รัฐบาลไทย-ข่าวทำเนียบรัฐบาล-ธ.ออมสิน ลุยงาน Thailand Smart Money สัญจรเชียงราย ชูเงินฝากเผื่อเรียกพิเศษ 105 ดอกเบี้ยขั้นบันไดเฉลี่ย 4.00% ต่อปี

วันศุกร์ที่ 19 ตุลาคม 2561
ธ.ออมสิน ลุยงาน Thailand Smart Money สัญจรเชียงราย ชูเงินฝากเผื่อเรียกพิเศษ 105 ดอกเบี้ยขั้นบันไดเฉลี่ย 4.00% ต่อปี
ธนาคารออมสินเข้าร่วมงาน Thailand Smart Money สัญจรเชียงราย ครั้งที่ 1 ระหว่างวันที่ 19-21 ตุลาคม 2561 ณ ศูนย์การค้าเซ็นทรัลพลาซา เชียงราย
นางสาวจิราพร นุกิจรังสรรค์ รองผู้อำนวยการธนาคารออมสิน เปิดเผยว่า ธนาคารออมสินเข้าร่วมงาน Thailand Smart Money สัญจรเชียงราย ครั้งที่ 1 ระหว่างวันที่ 19-21 ตุลาคม 2561 ณ ศูนย์การค้าเซ็นทรัลพลาซา เชียงราย โดยธนาคารออมสินนำเสนอโปรโมชั่นพิเศษทางการเงิน ที่จะเชิญชวนให้ผู้เที่ยวชมงานร่วมก้าวสู่ความมั่งคั่ง มั่นคง ยั่งยืนกับธนาคารออมสิน ตอบโจทย์ของชีวิตคนไทยมิติใหม่ สู่ยุค 5.0 ด้วยการจัดโปรโมชั่นดอกเบี้ยอัตราพิเศษ ด้วย เงินฝากเผื่อเรียกพิเศษ 105 อัตราดอเบี้ยแบบขั้นบันได(Step Up) วันที่ 1-35 = 1.00% ต่อปี วันที่ 36-70 = 2.00% ต่อปี วันที่ 71-105 = 9.00% ต่อปี คิดเป็นอัตราดอกเบี้ยเฉลี่ย 4.00% ต่อปี (เทียบเท่าเงินฝากประจำ 4.706% ต่อปี) เปิดบัญชีขั้นต่ำ 10,000 บาท ฝากเพิ่มครั้งละไม่ต่ำกว่า 1,000 บาท ฝากสูงสุดไม่เกินรายละ 500,000 บาท ฝากได้คนละ 1 บัญชีเท่านั้น ไม่รับฝากบัญชีเพื่อประโยชน์ของผู้เยาว์ บัญชีร่วม บัญชีคณะบุคคล บัญชีนิติบุคคล โดยจะแจกใบจองสิทธิ์การฝากเงินภายในงานวันละ 100 ราย วันละ 1 รอบ เวลาประมาณ 15.00 น.ทุกวัน ผู้ฝากสามารถนำใบจองสิทธิ์พร้อมบัตรประจำตัวประชาชน ไปฝากเงินได้ที่บูธธนาคารออมสินภายในงานหรือไปฝากที่ธนาคารออมสินสาขาที่สะดวกระหว่างวันที่ 19-28 ตุลาคม 2561 โดยมีเงื่อนไขต้องสมัครใช้บริการ MyMo หรือบัตรอิเล็กทรอนิกส์ (ยกเว้นบัตรเครดิต) ในวันเปิดบัญชีหรือฝากเพิ่ม กรณีมีบัญชีเงินฝากเผื่อเรียกพิเศษ 105 อยู่แล้ว สามารถนำใบจองสิทธิ์การฝากเงินไปฝากเพิ่มได้อีกรายละไม่เกิน 500,000 บาท โดยไม่ต้องเปิดบัญชีใหม่ แต่ยอดรวมเงินฝากในบัญชีต้องไม่เกิน 500,000 บาท
นอกจากนี้ ยังมี เงินฝากเผื่อเรียกประชารัฐผู้สูงวัย เปิดรับฝากสำหรับบุคคลธรรมดาอายุตั้งแต่ 60 ปีขึ้นไป อัตราดอกเบี้ย 1.00% ต่อปี ดอกเบี้ยยกเว้นภาษี เงินฝากเผื่อเรียกพิเศษผู้สูงวัย 24 เดือน รับฝากเฉพาะบุคคลธรรมดาอายุตั้งแต่ 60 ปีขึ้นไป เปิดบัญชีขั้นต่ำ 10,000 บาท เปิดได้คนละ 1 บัญชี ฝากสูงสุดรายละไม่เกิน 1 ล้านบาท ระยะเวลารับฝาก 24 เดือน อัตราดอกเบี้ยแบบขั้นบันได เดือนที่ 1-6 = 1.00% ต่อปี เดือนที่ 7-12 = 1.50% ต่อปี เดือนที่ 13-18 = 2.00% ต่อปี และ เดือนที่ 19-24 = 3.00% ต่อปี คิดเป็นอัตราดอกเบี้ยเฉลี่ย 1.875% ต่อปี (เทียบเท่าเงินฝากประจำ 2.206% ต่อปี) พร้อมกันนี้ยังมีเงินฝากสำหรับเยาวชนอายุ 7-23 ปี เงินฝาก Youth Savings ดอกเบี้ยสูงถึง 1.25 % ต่อปี เปิดบัญชีขั้นต่ำ 100 บาท มีเงื่อนไขการรับฝากด้วยการใช้บริการบัตรเดบิต และบริการ MyMo จะได้รับของที่ระลึกชิ้นพิเศษ
นางสาวจิราพร กล่าวอีกว่า สำหรับเงินกู้ ธนาคารฯ ขอเสนอ สินเชื่อที่อยู่อาศัยสำหรับผู้สูงวัย (Reverse Mortgage) “เริ่มต้นชีวิตหลังเกษียณอย่างสบายใจ ให้บ้านตอบแทนคุณ” เงินกู้สำหรับนำไปเป็นค่าใช้จ่ายในการครองชีพ โดยนำที่อยู่อาศัย ได้แก่ บ้านพร้อมที่ดินหรือห้องชุด ที่ตนเองเป็นเจ้าของมาค้ำประกันสินเชื่อ คุณสมบัติผู้กู้มีอายุ 60 ปีขึ้นไป แต่ไม่เกิน 80 ปี วงเงินกู้สูงสุด 10 ล้านบาท กำหนดอัตราดอกเบี้ยพิเศษสุด คือ 2 ปีแรก = 0% ปีที่ 3 เป็นต้นไป = MRR-1.00% หรือเฉลี่ย 3 ปี = 2.00% (อัตราดอกเบี้ย MRR ของธนาคารออมสินปัจจุบันอยู่ที่ 7.00% ต่อปี) สินเชื่อเคหะ สำหรับผู้ต้องการซื้อ สร้าง ต่อเติม ซ่อมแซม ไถ่ถอนจำนอง อัตราดอกเบี้ย 0% นาน 6 เดือน สินเชื่อ GSB SMEs Start-Up No.1 สำหรับผู้ประกอบการที่ต้องการก้าวสู่ธุรกิจรายย่อย เพียงมีแนวคิดและนวัตกรรมใหม่ๆ น่าสนใจ วงเงินกู้สูงสุด 10 ล้านบาท อัตราดอกเบี้ย ปีแรก 2.99%  ต่อปี สินเชื่อธุรกิจ SMEs วงเงินกู้สูงสุด 100 ล้านบาท อัตราดอกเบี้ย 1.00% นาน 1 ปี
“นอกเหนือจากบรรยากาศของบูธที่จะจูงใจให้ผู้ร่วมงานได้รับความอบอุ่นแล้ว ยังมีโปรโมชั่นพิเศษมากมายดังกล่าว ที่เป็นจุดเด่นของบูธธนาคารออมสิน อีกทั้งผู้เข้าชมบูธและใช้บริการ จะได้รับของที่ระลึกจากโปรโมชั่นผลิตภัณฑ์ทางการเงินทุกประเภทมากมาย พร้อมกับกิจกรรมที่น่าสนใจและความบันเทิงหลากหลายที่ธนาคารฯ ได้จัดเตรียมไว้ให้ลูกค้าและผู้เข้าชมงานได้ร่วมสนุกสนานเพลิดเพลินตลอดทั้งงาน” รองผู้อำนวยการธนาคารออมสิน กล่าวในที่สุด.

ที่มา : https://www.thaigov.go.th/news/contents/details/16192
