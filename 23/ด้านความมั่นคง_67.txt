รัฐบาลไทย-ข่าวทำเนียบรัฐบาล-ประชุมมอบนโยบายและแนวทางในการตรวจราชการของผู้ตรวจราชการ มท. 2562  ปมท. ย้ำ ผู้ตรวจฯ มท. ต้องทำหน้าที่แทน ปลัดกระทรวงมหาดไทยได้

วันพุธที่ 24 ตุลาคม 2561
ประชุมมอบนโยบายและแนวทางในการตรวจราชการของผู้ตรวจราชการ มท. 2562  ปมท. ย้ำ ผู้ตรวจฯ มท. ต้องทำหน้าที่แทน ปลัดกระทรวงมหาดไทยได้
ประชุมมอบนโยบายและแนวทางในการตรวจราชการของผู้ตรวจราชการ มท. 2562
ปมท. ย้ำ ผู้ตรวจฯ มท. ต้องทำหน้าที่แทน ปลัดกระทรวงมหาดไทยได้
เมื่อวันที่ 22 ต.ค. 61 ณ ห้องประชุมสำนักตรวจราชการและเรื่องราวร้องทุกข์ สป.ชั้น 5 อาคารดำรงราชานุภาพ กระทรวงมหาดไทย นายฉัตรชัย พรหมเลิศ ปลัดกระทรวงมหาดไทย เป็นประธานการประชุมมอบนโยบายและแนวทางในการตรวจราชการของผู้ตรวจราชการกระทรวงมหาดไทย ประจำปีงบประมาณ พ.ศ. 2562 โดยมี นายสนิท ขาวสอาด หัวหน้าผู้ตรวจราชการกระทรวงมหาดไทย นายชรัส บุญณสะ ที่ปรึกษาด้านความมั่นคง นายไตรภพ วงศ์ไตรรัตน์ ที่ปรึกษาด้านกฎหมาย นายสุธี ทองแย้ม ที่ปรึกษาด้านการปกครอง พร้อมด้วยคณะผู้ตรวจราชการกระทรวงกระทรวงมหาดไทย และคณะผู้ตรวจราชการกรมในสังกัดกระทรวงมหาดไทยทุกกรม เข้าร่วมการประชุม
ปลัดกระทรวงมหาดไทย กล่าวว่า ผู้ตรวจราชการกระทรวงมหาดไทยต้องรู้ทุกเรื่องที่ปลัดกระทรวงมหาดไทยรู้ และต้องทำหน้าที่แทนปลัดกระทรวงมหาดไทยได้ โดยได้เน้นย้ำการตรวจราชการตามนโยบายสำคัญของรัฐบาลและกระทรวงมหาดไทย ได้แก่ การบริหารจัดการขยะมูลฝอย ยาเสพติด หมอกควัน สาธารณภัย เป็นต้น ให้ช่วยเป็นหูเป็นตาแทนปลัดกระทรวงมหาดไทย ให้การดำเนินการในพื้นที่เป็นไปอย่างมีประสิทธิภาพ รวมถึงการตรวจสอบเรื่องการดำเนินการทางวินัยแก่ผู้กระทำผิดวินัย ขอให้ดำเนินการด้วยความละเอียดรอบคอบ
ปลัดกระทรวงมหาดไทย กล่าวเพิ่มเติมว่า กระทรวงมหาดไทยเน้นย้ำและให้ความสำคัญในการช่วยเหลือและแก้ไขปัญหาความเดือดร้อนของพี่น้องประชาชน โดยผู้ตรวจราชการกระทรวงมหาดไทยจะต้องสื่อสารกับพื้นที่
เขตที่รับผิดชอบให้แก้ไขปัญหาอย่างชัดเจนและเป็นระบบ สามารถแก้ไขปัญหาความเดือดร้อนของประชาชนที่อยู่ในภาวะทุกข์ร้อนให้กลับสู่สภาวะเดิมโดยเร็วที่สุด ซึ่งจะต้องมีการวางแผนเผชิญเหตุรองรับทุกสถานการณ์และมีทางออกสำหรับสถานการณ์ที่ไม่เป็นไปตามแผน เพื่อให้การแก้ไขปัญหาของส่วนราชการมีแนวทางปฏิบัติที่ชัดเจนและปัญหาความเดือดร้อนของพี่น้องประชาชนได้รับการแก้ไขอย่างเป็นรูปธรรมและยั่งยืน

ที่มา : https://www.thaigov.go.th/news/contents/details/16266
