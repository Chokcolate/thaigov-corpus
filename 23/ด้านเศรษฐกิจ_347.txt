รัฐบาลไทย-ข่าวทำเนียบรัฐบาล-กระทรวงเกษตรฯ จับมือ สมาคมสถาบันวิจัยเกษตรแห่งเอเชียและแปซิฟิก จัดประชุมวิชาการระดับภูมิภาคแลกเปลี่ยนความคิดเห็น “สุขภาพดินและพืช”เพื่อวางแผนยุทธศาสตร์งานวิจัยและพัฒนาในภูมิภาคเอเช

วันพุธที่ 21 พฤศจิกายน 2561
กระทรวงเกษตรฯ จับมือ สมาคมสถาบันวิจัยเกษตรแห่งเอเชียและแปซิฟิก จัดประชุมวิชาการระดับภูมิภาคแลกเปลี่ยนความคิดเห็น “สุขภาพดินและพืช”เพื่อวางแผนยุทธศาสตร์งานวิจัยและพัฒนาในภูมิภาคเอเช
กระทรวงเกษตรฯ จับมือ สมาคมสถาบันวิจัยเกษตรแห่งเอเชียและแปซิฟิก จัดประชุมวิชาการระดับภูมิภาคแลกเปลี่ยนความคิดเห็น “สุขภาพดินและพืช”เพื่อวางแผนยุทธศาสตร์งานวิจัยและพัฒนาในภูมิภาคเอเชียแปซิฟิก
นายลักษณ์ วจนานวัช รัฐมนตรีช่วยว่าการกระทรวงเกษตรและสหกรณ์ กล่าวในโอกาสเป็นประธานพิธีเปิดการประชุมวิชาการระดับภูมิภาคเกี่ยวกับบทบาทของสุขภาพดินและพืชในการดำเนินการเพื่อบรรลุเป้าหมายการพัฒนาอย่างยั่งยืนในภูมิภาคเอเชียแปซิฟิก (Regional Conference on the Role of Soil and Plant Health in Meeting Sustainable Development Goals (SDGs) in Asia Pacific Region) ณ โรงแรมรามาการ์เด้นส์ กรุงเทพฯ ว่า กระทรวงเกษตรและสหกรณ์ โดยกรมวิชาการเกษตร ร่วมกับ สมาคมสถาบันวิจัยเกษตรแห่งเอเชียและแปซิฟิก (APAARI) ได้จัดประชุมครั้งนี้ขึ้น เพื่อเป็นเวทีในการแลกเปลี่ยนองค์ความรู้เกี่ยวกับการจัดการดินและสุขภาพพืชในภูมิภาคเอเชียและแปซิฟิก และรับทราบสถานการณ์เชิงนโยบายและโครงการวิจัยจากผู้เชี่ยวชาญทั้งภาครัฐและภาคเอกชน รวมทั้งองค์กรพัฒนาสังคม นักส่งเสริม และองค์กรสนับสนุนงบประมาณ อีกทั้งทราบปัญหาอุปสรรคด้านการจัดการดินและสุขภาพพืช เช่น ความหลากหลายทางชีวภาพ การเกิดระบาดของศัตรูพืช ตลอดจนเพื่อเป็นข้อมูลประกอบในการวางแผนยุทธศาสตร์ระดับภูมิภาคในการจัดการดินและ สุขภาพพืชโดยสร้างความร่วมมือ เครือข่าย และโครงการวิจัยระดับภูมิภาคต่อไปโดยมีผู้เข้าร่วมการประชุมประกอบด้วย ผู้เชี่ยวชาญจากประเทศสมาชิก APAARI ผู้แทนจากองค์กรวิจัยระดับภูมิภาคและระหว่างประเทศ สถาบันการศึกษา สมาคม องค์กรสนับสนุนงบประมาณในการดาเนินการวิจัย นักวิจัย ประชาสังคม ฯลฯ จัดขึ้นระหว่างวันที่ 21-23 พ.ย. 2561 ณ โรงแรมรามาการ์เด้นส์
นายวราวุธ ชูธรรมธัชรองอธิบดีกรมวิชาการเกษตร กล่าวเพิ่มเติมว่า กรมวิชาการเกษตรตระหนักถึงความสำคัญของสุขภาพของดินและพืชในการเพิ่มผลผลิตทางการเกษตร สำหรับเรื่องดินนั้น ไทยเป็นประเทศแรกที่ได้เป็นประธานเครือข่ายความร่วมมือด้านดินแห่งเอเชียของ FAO และได้ขยายวาระการเป็นประธานวาระที่ 2 (2561-2564) ในส่วนของสุขภาพด้านพืช เป็นปัจจัยการผลิตที่มีบทบาทสำคัญในการเพิ่มประสิทธิภาพในการผลิตและป้องกันความเสียหายต่อพืชในความมั่นคงทางอาหารและโภชนาการเพื่อบรรลุเป้าหมายการพัฒนาที่ยั่งยืนเป้าหมายที่ 2 คือการขจัดความหิวโหยและเป้าหมายการพัฒนาที่ยั่งยืนเป้าหมายที่ 3 คือสุขภาพและความเป็นอยู่ที่ดีดังนั้น กระทรวงเกษตรและสหกรณ์ โดยกรมวิชาการเกษตร กรมพัฒนาที่ดิน กรมส่งเสริมการเกษตร และมหาวิทยาลัยเกษตรศาสตร์จึงได้บรรจุเรื่องสุขภาพดินและพืชไว้ในแผนยุทธศาสตร์งานวิจัยและพัฒนาของแต่ละหน่วยงาน  พร้อมทั้งมีความมั่นใจว่า APAARI จะเป็นเวทีในการแลกเปลี่ยนข้อมูลเพื่อวางแผนยุทธศาสตร์ในการดำเนินการเพื่อปรับปรุงแก้ไขในประเด็นปัญหาต่างๆ ที่มีความสำคัญในระดับภูมิภาคต่อไป ทั้งนี้ ประเทศไทยมีการพัฒนาด้านการจัดตั้งศูนย์ความเป็นเลิศด้านการวิจัยดินแห่งเอเชีย อีกทั้งFAO ได้เสนอให้ประกาศปี 2563 เป็นปีสุขภาพพืชนานาชาติ (International Year of Plant Health) ซึ่งแสดงให้เห็นว่ามีความจำเป็นที่ต้องเชื่อมโยงระหว่างงานวิจัยและการค้าในภูมิภาคเอเชียแปซิฟิกด้วยความร่วมมือระดับภูมิภาคที่มีความเข้มแข็ง
กลุ่มโฆษกและวิเคราะห์ข่าว กองเกษตรสารนิเทศ
สำนักงานปลัดกระทรวงเกษตรและสหกรณ์
โทร 02-2810859 แฟกซ์ 02-2822871
moacnews@gmail.com
www.moac.go.th
www.facebook.com/kasetthai

ที่มา : https://www.thaigov.go.th/news/contents/details/16977
