รัฐบาลไทย-ข่าวทำเนียบรัฐบาล-รมว.ทส. ตรวจเยี่ยมและมอบนโยบาย แนวทางการดำเนินงาน ประจำปีงบประมาณ 2562 ให้แก่ กรมทรัพยากรน้ำบาดาล

วันศุกร์ที่ 2 พฤศจิกายน 2561
รมว.ทส. ตรวจเยี่ยมและมอบนโยบาย แนวทางการดำเนินงาน ประจำปีงบประมาณ 2562 ให้แก่ กรมทรัพยากรน้ำบาดาล
รัฐมนตรีว่าการกระทรวงทรัพยากรธรรมชาติและสิ่งแวดล้อม ตรวจเยี่ยมและมอบนโยบายแนวทางการดำเนินงานให้แก่กรมทรัพยากรน้ำบาดาล ให้ทุกคนภาคภูมิใจในการทำงาน มีทัศนคติ ความคิด ความเชื่อมั่นในการปฏิบัติงาน
วานนี้ (1 พฤศจิกายน 2561) เวลา 14.00 น. พลเอก สุรศักดิ์ กาญจนรัตน์  รัฐมนตรีว่าการกระทรวงทรัพยากรธรรมชาติและสิ่งแวดล้อม ตรวจเยี่ยมและมอบนโยบายแนวทางการดำเนินงานให้แก่กรมทรัพยากรน้ำบาดาล โดยมี นางสาวจงจิตร์ นีรนาทเมธีกุล อธิบดีกรมทรัพยากรน้ำบาดาล นำบรรยายสรุปแผนงานโครงการปีงบประมาณ 2562
ในการนี้ รัฐมนตรีว่าการกระทรวงทรัพยากรธรรมชาติและสิ่งแวดล้อม ได้มอบนโยบายเพื่อเป็นแนวทางในการดำเนินงานแก่ ผู้บริหาร ข้าราชการ พนักงานและเจ้าหน้าที่ ณ ห้องประชุม 1 ชั้น 8 กรมทรัพยากรน้ำบาดาล ดังนี้
1. ให้ทุกคนภาคภูมิใจในการทำงาน มีทัศนคติ ความคิด ความเชื่อมั่นในการปฏิบัติงาน
2. มีเกียรติตามสมควร หมายถึงการดำรงชีวิตอย่างพอเพียง ประพฤติดี
3. มุ่งมั่นในการทำงาน ทำหน้าที่ของตนเองให้ดี
4. กองทุนพัฒนาน้ำบาดาล ซึ่งเป็นกองทุนที่มีประโยชน์ต่อการทำงาน ควรพัฒนาบริหารจัดการอย่างมีประสิทธิภาพในระยะยาว

ที่มา : https://www.thaigov.go.th/news/contents/details/16515
