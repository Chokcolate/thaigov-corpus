รัฐบาลไทย-ข่าวทำเนียบรัฐบาล-รมว.อุตสาหกรรมเป็นประธานในพิธีลงนามบันทึกแสดงเจตจำนงความร่วมมือระหว่าง EEC  และ JETRO

วันศุกร์ที่ 5 ตุลาคม 2561
รมว.อุตสาหกรรมเป็นประธานในพิธีลงนามบันทึกแสดงเจตจำนงความร่วมมือระหว่าง EEC  และ JETRO
รมว.อุตสาหกรรมเป็นประธานในพิธีลงนามบันทึกแสดงเจตจำนงความร่วมมือระหว่าง EEC  และ JETRO
วันนี้ (5 ต.ค. 61) นายอุตตม สาวนายน รัฐมนตรีว่าการกระทรวงอุตสาหกรรม เป็นประธานในพิธีลงนามบันทึกแสดงเจตจำนง ความร่วมมือ  ระหว่างสำนักงานคณะกรรมการนโยบายเขตพัฒนาพิเศษภาคตะวันออก (สกพอ.) และองค์การส่งเสริมการค้าต่างประเทศของญี่ปุ่นประจำประเทศไทย และภาคเอเชียตะวันออกเฉียงใต้ (JETRO) โดยมีนายคณิศ แสงสุพรรณ เลขาธิการสำนักงานคณะกรรมการนโยบายเขตพัฒนาพิเศษภาคตะวันออก  และนายฮิโรกิ  มิตซูมาตะ ประธานองค์การส่งเสริมการค้าต่างประเทศของญี่ปุ่นประจำประเทศไทยและภาคเอเชียตะวันออกเฉียงใต้ (JETRO) เป็นผู้ร่วมลงนามในบันทึกแสดงเจตจำนงเพื่อความร่วมมือ และมีนายศิริรุจ จุลกะรัตน์ รองปลัดกระทรวงอุตสาหกรรม ร่วมเป็นเกียรติ ณ ห้องประชุม 1 ชั้น 2 อาคารสำนักปลัดอุตสาหกรรม กระทรวงอุตสาหกรรม
การลงนามในบันทึกแสดงเจตจำนงในครั้งนี้ JETRO และ สกพอ. จะมีกิจกรรมร่วมกันในหลายประการ อาทิ การแลกเปลี่ยนข้อมูลระหว่างกัน ที่เป็นปัจจุบันเกี่ยวข้องกับนโยบายของ EEC สิทธิประโยชน์ และขั้นตอนการลงทุนต่างๆ ให้นักลงทุนญี่ปุ่นได้รับทราบ การสนับสนุนบริษัทญี่ปุ่นในประเทศไทยให้มีการลงทุนเพิ่มเติมในหลายสาขา เช่น อุตสาหกรรมที่ใช้เทคโนโลยีระดับสูง และการยกกระดับการวิจัยและพัฒนา (R&D) การผลักดันการลงทุนใหม่จากบริษัทญี่ปุ่นในสาขาเฉพาะ (Sector-Specific Approach) เช่น อุตสาหกรรมผลิตชิ้นส่วนอากาศยานและอุตสาหกรรมเครื่องมือและอุปกรณ์การแพทย์ และการร่วมกันขับเคลื่อน ให้โครงการการลงทุนของบริษัทญี่ปุ่นใน EEC ให้เกิดผลสำเร็จ

ที่มา : https://www.thaigov.go.th/news/contents/details/15912
