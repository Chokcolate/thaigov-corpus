รัฐบาลไทย-ข่าวทำเนียบรัฐบาล-ทส. ครบรอบ 16 ปี เดินหน้าขับเคลื่อนภารกิจหน่วยงาน เชื่อมโยงยุทธศาสตร์ชาติและแผนปฏิรูปประเทศ  เพื่อประโยชน์สุขแก่ประชาชน

วันอังคารที่ 2 ตุลาคม 2561
ทส. ครบรอบ 16 ปี เดินหน้าขับเคลื่อนภารกิจหน่วยงาน เชื่อมโยงยุทธศาสตร์ชาติและแผนปฏิรูปประเทศ  เพื่อประโยชน์สุขแก่ประชาชน
กระทรวงทรัพยากรธรรมชาติและสิ่งแวดล้อม เดินหน้าพร้อมขับเคลื่อนภารกิจของหน่วยงาน แผนงาน/ โครงการให้เชื่อมโยงกับยุทธศาสตร์ชาติ แผนปฏิรูปประเทศ และแผนหลักระดับประเทศ เพื่อความมั่นคง มั่งคง และยั่งยืน ของทรัพยากรธรรมชาติและสิ่งแวดล้อม และเพื่อความสุขของปร
ทส. ครบรอบ 16 ปี เดินหน้าขับเคลื่อนภารกิจหน่วยงาน เชื่อมโยงยุทธศาสตร์ชาติและแผนปฏิรูปประเทศ  เพื่อประโยชน์สุขแก่ประชาชน
กระทรวงทรัพยากรธรรมชาติและสิ่งแวดล้อม เดินหน้าพร้อมขับเคลื่อนภารกิจของหน่วยงาน แผนงาน/ โครงการให้เชื่อมโยงกับยุทธศาสตร์ชาติ แผนปฏิรูปประเทศ และแผนหลักระดับประเทศ เพื่อความมั่นคง มั่งคง และยั่งยืน ของทรัพยากรธรรมชาติและสิ่งแวดล้อม และเพื่อความสุขของประชาชนอย่างยั่งยืน
วันนี้ (2 ตุลาคม 2561) โดยเวลาประมาณ 07.00 น. กระทรวงทรัพยากรธรรมชาติและสิ่งแวดล้อมจัดงานวันคล้ายวันสถาปนากระทรวงทรัพยากรธรรมชาติและสิ่งแวดล้อม ครบรอบ 16 ปี โดยพลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วย นายวิจารย์ สิมาฉายา ปลัดกระทรวงทรัพยากรธรรมชาติและสิ่งแวดล้อม นำคณะผู้บริหาร ข้าราชการ และเจ้าหน้าที่ในสังกัดกระทรวงฯ ร่วมสักการะพระพุทธสยัมภู พระประจำกระทรวง และศาลพระภูมิเจ้าที่ ณ บริเวณหน้าอาคารกรมควบคุมมลพิษ จากนั้น ร่วมพิธีสงฆ์ โดยพระสงฆ์จากวัดแก้วฟ้าจุฬามณี เจริญพระพุทธมนต์ ณ ห้องประชุมศักดิ์สิทธิ์ ตรีเดช ชั้น 2
โอกาสนี้ รัฐมนตรีว่าการกระทรวงทรัพยากรธรรมชาติและสิ่งแวดล้อม ได้กล่าวให้โอวาทและมอบนโยบายการปฏิบัติงานแก่เจ้าหน้าที่ในสังกัด โดยการดำเนินงานของกระทรวงทรัพยากรธรรมชาติและสิ่งแวดล้อมต้องมีจุดยืนที่มุ่งมั่น คือมีเป้าหมายความสำเร็จของการทำงาน เพื่อความสุขของประชาชนอย่างยั่งยืน โดยดำเนินงานขับเคลื่อนภารกิจหน่วยงานของหน่วยงาน แผนงาน/ โครงการให้เชื่อมโยงกับยุทธศาสตร์ชาติ แผนปฏิรูปประเทศ และแผนหลักระดับประเทศ  เพื่อความมั่นคง มั่งคั่ง และยั่งยืน ของทรัพยากรธรรมชาติและสิ่งแวดล้อมในทุก ๆ ด้าน  อาทิ ด้านทรัพยากรธรรมชาติ จะต้องให้ป่าไม้มีความสมบูรณ์ ควบคู่ไปกับการพัฒนาประเทศ ให้ประชามีความสุข ดำเนินงานตามแนวพระราชดำริปลูกป่าในใจคน การทำเหมืองแร่ ต้องให้มีความสมดุลกับสุขภาพ วิถีชีวิต สิ่งแวดล้อมของประชาชน ด้านทรัพยากรน้ำ ประชาชนต้องมีน้ำสะอาดใช้ในประมาณที่เพียงพอ ส่วนด้านสิ่งแวดล้อม ต้องมีการวางเป้าหมายให้ครบทุกด้าน ทั้งในเรื่องปัญหาขยะ ขยะอิเล็กทรอนิกส์ ฝุ่นละออง การลดก๊าซเรือนกระจก ความหลากหลายทางชีวภาพ ให้มีบริหารจัดการในภาวะวิกฤตในแต่ละห้วงเวลา อาจให้มีการแจ้งเตือนและจัดตั้งศูนย์ประสานงานแก้ไขปัญหา เป็นต้น

ที่มา : https://www.thaigov.go.th/news/contents/details/15787
