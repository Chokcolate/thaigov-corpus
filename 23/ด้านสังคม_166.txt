รัฐบาลไทย-ข่าวทำเนียบรัฐบาล-รองปลัดกระทรวงดิจิทัลฯ เปิดงาน “Thailand Local Government Summit 2018”

วันจันทร์ที่ 26 พฤศจิกายน 2561
รองปลัดกระทรวงดิจิทัลฯ เปิดงาน “Thailand Local Government Summit 2018”
รองปลัดกระทรวงดิจิทัลฯ
นาวาอากาศเอก สมศักดิ์ ขาวสุวรรณ์ รองปลัดกระทรวงดิจิทัลเพื่อเศรษฐกิจและสังคม (ดีอี)กล่าวเปิดงาน “Thailand Local Government Summit 2018” พร้อมกล่าวปาฐกถาพิเศษ หัวข้อ“SuccessFul Digital Local Government Transformation หนึ่งองศาขยับ ปรับเปลี่ยนประเทศไทย ดิจิทัลเทคโนโลยีจะผลิกผันการพัฒนาประเทศผ่านการกระจายอำนาจแห่งการปฏิรูปเศรษฐกิจและสังคม ประชาชนไทยอย่างทั่วถึง เท่าเทียม และยั่งยืนได้อย่างไร?” เมื่อวันที่ 26 พฤศจิกายน 2561 ณ ห้องวายุภักษ์ 5 -7 ชั้น 5 โรงแรมเซ็นทรา บาย เซ็นทารา ศูนย์ราชการและคอนเวนชันเซ็นเตอร์ แจ้งวัฒนะ กรุงเทพฯ โดยรองปลัดกระทรวงดิจิทัลฯ กล่าวว่า ทุกวันนี้ Smart Phone เป็นส่วนหนึ่งของชีวิต เข้าถึงทุกชุมชน ขณะเดียวกันท้องถิ่นถือเป็นเรื่องสำคัญที่ทุกภาคส่วนให้ความสำคัญ สอดคล้องกับรัฐบาลที่ได้วางโครงสร้างพื้นฐานในแต่ละหมู่บ้าน ไม่ว่าจะเป็นด้านสาธารณสุข คมนาคม อุตสาหกรรม รวมถึงการเข้าถึงอินเทอร์เน็ต จะเห็นได้ว่าท้องถิ่นสามารถที่จะพัฒนาผลิตภัณฑ์ให้เป็นระบบ มีกฎเกณฑ์ต่างๆ ประกอบกับรูปแบบที่ทันสมัย มุ่งไปสู่การเป็นชุมชนอัจฉริยะ เกิดเป็นเมืองอัจฉริยะ โดยการนำเทคโนโลยีสมัยใหม่มาประยุกต์ใช้กับบริบทของพื้นที่ในทุกๆ ด้านที่เกี่ยวข้องกับคุณภาพชีวิตของประชาชน เพราะ “การพัฒนา” เริ่มต้นมาจาก “ประชาชนเป็นศูนย์กลาง”
**************************

ที่มา : https://www.thaigov.go.th/news/contents/details/17098
