รัฐบาลไทย-ข่าวทำเนียบรัฐบาล-ธนาคารอาคารสงเคราะห์(ธอส.) ออกบูธในงานมหกรรมบ้านและคอนโด ครั้งที่ 39 และ มหกรรมการเงินอุดรธานี ครั้งที่ 6 Money Expo Udonthani 2018

วันพุธที่ 3 ตุลาคม 2561
ธนาคารอาคารสงเคราะห์(ธอส.) ออกบูธในงานมหกรรมบ้านและคอนโด ครั้งที่ 39 และ มหกรรมการเงินอุดรธานี ครั้งที่ 6 Money Expo Udonthani 2018
ธอส.จัดสินเชื่อบ้านดอกเบี้ย 0.99% ต่อปี นาน 4 เดือนแรก เงินฝากประจำ 18 เดือน รับดอกเบี้ยสูง 1.80% ต่อปี ทรัพย์ NPA ลดราคาสูงสุด 50% จากราคาปกติ เริ่มต้นแค่ 40,000 บาท ในงานมหกรรมบ้านและคอนโด ครั้งที่ 39 และมหกรรมการเงินอุดรธานี ครั้งที่ 6
ธนาคารอาคารสงเคราะห์ (ธอส.) ออกบูธในงานมหกรรมบ้านและคอนโด ครั้งที่ 39 และ มหกรรมการเงินอุดรธานี ครั้งที่ 6 Money Expo Udonthani 2018 มุ่งเพิ่มโอกาสให้คนไทยมีบ้าน นำสินเชื่อบ้านอัตราดอกเบี้ย 4 เดือนแรก MRR-5.76% (0.99%) ฟรี!! ค่าธรรมเนียมการยื่นกู้ ค่าจดทะเบียนสิทธิและนิติกรรม และคิดค่าประเมินราคาหลักประกันอัตราพิเศษ ด้านเงินฝากนำเสนอผลิตภัณฑ์เงินฝากประจำเจ้าสัวแสนล้าน รับดอกเบี้ยสูงสุด 1.80% ต่อปี และทรัพย์ NPA จำหน่ายรวมกันทั้ง 2 งานกว่า 1,000 รายการ พร้อมส่วนลดพิเศษสูงสุด 50% จากราคาปกติ ราคาเริ่มต้นเพียง 40,000 บาท ผู้มีรายได้ไม่เกิน 25,000 บาท/เดือน ซื้อทรัพย์ NPA มูลค่าไม่เกิน 2 ล้านบาท มีสิทธิ์รับมาตรการผ่อนดาวน์ 50% ของราคาซื้อขาย ดอกเบี้ย 0% นานสูงสุดถึง 60 เดือน
นายฉัตรชัย ศิริไล กรรมการผู้จัดการธนาคารอาคารสงเคราะห์ (ธอส.) กล่าวว่า เพื่อเป็นการเพิ่มโอกาสให้ประชาชนในกรุงเทพฯ และภาคตะวันออกเฉียงเหนือ สามารถมีที่อยู่อาศัยเป็นของตนเองเพื่อคุณภาพชีวิตที่ดียิ่งขึ้น ธอส. จึงได้ร่วมออกบูธ 2 งานสำคัญในสัปดาห์นี้ ประกอบด้วย มหกรรมบ้านและคอนโด ครั้งที่ 39 และ มหกรรมการเงินอุดรธานี ครั้งที่ 6 Money Expo Udonthani 2018 โดย ธอส. นำผลิตภัณฑ์ที่น่าสนใจสำหรับ   ผู้ที่ต้องการมีบ้านไปให้บริการ นำโดย สินเชื่อบ้านอัตราดอกเบี้ยพิเศษ เดือนที่ 1-4 = MRR-5.76% (0.99%) ต่อปี เดือนที่ 5-36 = MRR-3.10% (3.65%) ต่อปี ปีที่ 4 จนถึงตลอดอายุสัญญากู้ กรณีลูกค้าสวัสดิการ ดอกเบี้ยเท่ากับ MRR-1.00% ต่อปี กรณีลูกค้ารายย่อยทั่วไป ดอกเบี้ยเท่ากับ MRR-0.50% ต่อปี กรณีกู้ซื้ออุปกรณ์และสิ่งอำนวยความสะดวกที่เกี่ยวเนื่องเพื่อประโยชน์ในการอยู่อาศัย ดอกเบี้ยเท่ากับ MRR (ปัจจุบันอัตราดอกเบี้ย MRR ธอส. เท่ากับ 6.75% ต่อปี) พร้อมคิดค่าประเมินราคาหลักประกันในอัตราพิเศษ แบ่งเป็น กรณีขอกู้ไม่เกิน 500,000 บาท คิดค่าประเมิน 1,900 บาท และกรณีขอกู้เกิน 500,000 บาทขึ้นไป คิดค่าประเมิน 2,300 บาท พิเศษ!! สำหรับลูกค้าที่จองสิทธิ์ภายในงานได้รับยกเว้นค่าธรรมเนียมการยื่นกู้ 0.1% ของวงเงินทำนิติกรรม ค่าจดทะเบียนสิทธิและนิติกรรม ให้กู้เพื่อซื้อ ปลูกสร้าง ต่อเติมซ่อมแซม ไถ่ถอนจำนองที่อยู่อาศัยจากสถาบันการเงินอื่น และซื้อหรือไถ่ถอนจำนองที่อยู่อาศัยพร้อมกับซื้ออุปกรณ์หรือสิ่งอำนวยความสะดวก ผ่อนได้นานสูงสุดถึง 40 ปี จองสิทธิ์ภายในงาน พร้อมยื่นคำขอกู้ภายในวันที่ 5 พฤศจิกายน 2561 และทำนิติกรรมภายในวันที่ 7 ธันวาคม 2561 ทั้งนี้ ธนาคารขอสงวนสิทธิ์ในการสิ้นสุดโครงการก่อนกำหนดหากธนาคารให้สินเชื่อเต็มกรอบวงเงินของโครงการแล้ว
เงินฝากอัตราดอกเบี้ยสูง นำเสนอผลิตภัณฑ์เงินฝากประจำเจ้าสัวแสนล้าน รับดอกเบี้ยสูงสุด 1.80% ต่อปี   กำหนดระยะเวลาฝาก 18 เดือน เปิดบัญชีเงินฝากขั้นต่ำรายการละ 10,000 บาท สูงสุดไม่เกิน 100  ล้านบาท เพียงจองสิทธิ์เงินฝากภายในงานและเปิดบัญชีเงินที่สาขาของ ธอส. ในสังกัดฝ่ายพื้นที่จัดงานในระยะเวลาที่ธนาคารกำหนด
ทรัพย์ NPA หรือบ้านมือสอง  ธอส. ได้นำทรัพย์คุณภาพดี ทำเลเด่น รวมกว่า 1,000 รายการ มาจำหน่ายในราคาพิเศษ แบ่งเป็นจำหน่ายในงาน มหกรรมบ้านและคอนโด ครั้งที่ 39 จำนวน 686 รายการ โดยเป็นทรัพย์ประเภท บ้านเดี่ยว บ้านแฝด ทาวน์เฮาส์ และ ห้องชุด ซึ่งเป็นทรัพย์ที่ตั้งอยู่ในพื้นที่กรุงเทพ ฯ และ จ.สมุทรปราการ นนทบุรี ปทุมธานี นครปฐม และสมุทรสาคร โดยจำหน่ายพร้อมส่วนลดพิเศษสูงสุด 50% จากราคาปกติจำนวน 13 รายการ โดยทรัพย์ที่มีราคาต่ำสุดเริ่มต้นเพียง 40,000 บาทเท่านั้น ซึ่งมีอยู่จำนวน 5 รายการ คือ ห้องชุดในโครงการเบสท์คอนโด อ.เมือง จ.สมุทรปราการ เนื้อที่ 25.5 ตารางเมตร จำนวน 1 รายการ ส่วนอีก 4 รายการเป็นห้องชุดในโครงการปลาทอง อ.เมือง จ.สมุทรปราการ เนื้อที่ 26.25 ตารางเมตร ส่วนทรัพย์ที่ออกจำหน่ายในงาน มหกรรมการเงินอุดรธานี ครั้งที่ 6 มีจำนวน 232 รายการ เป็นทรัพย์ประเภท บ้านเดี่ยว ทาวน์เฮ้าส์   ห้องชุด อาคารพาณิชย์ และที่ดินเปล่า ที่ตั้งอยู่ในพื้นที่ จ.อุดรธานี กาฬสินธุ์ ขอนแก่น มหาสารคาม มุกดาหาร ยโสธร ร้อยเอ็ด เลย สกลนคร หนองคาย และหนองบัวลำภู จำหน่ายพร้อมส่วนลดพิเศษสูงสุด 50% จากราคาปกติจำนวน 5 รายการ ทรัพย์ที่มีราคาต่ำสุดเริ่มต้น 110,000 บาท คือ บ้านเดี่ยว 1 ชั้น เนื้อที่ 33 ตางรางวา ในหมู่บ้านโนนทอง ต.เชียงเพ็ง อ.กุดจับ จ.อุดรธานี พิเศษ!! ผู้มีรายได้ไม่เกิน 25,000 บาท/เดือน ที่ต้องการซื้อทรัพย์ NPA ของธนาคารมูลค่าไม่เกิน 2 ล้านบาทซึ่งนำมาออกจำหน่ายในงานมีสิทธิรับมาตรการผ่อนดาวน์ 50% ของราคาซื้อขาย ดอกเบี้ย 0% นานสูงสุดถึง 60 เดือน หรือหากเทเงินดาวน์ 20% ของราคาซื้อขาย ส่วนที่เหลืออีก 80% รับสินเชื่อดอกเบี้ย 0% นาน 24 เดือน และให้ผ่อนได้นานสูงสุดถึง 40 ปี
นอกจากนี้ประชาชนที่ยังไม่มีความพร้อมในการเข้าถึงสินเชื่อในระบบเพื่อการมีที่อยู่อาศัยเป็นของตนเอง สามารถขอรับคำแนะนำจากเจ้าหน้าที่ของ ธอส. ที่มาให้ความรู้ในการเข้าถึงสินเชื่อในระบบ หรือ Financial Literacy ได้กับ โครงการ ธอส. โรงเรียนการเงิน ซึ่งผู้ที่ปฏิบัติตามเงื่อนไข ที่ธนาคารกำหนดสามารถยื่นคำขอสินเชื่อตามเงื่อนไขของโครงการได้ต่อไป ทั้งนี้ มหกรรมบ้านและคอนโด ครั้งที่ 39 จะจัดขึ้นระหว่างวันที่ 4 - 7 ตุลาคม 2561 ณ ศูนย์การประชุมแห่งชาติสิริกิติ์ ส่วน มหกรรมการเงินอุดรธานี ครั้งที่ 6 จะจัดขึ้นระหว่างวันที่ 5-7 ตุลาคม 2561 ณ อุดรธานี ฮอลล์ ศูนย์การค้าเซ็นทรัลพลาซา จ.อุดรธานี สอบถามรายละเอียดเพิ่มเติมได้ที่ ศูนย์ลูกค้าสัมพันธ์ (Call Center) โทร 0-2645-9000 หรือ www.ghbank.co.th และ Facebook Fanpage ธนาคารอาคารสงเคราะห์

ที่มา : https://www.thaigov.go.th/news/contents/details/15823
