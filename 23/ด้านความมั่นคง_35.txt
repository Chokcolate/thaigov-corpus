รัฐบาลไทย-ข่าวทำเนียบรัฐบาล-รมว.ทส.ตรวจเยี่ยมและมอบแนวทางการดำเนินงานแก่องค์การสวนสัตว์

วันพุธที่ 17 ตุลาคม 2561
รมว.ทส.ตรวจเยี่ยมและมอบแนวทางการดำเนินงานแก่องค์การสวนสัตว์
รมว.ทส.ตรวจเยี่ยมและมอบแนวทางการดำเนินงานแก่องค์การสวนสัตว์
รมว.ทส.ตรวจเยี่ยมและมอบแนวทางการดำเนินงานแก่องค์การสวนสัตว์
วันที่ 16 ตุลาคม 2561 พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม ตรวจเยี่ยมและมอบแนวทางการดำเนินงานขององค์การสวนสัตว์ ในปีงบประมาณ ประจำปี 2562 โดยโอกาสนี้ ประธานกรรมการองค์การสวนสัตว์ และคณะกรรมการ ตลอดจนผู้อำนวยการและรองผู้อำนวยการองค์การสวนสัตว์ ได้ร่วมรับฟังแนวทางการดำเนินงานและแลกเปลี่ยนข้อคิดเห็นร่วมกัน ณ ห้องประชุม 1 ชั้น 3 อาคารสำนักงานองค์การสวนสัตว์ โดยสรุปสาระสำคัญได้ดังนี้
1. การปรับโครงสร้างขององค์การสวนสัตว์ ยังคงให้เป็นรัฐวิสาหกิจเช่นเดิม หากมีการเปลี่ยนแปลงต้องดีกว่าเดิม
2. ให้พัฒนาสวนสัตว์ให้เป็นแหล่งเรียนรู้ของเยาวชนในอนาคต
3. ให้มีการฝึกอบรมและพัฒนาบุคลากรทุกระดับอย่างต่อเนื่อง
4. ให้ดูแลในเรื่องสวัสดิการต่าง ๆ แก่บุคลากรที่ต้องย้ายไปปฏิบัติงานในพื้นที่สวนสัตว์ทั้ง 6 แห่ง
5. การขนย้ายสัตว์จากสวนสัตว์ดุสิตไปยังสวนสัตว์ทั้ง 6 แห่ง ภายใต้การดูแลขององค์การสวนสัตว์ ในพระบรมราชูปถัมภ์ ได้แก่ สวนสัตว์เปิดเขาเขียว จังหวัดชลบุรี สวนสัตว์เชียงใหม่ สวนสัตว์นครราชสีมา สวนสัตว์สงขลา สวนสัตว์อุบลราชธานี และ สวนสัตว์ขอนแก่น ให้คำนึงถึงความปลอดภัยของสัตว์ และดำเนินการให้แล้วเสร็จตามแผน

ที่มา : https://www.thaigov.go.th/news/contents/details/16118
