รัฐบาลไทย-ข่าวทำเนียบรัฐบาล-รัฐมนตรีช่วยฯ ก.อุตฯ เป็นประธานเปิดงานมหกรรมผ้ามัดหมี่โลกและเสวนา 2018 : สืบสานภูมิปัญญาสู่อนาคต ครั้งที่ 4

วันอังคารที่ 4 ธันวาคม 2561
รัฐมนตรีช่วยฯ ก.อุตฯ เป็นประธานเปิดงานมหกรรมผ้ามัดหมี่โลกและเสวนา 2018 : สืบสานภูมิปัญญาสู่อนาคต ครั้งที่ 4
นายสมชาย หาญหิรัญ รัฐมนตรีช่วยว่าการกระทรวงอุตสาหกรรม เป็นประธานเปิดงานมหกรรมผ้ามัดหมี่โลกและเสวนา 2018: สืบสานภูมิปัญญาสู่อนาคต (WORLD IKAT TEXTILES & SYMPOSIUM 2018: Tying Heritage for the Future) ครั้งที่ 4  ณ โรงแรมราชาวดี รีสอร์ท แอนด์ โฮเทล
ขอนแก่น : วันนี้ (4 ธันวาคม 2561) นายสมชาย หาญหิรัญ รัฐมนตรีช่วยว่าการกระทรวงอุตสาหกรรม เป็นประธานเปิดงานมหกรรมผ้ามัดหมี่โลกและเสวนา 2018: สืบสานภูมิปัญญาสู่อนาคต (WORLD IKAT TEXTILES & SYMPOSIUM 2018: Tying Heritage for the Future) ครั้งที่ 4 พร้อมด้วยนายภานุวัฒน์ ตริยางกรูศรี รองอธิบดีกรมส่งเสริมอุตสาหกรรม รักษาการผู้ตรวจราชการกระทรวงอุตสาหกรรม และนายจารุพันธ์ จารโยภาส รองอธิบดีกรมส่งเสริมอุตสาหกรรม เข้าร่วมงาน ซึ่งในปีนี้ประเทศไทยได้รับเกียรติเป็นเจ้าภาพจัดงาน ต่อจากประเทศอังกฤษ อินเดีย และมาเลเซีย เป็นการร่วมจัดงานโดยสมาคมการค้าส่งเสริมหัตถกรรมไทย  สมาคมส่งเสริมและพัฒนาหัตถกรรมอาเซียน และจังหวัดขอนแก่น เพื่ออนุรักษ์ภูมิปัญญาผ้ามัดหมี่ ส่งเสริมและเผยแพร่ชื่อเสียงผ้ามัดหมี่ให้เป็นที่รู้จักและนิยมใช้ พร้อมทั้งยกระดับผ้าทอมือ ผ้ามัดหมี่ นำมาซึ่งการสร้างรายได้และส่งเสริมอาชีพการผลิตผ้ามัดหมี่ให้กับชุมขนอย่างสร้างสรรค์และยั่งยืน อีกทั้งเป็นการเผยแพร่และส่งเสริมให้เกิดการแลกเปลี่ยนความรู้ จากผู้เชี่ยวชาญด้านผ้ามัดหมี่จากประเทศต่าง ๆ ซึ่งเป็นการสร้างเครือข่ายผ้ามัดหมี่ให้แข็งแกร่งในระดับโลก โดยมีนายสมศักดิ์ จังตระกูล ผู้ว่าราชการจังหวัดขอนแก่น ดร.สุรภีร์ โรจนวงศ์ นายกสมาคมการค้าส่งเสริมหัตถกรรมไทย และ Mr.Edric Ong ประธานสภาหัตถกรรมโลก ภูมิภาคเอเชีย-แปซิฟิก ให้การต้อนรับ ณ โรงแรมราชาวดี รีสอร์ท แอนด์ โฮเทล

ที่มา : https://www.thaigov.go.th/news/contents/details/17309
