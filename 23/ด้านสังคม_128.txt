รัฐบาลไทย-ข่าวทำเนียบรัฐบาล-รองปลัดกระทรวงดิจิทัลฯ ร่วมตรวจงานโครงการจัดให้มีสัญญาณโทรศัพท์เคลื่อนที่ และบริการอินเทอร์เน็ตความเร็วสูง ที่เชียงใหม่

วันพุธที่ 14 พฤศจิกายน 2561
รองปลัดกระทรวงดิจิทัลฯ ร่วมตรวจงานโครงการจัดให้มีสัญญาณโทรศัพท์เคลื่อนที่ และบริการอินเทอร์เน็ตความเร็วสูง ที่เชียงใหม่
รองปลัดกระทรวงดิจิทัลฯ
นาวาอากาศเอก สมศักดิ์ ขาวสุวรรณ์ รองปลัดกระทรวงดิจิทัลเพื่อเศรษฐกิจและสังคม (ดีอี) พร้อมด้วย นายมนต์ชัย หนูสง กรรมการผู้จัดการใหญ่ บริษัท ทีโอที จำกัด (มหาชน) และคณะ ร่วมตรวจติดตามงานโครงการจัดให้มีสัญญาณโทรศัพท์เคลื่อนที่ และบริการอินเทอร์เน็ตความเร็วสูงพื้นที่ Zone C+ ในพื้นที่สำนักงานและบริการลูกค้าภาคที่ 3 ณ โรงเรียนบ้านขุนแม่นาย บ้านพะแอดู ตำบลแม่ศึก อำเภอแม่แจ่ม และอำเภอแม่ออน จังหวัดเชียงใหม่ ระหว่างวันที่ 13 - 14 พฤศจิกายน 2561 เพื่อติดตามการดำเนินงานโครงการฯ และให้กำลังใจพนักงานในพื้นที่ที่ร่วมแรงร่วมใจเร่งดำเนินการงานเสา USO MB Type 2.2 สื่อดาวเทียมใช้โซล่าเซลล์ (USO1290) จุดที่ 3/4 ให้ทันกำหนดส่งมอบแก่สำนักงานคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) พร้อมกันนี้ ทางคณะได้มอบผ้าห่มกันหนาวเสื้อผ้าและอุปกรณ์การศึกษาให้กับนักเรียนโรงเรียนบ้านขุนแม่นายโรงเรียนในพื้นที่ด้วย
*************************

ที่มา : https://www.thaigov.go.th/news/contents/details/16791
