รัฐบาลไทย-ข่าวทำเนียบรัฐบาล-กรุงไทยลุยงาน SET in the City ด้วยแนวคิดลงทุนอย่างชาญฉลาด

วันอังคารที่ 13 พฤศจิกายน 2561
กรุงไทยลุยงาน SET in the City ด้วยแนวคิดลงทุนอย่างชาญฉลาด
ธนาคารกรุงไทย นำเทคโนโลยีทางการเงินและการลงทุน ร่วมในงาน SET in the City 2018
ธนาคารกรุงไทย นำเทคโนโลยีทางการเงินและการลงทุน ร่วมในงาน SET in the City 2018 ด้วยแอป กรุงไทย NEXT ผู้นำเน็ตเวิร์คด้านธุรกรรมการเงินครอบคลุมที่สุดในไทย และแอป eZy Smart ซึ่งช่วยบริหารจัดการพอร์ตลงทุนแบบ Real-time พร้อมจัดโปรโมชั่นยกเว้นค่าธรรมเนียมทำบัตร Krungthai Travel Card สินเชื่อดอกเบี้ยต่ำ เงินฝากดอกเบี้ยพิเศษ และหากลงทุนกับบริษัทในเครือ รับเครดิตเงินคืนสูงสุด 6 หมื่นบาท
นางอรนุช ศิรประภา ผู้ช่วยกรรมการผู้จัดการใหญ่อาวุโส สายงานกลยุทธ์และผลิตภัณฑ์รายย่อย ธนาคารกรุงไทย เปิดเผยว่า ธนาคารได้เตรียมผลิตภัณฑ์และบริการทางการเงินไปให้บริการในงาน มหกรรมการลงทุนแห่งปี (SET in the City 2018) ระหว่างวันที่ 15-18 พฤศจิกายน 2561 ที่ รอยัล พารากอน ฮอลล์ ศูนย์การค้าสยามพารากอน ภายใต้แนวคิด Invest SMART for your future "ลงทุนอย่างชาญฉลาด เพื่ออนาคตของคุณ" โดยนำเสนอผลิตภัณฑ์การเงินและการลงทุนที่เข้าถึงไลฟ์สไตล์การทำธุรกรรมที่สะดวก รวดเร็วของนักลงทุนยุคดิจิทัล เช่น แอป กรุงไทย NEXT ชีวิตครบ แอปเดียวอยู่ โอนมั่นใจ สะดวก รวดเร็ว และไม่เสียค่าธรรมเนียม เติมสะดวก ค่าโทรศัพท์ทุกเครือข่าย บัตร Easy Pass และ M-PASS จ่ายครอบคลุม ด้วยเน็ตเวิร์คการทำธุรกรรมการเงินที่ครอบคลุมการจ่ายค่าบริการมากที่สุดในประเทศไทย รวมทั้งบริการจองซื้อหลักทรัพย์ผ่านระบบออนไลน์ได้ด้วยตนเอง ผ่านระบบ Money Connect by Krungthai และบริการทางการเงินอื่นๆ อีกมากมาย
“โปรโมชั่นเด่นภายในงาน เช่น ยกเว้นค่าธรรมเนียมทำบัตร Krungthai Travel Card ทั้งบัตรด่วนและแบบพิมพ์ชื่อ ซึ่งเป็นบัตรที่สามารถแลกเงินต่างประเทศ ในอัตราพิเศษด้วยตนเองตลอด 24 ชม.ผ่านแอปฯ กรุงไทย NEXT ถึง  10 สกุลเงิน ได้แก่ ดอลลาร์สหรัฐ  ยูโร ปอนด์ เยน ดอลลาร์ฮ่องกง ดอลลาร์ออสเตรเลีย ดอลลาร์สิงคโปร์ ดอลลาร์แคนาดา ดอลลาร์นิวซีแลนด์ และฟรังก์สวิส ใช้ชำระค่าสินค้าและบริการ ณ ร้านค้าที่มีสัญลักษณ์ VISA และถอนเงินที่เครื่อง ATM ในต่างประเทศ สินเชื่อบุคคล กรุงไทย Smart Money ดอกเบี้ยพิเศษต่ำสุด 9% ต่อปี เงินฝากสุขใจวัยเกษียณ รับดอกเบี้ยทุกเดือน ในอัตรา 2.25% ต่อปี ตลอดระยะเวลาฝาก 60 เดือน เงินฝากประจำ Expo Xtra ฝากระยะสั้น 3 เดือน ขั้นต่ำ 5 หมื่นบาทถึง 1 ล้านบาท รับดอกเบี้ยสูงสุด 1.25% ต่อปี”
ด้าน บมจ.กรุงไทย-แอกซ่า ประกันชีวิต จัดคาราวานตรวจสุขภาพฟรี โดยลูกค้าที่ซื้อประกันชีวิตตามเงื่อนไขที่ธนาคารกำหนด จะได้รับเครดิตเงินคืนสูงสุด 60,000 บาท หรือเมื่อชำระด้วยบัตรเครดิต KTC ตามเงื่อนไขรับเครดิตเงินคืนสูงสุด 12.5% ส่วน บมจ.หลักทรัพย์จัดการกองทุน กรุงไทย (KTAM) เครดิตเงินคืน 100 บาท เข้ากองทุน KTPLUS เมื่อมียอดลงทุนสุทธิทุกๆ 50,000 บาท โดยสามารถชำระผ่านบัตรเครดิต KTC ได้ สำหรับ   บล.เคที ซีมิโก้ (KT ZMICO) นำเสนอแอป eZy Smart ที่สามารถโอนเงินออมหุ้น เทรดหุ้น ติดตามสภาวะการลงทุนได้ทุกที่ ทุกเวลา และดูรายงานการซื้อขายย้อนหลังได้มากถึง 1 ปี นอกจากนี้ ยังมีของสมนาคุณเมื่อเลือกลงทุนในผลิตภัณฑ์ของบริษัทในเครืออีกด้วย
ฝ่ายสื่อสารองค์กรและภาพลักษณ์ ธนาคารกรุงไทย
โทร.0-2208-4174-8

ที่มา : https://www.thaigov.go.th/news/contents/details/16762
