รัฐบาลไทย-ข่าวทำเนียบรัฐบาล-ธอส. ชวนดาวน์โหลด Mobile Application : GHB ALL พร้อมกัน 1 พ.ย.นี้

วันศุกร์ที่ 26 ตุลาคม 2561
ธอส. ชวนดาวน์โหลด Mobile Application : GHB ALL พร้อมกัน 1 พ.ย.นี้
ธนาคารอาคารสงเคราะห์ (ธอส.) เดินหน้าสู่การเป็น Dynamic Moving Bank เชิญชวนลูกค้าประชาชนดาวน์โหลด Mobile Application : GHB ALL แอปพลิเคชันเดียวที่ครบ จบ กำจัดคำว่าเสียเวลา
ธนาคารอาคารสงเคราะห์ (ธอส.) เดินหน้าสู่การเป็น Dynamic Moving Bank เชิญชวนลูกค้าประชาชนดาวน์โหลด Mobile Application : GHB ALL แอปพลิเคชันเดียวที่ครบ จบ กำจัดคำว่าเสียเวลา เพราะรวมทุกบริการของ ธอส. ไว้ในมือคุณ ซึ่งแอปพลิเคชันถูกออกแบบมาให้ใช้งานง่าย และไม่ซับซ้อน โดยในเฟสแรก GHB ALL สามารถให้บริการลูกค้าได้ 5 บริการ ประกอบด้วย 1.ชำระเงินกู้โดยหักบัญชี ธอส. และสร้าง QR Code เพื่อชำระเงินกู้ด้วย Mobile Application ธนาคารต่าง ๆ 2.ตรวจสอบสถานะสินเชื่อ 3.ด้านเงินฝาก (เช็คยอด/ดู statement) 4.โอนเงินภายในและต่างธนาคาร และ 5.สมัครและโอนเงินผ่าน PromptPay จากนั้นจะพัฒนาให้สามารถบริการได้อย่างเต็มรูปแบบภายในปี 2561 โดยสามารถดู Statement ทำ Pre Approve ยื่นกู้ ติดต่อสื่อสารกับเจ้าหน้าที่ตลอด 24 ชั่วโมง นัดหมายการเข้าประเมินราคา แจ้งผลการพิจารณาสินเชื่อ นัดวันลงนามเอกสารสำคัญและทำนิติกรรม แจ้งเตือนชำระหนี้ แสดงความประสงค์กู้เพิ่ม และชำระค่าสาธารณูปโภคต่าง ๆ ได้ และจะพร้อมให้ประชาชนได้ดาวน์โหลดบนสมาร์ทโฟนทั้งระบบ iOS และ Android ตั้งแต่วันที่ 1 พฤศจิกายน 2561 เป็นต้นไป ทั้งนี้ ธนาคารตั้งเป้าหมายว่าภายในเดือนมกราคม 2562 จะมีจำนวนธุรกรรมชำระหนี้เงินกู้ผ่าน GHB ALL จำนวน 500,000 ธุรกรรม และเพิ่มเป็น 80% ของธุรกรรมทั้งหมดภายในปี 2562 สอบถามรายละเอียดเพิ่มเติมได้ที่ศูนย์ลูกค้าสัมพันธ์ (Call Center) โทร 0-2645-9000 หรือ www.ghbank.co.th และ Facebook Fanpage ธนาคารอาคารสงเคราะห์

ที่มา : https://www.thaigov.go.th/news/contents/details/16344
