รัฐบาลไทย-ข่าวทำเนียบรัฐบาล-การจำหน่ายพันธบัตรออมทรัพย์ของกระทรวงการคลังในปีงบประมาณ พ.ศ. 2562 ครั้งที่ 1 (เพิ่มเติม)

วันพฤหัสบดีที่ 1 พฤศจิกายน 2561
การจำหน่ายพันธบัตรออมทรัพย์ของกระทรวงการคลังในปีงบประมาณ พ.ศ. 2562 ครั้งที่ 1 (เพิ่มเติม)
การจำหน่ายพันธบัตรออมทรัพย์ของกระทรวงการคลัง ในปีงบประมาณ พ.ศ. 2562 ครั้งที่ 1 (เพิ่มเติม) เพื่อรองรับความต้องการซื้อพันธบัตรออมทรัพย์ของประชาชนที่มีอย่างต่อเนื่อง กระทรวงการคลังจึงจะเปิดจำหน่ายพันธบัตรออมทรัพย์เพิ่มในวงเงิน 15,000 ล้านบาท
นายภูมิศักดิ์ อรัญญาเกษมสุข ผู้อำนวยการสำนักงานบริหารหนี้สาธารณะ แถลงข่าวการจำหน่ายพันธบัตรออมทรัพย์ของกระทรวงการคลัง ในปีงบประมาณ พ.ศ. 2562 ครั้งที่ 1 (เพิ่มเติม) เพื่อรองรับความต้องการซื้อพันธบัตรออมทรัพย์ของประชาชนที่มีอย่างต่อเนื่อง กระทรวงการคลังจึงจะเปิดจำหน่ายพันธบัตรออมทรัพย์เพิ่มในวงเงิน 15,000 ล้านบาท ตามรุ่นอายุและอัตราดอกเบี้ยเดิมคือเป็นพันธบัตรแบบไร้ใบตราสาร(Scripless) รุ่นอายุ 3 ปี 1 เดือน อัตราดอกเบี้ยคงที่ร้อยละ 2.46 ต่อปีและรุ่นอายุ 7 ปี 1 เดือน อัตราดอกเบี้ยคงที่ร้อยละ 3.00 ต่อปี โดยเริ่มจำหน่ายตั้งแต่วันที่ 16 พฤศจิกายน 2561 จนถึงวันที่ 29 มีนาคม 2562
กระทรวงการคลังหวังเป็นอย่างยิ่งว่าจะได้รับการสนับสนุนที่ดีจากประชาชนเช่นเดิม โดยผู้ที่มีความประสงค์จะลงทุนในพันธบัตรออมทรัพย์สามารถสอบถามและซื้อพันธบัตรออมทรัพย์ได้หลากหลายช่องทาง ทั้งเคาน์เตอร์ธนาคารตัวแทนจำหน่ายทุกสาขา เครื่องถอนเงินอัตโนมัติ (ATM) ระบบ Internet Banking และ Mobile Application ของตัวแทนจำหน่ายทั้ง 4 แห่ง ประกอบด้วย ธนาคารกรุงเทพ จำกัด (มหาชน) ธนาคารกรุงไทย จำกัด (มหาชน) ธนาคารกสิกรไทย จำกัด (มหาชน) ธนาคารไทยพาณิชย์ จำกัด (มหาชน)
จึงขอประกาศให้ทราบโดยทั่วกัน
สำนักพัฒนาตลาดตราสารหนี้ สำนักงานบริหารหนี้สาธารณะ
โทร. 022717999ต่อ 5809/ 0 2265 8050 ต่อ 5308

ที่มา : https://www.thaigov.go.th/news/contents/details/16490
