รัฐบาลไทย-ข่าวทำเนียบรัฐบาล-กรมปศุสัตว์ชี้แจง กรณีคณะรัฐมนตรีมีมติเห็นชอบ ร่าง พ.ร.บ.ป้องกันทารุณกรรม และการจัดสวัสดิภาพสัตว์ (ฉบับที่..) พ.ศ. ....

วันศุกร์ที่ 26 ตุลาคม 2561
กรมปศุสัตว์ชี้แจง กรณีคณะรัฐมนตรีมีมติเห็นชอบ ร่าง พ.ร.บ.ป้องกันทารุณกรรม และการจัดสวัสดิภาพสัตว์ (ฉบับที่..) พ.ศ. ....
กรมปศุสัตว์ชี้แจง กรณีคณะรัฐมนตรีมีมติเห็นชอบ ร่าง พ.ร.บ.ป้องกันทารุณกรรม และการจัดสวัสดิภาพสัตว์ (ฉบับที่..) พ.ศ. ....
เมื่อวันที่ 11 ตุลาคม 2561 นายสรวิศ ธานีโต อธิบดีกรมปศุสัตว์ กระทรวงเกษตรและสหกรณ์ ชี้แจง กรณีคณะรัฐมนตรี มีมติเห็นชอบร่าง พ.ร.บ.ป้องกันทารุณกรรมและการจัดสวัสดิภาพสัตว์ (ฉบับที่ ..)  พ.ศ. .... แก้ไขเพิ่มเติม 2557 ตามที่สื่อมวลชนมีการนำเสนอข่าวว่าคณะรัฐมนตรี มีมติเห็นชอบร่าง พ.ร.บ.ป้องกันทารุณกรรมและการจัดสวัสดิภาพสัตว์ (ฉบับที่..) พ.ศ. ... แก้ไขเพิ่มเติม 2557 ตามที่กระทรวงเกษตรและสหกรณ์เสนอ ซึ่งกรณีดังกล่าวถูกกระแสสังคมวิพากษ์วิจารณ์ในเชิงลบเป็นจำนวนมาก โดยพบประเด็นที่สังคมยังไม่เข้าใจ หรือเข้าใจคลาดเคลื่อนต่อเจตนารมณ์ของร่างกฎหมาย อาทิ การจัดเก็บเงินจะเก็บเพียงครั้งเดียวหรือจัดเก็บเป็นรายปี ค่าธรรมเนียมที่จัดเก็บสูงเกินไปหรือไม่ รายได้ที่เข้ารัฐจะนำไปใช้ในส่วนใด จะทราบได้เช่นไรว่าสัตว์ตัวใดมีการลงทะเบียนแล้ว กรณีนี้จะส่งผลให้เกิดปัญหาผู้เลี้ยงทอดทิ้งสัตว์เลี้ยงหรือไม่ กรณีสัตว์จรจัดในพื้นที่วัดจะทำเช่นไร สัตว์เลี้ยงที่มีการลงทะเบียนจะได้รับสวัสดิการของรัฐหรือไม่
ข้อเท็จจริง
1. ร่างพระราชบัญญัติป้องกันการทารุณกรรมและการจัดสวัสดิภาพสัตว์ (ฉบับที่ ..) พ.ศ. .... ตามที่กระทรวงเกษตรและสหกรณ์เสนอนั้น ยังไม่มีผลบังคับใช้แต่อย่างใด เป็นเพียงร่างกฎหมายที่ต้องผ่านกระบวนการพิจารณาของสภานิติบัญญัติแห่งชาติ อีก 3 วาระ ประการสำคัญในการประชุมคณะรัฐมนตรีเมื่อวันที่ 10 ต.ค. 2561 พลเอก ประยุทธ์ จันทร์โอชา นายกรัฐมนตรีได้พิจารณาแล้วเห็นว่าหลักการของร่างพระราชบัญญัติในเรื่องนี้เป็นประโยชน์ในการป้องกันการทารุณกรรมและจัดสวัสดิภาพสัตว์ ซึ่งทำให้เจ้าของมีความรับผิดชอบต่อสัตว์เลี้ยงของตัวเองมากขึ้น อย่างไรก็ตาม ยังมีบทบัญญัติบางประการ เช่น การขึ้นทะเบียนและการทำเครื่องหมายประจำตัวสัตว์การกำหนดอัตราค่าธรรมเนียมและอัตราค่าปรับ ที่อาจเป็นภาระแก่ประชาชนเกินสมควร
2. คณะรัฐมนตรีจึงมีมติให้กระทรวงเกษตรและสหกรณ์รับร่างพระราชบัญญัติในเรื่องนี้กลับไปพิจารณาทบทวนร่วมกับสำนักงานคณะกรรมการกฤษฎีกา และหน่วยงานที่เกี่ยวข้อง เกี่ยวกับความเหมาะสมของบทบัญญัติตามความเห็นของนายกรัฐมนตรี โดยจะต้องไม่เป็นภาระแก่ประชาชน แล้วเสนอคณะรัฐมนตรีพิจารณาอีกครั้งหนึ่ง
3. ดังนั้น ในช่วงนี้หากพี่น้องประชาชนท่านใด มีความเห็นประการใดเกี่ยวกับการร่างพระราชบัญญัติป้องกันการทารุณกรรมและการจัดสวัสดิภาพสัตว์ (ฉบับที่ .. ) พ.ศ. …. ดังกล่าวขอให้เสนอข้อคิดเห็น และข้อเสนอแนะ สามารถแจ้งข้อมูลได้ที่แอปพลิเคชั่น DLD 4.0 ที่ดาวน์โหลดและติดตั้งได้ในโทรศัพท์ทุกระบบ หรือทาง E-mail : info@dld.go.th หรือทางเฟสบุ๊ก ปศุสัตว์ก้าวหน้า (www.facebook.com/livestocknews )
การดำเนินการของปศุสัตว์
1. กรมปศุสัตว์ กระทรวงเกษตรและสหกรณ์ รับร่างพระราชบัญญัติในเรื่องนี้กลับมาพิจารณาทบทวนร่วมกับสำนักงานคณะกรรมการกฤษฎีกาและหน่วยงานที่เกี่ยวข้อง เกี่ยวกับความเหมาะสมของบทบัญญัติตามความเห็นของนายกรัฐมนตรี โดยจะต้องไม่เป็นภาระแก่ประชาชน แล้วจะนำเสนอคณะรัฐมนตรีพิจารณาอีกครั้งหนึ่ง
2. เปิดรับฟังความคิดเห็นตลอดจนข้อเสนอแนะจากประชาชนทุกภาคส่วน ผ่านช่องทางดังนี้
- แอปพลิเคชั่น DLD 4.0 ที่ดาวน์โหลดและติดตั้งได้ในโทรศัพท์ทุกระบบ
- อีเมล์ : info@dld.go.th
- เฟสบุ๊ก ปศุสัตว์ก้าวหน้า ( www.facebook.com/livestocknews )
แนวทางแก้ไขปัญหา
1. เปิดรับฟังความคิดเห็นตลอดจนข้อเสนอแนะจากประชาชนทุกภาคส่วน ผ่านช่องทางดังนี้
- แอปพลิเคชั่น DLD 4.0 ที่ดาวน์โหลดและติดตั้งได้ในโทรศัพท์ทุกระบบ
- อีเมล์ : info@dld.go.th
- เฟสบุ๊ก ปศุสัตว์ก้าวหน้า (www.facebook.com/livestocknews )
2. ร่วมหารือและทบทวนร่วมกับสำนักงานคณะกรรมการกฤษฎีกา และหน่วยงานที่เกี่ยวข้องถึงความเหมาะสมของบทบัญญัติ โดยต้องไม่เป็นภาระแก่ประชาชน
3. สร้างการรับรู้ความเข้าใจแก่ประชาชนในประเด็นที่สังคมยังไม่เข้าใจหรือเข้าใจคลาดเคลื่อนต่อเจตนารมณ์ของร่างกฎหมาย
------------------------------

ที่มา : https://www.thaigov.go.th/news/contents/details/16182
