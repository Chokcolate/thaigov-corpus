รัฐบาลไทย-ข่าวทำเนียบรัฐบาล-ผู้ช่วยปลัดกระทรวงดิจิทัลฯ ร่วมเสวนาในงาน “Robotics Summits 2018”

วันพุธที่ 28 พฤศจิกายน 2561
ผู้ช่วยปลัดกระทรวงดิจิทัลฯ ร่วมเสวนาในงาน “Robotics Summits 2018”
ผู้ช่วยปลัดกระทรวงดิจิทัลฯ
นายขจิต  สุขุม  ผู้ช่วยปลัดกระทรวงดิจิทัลเพื่อเศรษฐกิจและสังคม ร่วมเป็นวิทยากรเสวนาหัวข้อ “Can Current Legal System Support The Development of Robotics and other Digital Technologies” ในงาน “Robotics Summit 2018” เมื่อวันที่ 27 พฤศจิกายน 2561 ณ ห้องวายุภักษ์ 5 -7 ชั้น 5 โรงแรมเซ็นทรา บาย เซ็นทารา ศูนย์ราชการและคอนเวนชันเซ็นเตอร์ แจ้งวัฒนะ กรุงเทพฯ โดยผู้ช่วยปลัดกระทรวงดิจิทัลฯ กล่าวว่า กฎหมายต่างๆ ที่เกี่ยวข้องกับโลกดิจิทัล เป็นเรื่องของสังคม เพราะการที่มีสังคมสมัยใหม่เกิดขึ้น จะต้องมีกฎหมาย กฎเกณฑ์ และจริยธรรม เพื่อเป็นขอบเขตในการสร้างทางเดินไว้ให้ปฏิบัติตาม หรือแม้แต่การค้าขายออนไลน์ อะไรที่ควรทำและไม่ควรทำบนโลกออนไลน์ ต้องตระหนักถึงสิ่งที่จะตามมาด้วย เช่นเดียวกับหุ่นยนต์ จุดแข็งคือ มีความแม่นยำและทำงานได้ยาวนาน แต่ก็มีข้อจำกัด ไม่เพียงเฉพาะต้นทุนให้การผลิตเท่านั้น ต้องคำนึงถึงกฎเกณฑ์ความรับผิดชอบของข้อมูลและความปลอดภัย ขณะเดียวกันก็ต้องมองรอบด้าน ทั้งมุมมองของผู้ผลิตหุ่นยนต์และผู้ใช้งาน ขึ้นอยู่กับลักษณะการใช้งานด้วย เพราะฉะนั้นกฎหมายต่างๆ ที่กำหนดไว้และยึดถือปฎิบัติ ย่อมมาจากความจำเป็นของบริบทในสังคมไทย
***********************

ที่มา : https://www.thaigov.go.th/news/contents/details/17158
