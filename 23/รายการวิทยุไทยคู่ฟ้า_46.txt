รัฐบาลไทย-ข่าวทำเนียบรัฐบาล-กองทุนเงินทดแทน เพิ่มสิทธิประโยชน์แก่ลูกจ้าง 9 ธ.ค.61

วันศุกร์ที่ 23 พฤศจิกายน 2561
กองทุนเงินทดแทน เพิ่มสิทธิประโยชน์แก่ลูกจ้าง 9 ธ.ค.61
รัฐบาลเตรียมบังคับใช้ พ.ร.บ.กองทุนเงินทดแทน ฉบับที่ 2 ปี 2561 ในวันที่ 9 ธ.ค.61 นี้
อังคารที่ 20 พ.ย.61
กองทุนเงินทดแทน เพิ่มสิทธิประโยชน์แก่ลูกจ้าง 9 ธ.ค.61
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเตรียมบังคับใช้ พ.ร.บ.กองทุนเงินทดแทน ฉบับที่ 2 ปี 2561 ในวันที่ 9 ธ.ค.61 นี้ โดยขยายการทดแทนและคุ้มครองให้แก่ลูกจ้างที่บาดเจ็บจากการปฏิบัติหน้าที่ ครอบคลุมไปถึงลูกจ้างในส่วนราชการและองค์กรไม่แสวงหากำไรจำนวนกว่า 1 ล้านคนด้วย โดยสิทธิประโยชน์ที่เพิ่มขึ้น เช่น ค่าทดแทนที่เพิ่มเป็นร้อยละ 70 ของค่าจ้าง และจ่ายให้ตั้งแต่วันแรกที่เจ็บป่วย เพิ่มค่าฟื้นฟูร่างกายเป็น 40,000 บาท ส่วนกรณีทุพพลภาพจากเดิมจ่ายทดแทนให้เป็นเวลา 15 ปี ขยายเป็นจ่ายให้ตลอดชีวิต และกรณีที่ลูกจ้างเสียชีวิตขยายเวลาจ่ายเงินทดแทนให้แก่ทายาทเป็น 10 ปี โดยรัฐบาลมุ่งหวังให้สิทธิประโยชน์นี้ช่วยลดความเหลื่อมล้ำและสร้างหลักประกันในชีวิตให้แก่แรงงานทุกคน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/17033
