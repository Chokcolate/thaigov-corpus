รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ หารือกับ รมช.กระทรวงต่างประเทศเอสโตเนีย ร่วมพัฒนางานด้านดิจิทัลในไทย

วันจันทร์ที่ 29 ตุลาคม 2561
รมว.กระทรวงดิจิทัลฯ หารือกับ รมช.กระทรวงต่างประเทศเอสโตเนีย ร่วมพัฒนางานด้านดิจิทัลในไทย
รมว.กระทรวงดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ให้การต้อนรับนายแวย์โน เรย์นาร์ต (H.E.Mr.Vaino Reinart) รองปลัดกระทรวงการต่างประเทศด้านการค้าและความร่วมมือเพื่อการพัฒนา ปฏิบัติหน้าที่รัฐมนตรีช่วยว่าการกระทรวงการต่างประเทศ สาธารณรัฐเอสโตเนีย ณ ห้องรับรอง ชั้น 9 กระทรวงดิจิทัลเพื่อเศรษฐกิจและสังคม กรุงเทพฯ เมื่อวันที่ 25 ตุลาคม 2561 โดยได้แลกเปลี่ยนประสบการณ์เกี่ยวกับการพัฒนารัฐบาลอิเล็กทรอนิกส์ของประเทศไทย เนื่องจาก เอสโตเนียมีความเชี่ยวชาญชำนาญและประสบความสำเร็จจากการริเริ่มแนวนโยบาย e-Estonia และ Xroad ทั้งนี้ ดร.พิเชฐฯ ได้ให้ข้อมูลเกี่ยวกับการดำเนินนโยบายเน็ตประชารัฐที่ดำเนินการอยู่ในปัจจุบัน และได้เสนอความร่วมมือด้าน Big Data โดยให้เอสโตเนียส่งผู้เชี่ยวชาญมายังประเทศไทย เพื่อหารือเกี่ยวกับความร่วมมือที่จะเกิดขึ้นในอนาคต ซึ่งอาจรวมไปถึงการขยายผลของ Internet of thing : IoT โดยได้มอบหมายให้มีผู้แทนที่เกี่ยวข้องกับการดำเนินงานด้าน Big Data เข้าร่วมการสัมมนา business matching เกี่ยวกับ e-Governance ของสาธารรัฐเอสโตเนียอีกด้วย
***********************

ที่มา : https://www.thaigov.go.th/news/contents/details/16382
