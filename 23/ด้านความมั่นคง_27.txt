รัฐบาลไทย-ข่าวทำเนียบรัฐบาล-รมว.ทส.ตรวจเยี่ยมและมอบนโยบายการปฏิบัติงานให้แก่ BEDO

วันพุธที่ 10 ตุลาคม 2561
รมว.ทส.ตรวจเยี่ยมและมอบนโยบายการปฏิบัติงานให้แก่ BEDO
รมว.ทส.ตรวจเยี่ยมและมอบนโยบายการปฏิบัติงานให้แก่ BEDO
วันที่ 9 ตุลาคม 2561 พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม ตรวจเยี่ยมและมอบนโยบายเป้าหมายของการพัฒนาเศรษฐกิจจากฐานชีวภาพ พร้อมทั้งแลกเปลี่ยนข้อคิดเห็นกับคณะอนุกรรมการบริหาร ผู้บริหารระดับสูงของสำนักงานพัฒนาเศรษฐกิจจากฐานชีวภาพ (องค์การมหาชน) หรือ BEDO โดยเป้าหมายในการดำเนินงาน คือ ประชาชน มีความสุข มีกิน มีใช้จากความหลากหลายทางชีวภาพ ทั้งนี้ แนวทางในการดำเนินงานให้ขับเคลื่อนเศรษฐกิจจากฐานชีวภาพ และดำเนินการรวบรวมคลังข้อมูลทรัพยากรชีวภาพ (Biodiversite Bank) ให้เป็นที่ยอมรับทั้งในประเทศและระดับนานาชาติ
โอกาสนี้ นางจุฬารัตน์ นิรัติศยกุล ผู้อำนวยการสำนักงานพัฒนาเศรษฐกิจจากฐานชีวภาพ (องค์การมหาชน) พร้อมด้วยคณะกรรมการบริหาร และบุคลากรในสังกัด ร่วมให้การต้อนรับ ณ ห้องประชุมปีติพงศ์พึ่งบุญ สำนักงานพัฒนาเศรษฐกิจจากฐานชีวภาพ (องค์การมหาชน) ศูนย์ราชการเฉลิมพระเกียรติ 80 พรรษา 5 ธันวาคม 2550 อาคารรัฐประศาสนภักดี ชั้น 9 แจ้งวัฒนะ กรุงเทพ

ที่มา : https://www.thaigov.go.th/news/contents/details/15980
