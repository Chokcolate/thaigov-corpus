รัฐบาลไทย-ข่าวทำเนียบรัฐบาล-บสย. เปิดเวที ต่อยอดเครือข่าย SMEs สายพันธุ์ Startup - Innovation

วันพฤหัสบดีที่ 4 ตุลาคม 2561
บสย. เปิดเวที ต่อยอดเครือข่าย SMEs สายพันธุ์ Startup - Innovation
บสย.ผนึกกรมพัฒนาธุรกิจการค้า เปิดเวที “ต่อยอดธุรกิจ Startup ให้สำเร็จ ด้วยกลยุทธ์เด็ดจากนวัตกรรม” สร้างเครือข่ายนักธุรกิจสายพันธุ์สตาร์ทอัพ–นวัตกรรม พร้อมโชว์เคสนวัตกรรมสร้างเงินล้าน แมทชิ่งธุรกิจ - แหล่งเงินทุน เผยแนวโน้มการขอสินเชื่อ
บสย. ผนึก กรมพัฒนาธุรกิจการค้า เปิดเวที “ต่อยอดธุรกิจ Startup ให้สำเร็จ ด้วยกลยุทธ์เด็ดจากนวัตกรรม” สร้างเครือข่ายนักธุรกิจสายพันธุ์ สตาร์ทอัพ – นวัตกรรม พร้อมโชว์เคส นวัตกรรมสร้างเงินล้าน  แมทชิ่งธุรกิจ - แหล่งเงินทุน เผยแนวโน้มการขอสินเชื่อ และค้ำประกันสินเชื่อขยายตัวตามเทรนด์
นายวิเชษฐ วรกุล รองผู้จัดการทั่วไป สายงานธุรกิจ บรรษัทประกันสินเชื่ออุตสาหกรรมขนาดย่อม (บสย.)  เปิดเผยว่า บสย.ได้ร่วมกับหน่วยงานพันธมิตร คือ กรมพัฒนาธุรกิจการค้า กระทรวงพาณิชย์  สำนักงานพัฒนาวิทยาศาสตร์และเทคโนโลยี  (สวทช.) และสถาบันอาหาร กระทรวงอุตสาหกรรม สถาบันการเงินและภาคเอกชน เปิดเวทีต่อยอดธุรกิจ Startup จัดสัมมนา “ต่อยอดธุรกิจ Startup ให้สำเร็จ ด้วยกลยุทธ์เด็ดจากนวัตกรรม” เปิดเวทีเชื่อมโยงเครือข่ายนักธุรกิจสายพันธุ์  Startup และ Innovation ที่เคยผ่านการอบรมหลักสูตร “24 ชั่วโมงสร้าง DNA นักธุรกิจรุ่นใหม่ด้วยนวัตกรรม “ จากกรมพัฒนาธุรกิจการค้า  โดยการจัดสัมมนาครั้งนี้ จะเป็นการเปิดเวทีถ่ายทอดองค์ความรู้ เพื่อการต่อยอดเครือข่ายธุรกิจ ขยายเครือข่าย และเสริมสร้างโอกาสทางการเงิน จากธนาคารที่มีโครงการสินเชื่อ Startup และ Innovation โดยมีโครงการค้ำประกันสินเชื่อ Startup & Innovation ของ บสย. รองรับ
การจัดงานครั้งนี้ได้รับความสนใจจาก ผู้ประกอบการกลุ่ม Startup และ Innovation กว่า 200 คน  เข้าร่วมฟังการถ่ายทอดองค์ความรู้จากธุรกิจที่ประสบความสำเร็จหลากหลายมุมมอง  อาทิ คุณณัฎฐ์เมธี ธนกิตต์วุฒิกุล ผู้บริหาร A Grains Granola จากธุรกิจ Startup คุณวาริท น้อยเกิด เจ้าของประชาฟาร์ม (ปลาสวยงาม บ้านโป่งราชบุรี) ก้าวสู่ความสำเร็จด้ายการขายผ่านช่องทาง Online 100% คุณอภิณพร ทองดี จาก บริษัท แอลเจที อินเตอร์ ฟู้ด จำกัด (ขนมครองแครงเล็กจนโต) การต่อยอดและขยายธุรกิจสู่ตลาดโลก
ปิดท้ายงานด้วยการเปิดเวทีธุรกิจที่ไม่ธรรมดา “ขยายธุรกิจอย่างไรให้รุ่งโรจน์ ไม่รุ่งริ่ง” โดยผู้ประกอบการตัวจริง คุณชวลิต ต่อสหะกุล เจ้าของกิจการพระรามเก้าไก่ย่าง จากร้านเพิงเล็กๆ ขยายเป็น 100 โต๊ะ  พร้อมแนวคิดร้านอาหารเชิงรุก คุณเขมิกา จิวะพรทิพย์ แห่ง บริษัท แอล วี เอ็น แอล จำกัด สตูดิโอออกกำลังกายฟิซิค PHYSIQUE 57 คุณกฤษฎา ชุณศาสตร์ บริษัท ชุณศาสตร์ จำกัด ภายใต้แนวคิด ขายสินค้าต้องรู้จักใช้สื่อ ขยายธุรกิจต้องรู้จักการสื่อสาร และ ไฮไลท์ปิดท้าย เปิดโอกาสให้ผู้เข้าร่วมสัมมนาได้แลกเปลี่ยนต่อยอดธุรกิจระหว่างกัน
ปัจจุบัน บสย. อนุมัติค้ำประกันสินเชื่อ ณ วันที่ 30 กันยายน 2561 กว่า 900 ราย คิดเป็นวงเงินค้ำประกันสินเชื่อกว่า 1,500 ล้านบาท ซึ่งแนวโน้มผู้ประกอบการ SMEs กลุ่ม Startup และ Innovation มีโอกาสขยายตัวเพิ่มขึ้น ส่งผลให้แนวโน้มการขอสินเชื่อจากธนาคาร และการค้ำประกันสินเชื่อของ บสย. สำหรับผู้ประกอบการกลุ่มนี้เพิ่มมากขึ้น
ฝ่ายประชาสัมพันธ์        ศูนย์ลูกค้าสัมพันธ์ 0-2890-9999
ชนิญญา สันสมภาค  081-860-7477       chaninya@tcg.or.th          www.tcg.or.th
ศรัญยู ตันติเสรี 091-771-2885         saranyu@tcg.or.th             www.facebook.com/tcg.or.th
วิขุดา ก้องกีรติ  089-605-9870        wichuda@tcg.or.th

ที่มา : https://www.thaigov.go.th/news/contents/details/15861
