รัฐบาลไทย-ข่าวทำเนียบรัฐบาล-IAM เปิดตัวบริษัทฯ อย่างเป็นทางการ พร้อมเปิดบูธแก้หนี้และจำหน่าย NPA

วันศุกร์ที่ 9 พฤศจิกายน 2561
IAM เปิดตัวบริษัทฯ อย่างเป็นทางการ พร้อมเปิดบูธแก้หนี้และจำหน่าย NPA
บริษัท บริหารสินทรัพย์ ธนาคารอิสลามแห่งประเทศไทย จำกัด (ไอแอม) เปิดตัวบริษัทฯ (Grand Opening) อย่างเป็นทางการ ภายใต้ชื่องาน “Refresh Credit by IAM”
ในวันนี้ (9 พฤศจิกายน 2561) บริษัท บริหารสินทรัพย์ ธนาคารอิสลามแห่งประเทศไทย จำกัด (ไอแอม) องค์กรรัฐวิสาหกิจ สังกัดกระทรวงการคลัง จัดงานเปิดตัวบริษัทฯ (Grand Opening) อย่างเป็นทางการ ภายใต้ชื่องาน “Refresh Credit by IAM” ณ ศูนย์การค้าเอ็มบีเค เซ็นเตอร์ ชั้น 5 โซน Outlet In Town
โดยในวันนี้ได้รับเกียรติจาก ผู้บริหารจากหน่วยงานภาครัฐ และบริษัทเอกชน อาทิเช่น ธนาคารแห่งประเทศไทย, สำนักงานคณะกรรมการนโยบายรัฐวิสาหกิจ, บริษัท เอ็มบีเค จำกัด (มหาชน), ธนาคารพัฒนาวิสาหกิจขนาดกลางและขนาดย่อมแห่งประเทศไทย (SME Bank), ธนาคารเพื่อการส่งออกและนำเข้าแห่งประเทศไทย (Exim Bank), บริษัท บริหารสินทรัพย์ สุขุมวิท จำกัด, บริษัท บริหารสินทรัพย์ กรุงเทพพาณิชย์ จำกัด (มหาชน), ธนาคารอิสลามแห่งประเทศไทย จำกัด เป็นต้น ให้เกียรติเข้าร่วมงาน พร้อมผู้สื่อข่าวและแขกร่วมงานอย่างคับคั่ง
ซึ่งนอกจากงานเปิดตัวบริษัทฯแล้ว บริษัทฯได้เปิดบูธให้คำปรึกษาการเจรจาหนี้ให้กับลูกหนี้ของบริษัทฯ ภายใต้โครงการ “ไม่เป็นหนี้เป็นลาภอันประเสริฐ” ตั้งแต่วันที่ 9 ถึง 11 พฤศจิกายน 2561 และนำทรัพย์สินรอการขาย (NPA) ของบริษัทฯ ออกมาจำหน่ายในราคาพิเศษ ในงานดังกล่าวอีกด้วย
สอบถามข้อมูลเพิ่มเติมติดต่อ ส่วนงานสื่อสารองค์กร บริษัท บริหารสินทรัพย์ ธนาคารอิสลามแห่งประเทศไทย จำกัด โทร.02-119-1498 ต่อ 3151 และ 3152

ที่มา : https://www.thaigov.go.th/news/contents/details/16685
