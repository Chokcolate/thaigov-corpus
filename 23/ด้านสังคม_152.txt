รัฐบาลไทย-ข่าวทำเนียบรัฐบาล-สมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินมาทรงเยี่ยมร้านกระทรวงสาธารณสุข ในงานกาชาดประจำปี 2561

วันศุกร์ที่ 23 พฤศจิกายน 2561
สมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินมาทรงเยี่ยมร้านกระทรวงสาธารณสุข ในงานกาชาดประจำปี 2561
วันนี้ (23 พฤศจิกายน 2561)  เวลา 17.00 น. สมเด็จพระเทพรัตนราชสุดา ฯ  สยามบรมราชกุมารี เสด็จพระราชดำเนินไปทรงเปิดงานกาชาด ประจำปี 2561 ภายใต้แนวคิด “125 ปี สภากาชาดไทย ร้อยดวงใจส่งต่อการให้ที่งดงาม” ณ สวนลุมพินี เขตปทุมวัน กรุงเทพมหานคร และเสด็จพระรา
วันนี้ (23 พฤศจิกายน 2561)  เวลา 17.00 น. สมเด็จพระเทพรัตนราชสุดา ฯ  สยามบรมราชกุมารี
เสด็จพระราชดำเนินไปทรงเปิดงานกาชาด ประจำปี 2561 ภายใต้แนวคิด “125 ปี สภากาชาดไทย ร้อยดวงใจ
ส่งต่อการให้ที่งดงาม” ณ สวนลุมพินี เขตปทุมวัน กรุงเทพมหานคร และเสด็จพระราชดำเนินมาทรงเยี่ยมร้านของกระทรวงสาธารณสุข โดยมีศาสตราจารย์คลินิก เกียรติคุณ นายแพทย์ปิยะสกล สกลสัตยาทร รัฐมนตรีว่าการกระทรวงสาธารณสุข นายแพทย์สุขุม กาญจนพิมาย ปลัดกระทรวงสาธารณสุข อธิบดี ผู้บริหาร ข้าราชการ บุคลากรกระทรวงสาธารณสุข เฝ้าฯ รับเสด็จ
ศาสตราจารย์คลินิก เกียรติคุณ นายแพทย์ปิยะสกล สกลสัตยาทร รัฐมนตรีว่าการกระทรวงสาธารณสุขกล่าวว่า กระทรวงสาธารณสุข ได้ร่วมออกร้านในงานกาชาดเป็นประจำทุกปี ในปีนี้ร้านของกระทรวงสาธารณสุขได้แบ่งเป็น 4 โซน คือ 1.โซนแสดงนิทรรศการ นำเสนอนิทรรศการภายใต้แนวคิด “125 ปี สภากาชาดไทยร้อยดวงใจ ส่งต่อการให้ที่งดงาม” แบ่งเนื้อหาออกเป็น 3 องค์ ได้แก่ องค์ที่ 1 ประวัติการก่อตั้งสภากาชาดไทยทานมยูปถัมภก “ผู้บำรุงการอย่างสูงสุด สภากาชาดไทย รัชกาลที่ 5 ถึงรัชกาล ที่ 10” องค์ที่ 2 สภานายิกา สภากาชาดไทย และอุปนายิกาผู้อำนวยการสภากาชาดไทย และองค์ที่ 3 พระมหากรุณาธิคุณ และพระราชกรณียกิจของพระมหากษัตริย์ตลอด 125 ปี ของสภากาชาดไทยในพระบรมราชูปถัมภ์ และการดำเนินการของกระทรวงสาธารณสุข ซึ่งเป็นเนื้อหาที่น่าสนใจ หาชมได้ยาก
2.โซนกิจกรรมบริการด้านสุขภาพเป็นการให้บริการแก่ประชาชนที่มาร่วมงาน อาทิ บริการนวดแผนไทย บริการตรวจสุขภาพเบื้องต้นและให้คำปรึกษาด้านสุขภาพ ให้คำปรึกษาด้านสุขภาพจิต 3.การจำหน่ายยาและผลิตภัณฑ์สุขภาพจากองค์การเภสัชกรรมและโรงพยาบาลเจ้าพระยาอภัยภูเบศรในราคาย่อมเยา และ 4.กิจกรรมสร้างกุศลด้วยการจับสลากกัลปพฤกษ์ รับของรางวัลมากมาย
ทั้งนี้ งานกาชาด ประจำปี 2561 จัดขึ้นระหว่างวันที่ 23 พฤศจิกายนถึง 1 ธันวาคม 2561 ตั้งแต่เวลา
10.30 น. ถึง 22.00 น. ณ สวนลุมพินี ซึ่งร้านของกระทรวงสาธารณสุขจัดในบริเวณลานกิจกรรม ด้านฝั่งถนนวิทยุ จึงขอเชิญประชาชนร่วมงานกาชาด และเยี่ยมชมร้านของกระทรวงสาธารณสุข ตามวันและเวลาดังกล่าว
******************************    23 พฤศจิกายน 2561

ที่มา : https://www.thaigov.go.th/news/contents/details/17039
