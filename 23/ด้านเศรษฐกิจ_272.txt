รัฐบาลไทย-ข่าวทำเนียบรัฐบาล-รัฐมนตรีฯ อุตตม เป็นประธานการประชุมใหญ่สามัญประจำปี 2561 สมาคมชาวไร่อ้อยเขต 11 พร้อมเยี่ยมชมโรงงานกลุ่มผลิตภัณฑ์ ไบโอ คอมเพล็กซ์

วันอาทิตย์ที่ 11 พฤศจิกายน 2561
รัฐมนตรีฯ อุตตม เป็นประธานการประชุมใหญ่สามัญประจำปี 2561 สมาคมชาวไร่อ้อยเขต 11 พร้อมเยี่ยมชมโรงงานกลุ่มผลิตภัณฑ์ ไบโอ คอมเพล็กซ์
รัฐมนตรีฯ อุตตม เป็นประธานการประชุมใหญ่สามัญประจำปี 2561 สมาคมชาวไร่อ้อยเขต 11 พร้อมเยี่ยมชมโรงงานกลุ่มผลิตภัณฑ์ ไบโอ คอมเพล็กซ์
วันนี้ (11 พฤศจิกายน 61) นายอุตตม สาวนายน รัฐมนตรีว่าการกระทรวงอุตสาหกรรม เป็นประธานงานประชุมใหญ่สามัญประจำปี 2561 สมาคมชาวไร่อ้อย เขต 11 นครสวรรค์ โดยมี นายจุลพงษ์ ทวีศรี หัวหน้าผู้ตรวจราชการกระทรวงอุตสาหกรรม นางวรวรรณ ชิตอรุณ เลขาธิการคณะกรรมการอ้อยและน้ำตาลทราย และนายประเสริฐ สีน้ำเพชร อุตสาหกรรมจังหวัดนครสวรรค์เข้าร่วม และมี นายปรีชา เดชพันธุ์ รองผู้ว่าราชการจังหวัดนครสวรรค์ นายทองคำ เชิงกลัด นายกสมาคมชาวไร่อ้อยเขต 11 พร้อมด้วย สมาชิกชาวไร่อ้อยเขต 11 ให้การต้อนรับ ณ หอประชุมสมาคมชาวไร่อ้อยเขต 11 จังหวัดนครสวรรค์
จากนั้น รัฐมนตรีฯ อุตตม พร้อมคณะ ได้ลงพื้นที่ตรวจเยี่ยม บริษัท เกษตรไทย อินเตอร์เนชั่นแนล ชูการ์ คอร์ปอเรชั่น จำกัด (กลุ่ม KTIS) โดยมี นางดารัตน์ ศิริวิริยะกุล วิภาตะกลัศ กรรมการและรองประธานกลุ่มบริษัท เกษตรไทย อินเตอร์เนชั่นแนล ชูการ์ คอร์ปอเรชั่น จำกัด (มหาชน) และคณะผู้บริหารให้การต้อนรับ โดยบริษัท เกษตรไทย อินเตอร์เนชั่นแนล ชูการ์ คอร์ปอเรชั่น จำกัด เป็นบริษัทผลิตและจัดจำหน่าย เยื่อกระดาษฟอกขาวจากชานอ้อย และบรรจุภัณฑ์ที่ผลิตจากเยื่อชานอ้อยทั้งในและต่างประเทศ ภายใต้กลุ่มบริษัท KTIS ซึ่งเป็นกลุ่มบริษัทผลิตและจำหน่ายน้ำตาลทรายรายใหญ่ของประเทศไทย โดยผลิตภัณฑ์ฯดังกล่าว เป็นผลิตภัณฑ์ที่ได้จากการนำชานอ้อย ที่เหลือจากการผลิตน้ำตาลทรายจากบริษัทในเครือ KTIS ซึ่งถือเป็นโครงการ Bio Complex เพื่อพัฒนาเศรษฐกิจชีวภาพที่สำคัญ เพราะเป็นการรักษาสิ่งแวดล้อม และเป็นประโยชน์ทั้งในระดับชุมชนและระดับประเทศ นอกจากนี้ยังมีโครงการผลิตเอทานอล จากการหีบอ้อยจำนวน 2.4 ล้านตันต่อปี ด้วยการนำน้ำอ้อยที่เหลือมาทำให้เข้มข้น โดยจะมีโรงงานเอทานอลกำลังผลิต 6 แสนลิตรต่อวัน เพื่อสามารถนำไปต่อยอดเป็นผลิตภัณฑ์ชีวภาพอื่นๆได้ ในส่วนของชานอ้อยที่เหลือจากการหีบอ้อยนั้น ยังสามารถนำมาเป็นเชื้อเพลิงในการผลิตไอน้ำและไฟฟ้าสำหรับใช้ในโครงการและขายในพื้นที่บริเวณใกล้เคียงได้อีกด้วย

ที่มา : https://www.thaigov.go.th/news/contents/details/16715
