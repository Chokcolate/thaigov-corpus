รัฐบาลไทย-ข่าวทำเนียบรัฐบาล-มหาดไทยเตรียมจัดงานวันที่ระลึกคล้ายวันสิ้นพระชนม์ สมเด็จฯ กรมพระยาดำรงราชานุภาพ 1 ธันวาคม 2561

วันศุกร์ที่ 30 พฤศจิกายน 2561
มหาดไทยเตรียมจัดงานวันที่ระลึกคล้ายวันสิ้นพระชนม์ สมเด็จฯ กรมพระยาดำรงราชานุภาพ 1 ธันวาคม 2561
มหาดไทยเตรียมจัดงานวันที่ระลึกคล้ายวันสิ้นพระชนม์ สมเด็จฯ กรมพระยาดำรงราชานุภาพ 1 ธันวาคม 2561
เพื่อน้อมรำลึกถึงองค์ปฐมเสนาบดีกระทรวงมหาดไทย ผู้ทรงบำเพ็ญประโยชน์ต่อประเทศชาตินานัปการ
วันนี้ (30 พ.ย. 61) ที่กระทรวงมหาดไทย นายพรพจน์ เพ็ญพาส รองปลัดกระทรวงมหาดไทย เปิดเผยว่า
ในวันที่ 1 ธันวาคม เป็นวันคล้ายวันสิ้นพระชนม์ของสมเด็จพระเจ้าบรมวงศ์เธอ กรมพระยาดำรงราชานุภาพ องค์ปฐมเสนาบดีกระทรวงมหาดไทย ซึ่งคณะรัฐมนตรีได้มีมติเมื่อวันที่ 27 พฤศจิกายน 2544 กำหนดให้วันที่ 1 ธันวาคมของทุกปีเป็น “วันดำรงราชานุภาพ” เพื่อน้อมรำลึกถึงพระองค์ท่านที่ได้ทรงบำเพ็ญประโยชน์ต่อประเทศชาตินานัปการ
สำหรับในปี 2561 นี้ กระทรวงมหาดไทยได้กำหนดจัดงานวันที่ระลึกคล้ายวันสิ้นพระชนม์ ของสมเด็จพระเจ้า
บรมวงศ์เธอ กรมพระยาดำรงราชานุภาพ ในวันเสาร์ที่ 1 ธันวาคม 2561 โดยจะมีพิธีวางพวงมาลาถวายสักการะ
พระอนุสาวรีย์สมเด็จฯ กรมพระยาดำรงราชานุภาพ และมีกิจกรรมสำคัญต่างๆ ดังนี้
เวลา 06.00 น. พิธีวางพวงมาลาถวายสักการะพระอนุสาวรีย์สมเด็จฯ กรมพระยาดำรงราชานุภาพ
ณ บริเวณพิธีหน้าศาลาว่าการกระทรวงมหาดไทย โดยมีผู้แทนส่วนราชการ รัฐวิสาหกิจ และประชาชนเข้าร่วมในพิธี
เวลา 06.30 น. ปลัดกระทรวงมหาดไทยวางพวงมาลาถวายสักการะพระอนุสาวรีย์สมเด็จฯ กรมพระยาดำรงราชานุภาพ พร้อมด้วยข้าราชการ พนักงาน และผู้มาร่วมในพิธี
เวลา 07.00 น. พลเอก อนุพงษ์ เผ่าจินดา รัฐมนตรีว่าการกระทรวงมหาดไทย สักการะและถวายพวงมาลัยบูชาศาลพระชัยมงคล และศาลพระกาฬไชยศรี วางพวงมาลาถวายสักการะพระอนุสาวรีย์สมเด็จฯ กรมพระยาดำรง
ราชานุภาพ หลังจากเสร็จพิธีพราหมณ์อ่านคำบวงสรวงแล้ว รัฐมนตรีว่าการกระทรวงมหาดไทยกล่าวคำสดุดีสมเด็จฯ กรมพระยาดำรงราชานุภาพ และพบพระญาติของสมเด็จฯ กรมพระยาดำรงราชานุภาพ พร้อมทั้งเดินตรวจเยี่ยมข้าราชการ และพนักงานรัฐวิสาหกิจในสังกัด
เวลา 08.00 น. พิธีสงฆ์ ณ ห้องประชุมราชสีห์ ศาลาว่าการกระทรวงมหาดไทย เพื่อทำบุญอุทิศส่วนกุศล
ถวายแด่สมเด็จฯ กรมพระยาดำรงราชานุภาพ ตลอดจนผู้มีพระคุณและข้าราชการชั้นผู้ใหญ่ของกระทรวงมหาดไทย
ที่ล่วงลับไปแล้ว โดยมีรัฐมนตรีว่าการกระทรวงมหาดไทย เป็นประธานในพิธีถวายเครื่องไทยธรรม และภัตตาหารแด่พระภิกษุสงฆ์
เวลา 09.00 น. พิธีมอบรางวัลและประกาศเกียรติคุณแก่ผู้ได้รับรางวัลนายอำเภอแหวนเพชร ประจำปี 2561 จำนวน 10 รางวัล ปลัดอำเภอดีเด่น (ปลัดอำเภอแหวนทองคำ) จำนวน 10 รางวัล หมู่บ้านดีเด่น (บ้านสวย เมืองสุข) จำนวน 18 รางวัล สำนักทะเบียนดีเด่น จำนวน 27 รางวัล ณ ห้องประชุมราชสีห์ ศาลาว่าการกระทรวงมหาดไทย
โดยมีรัฐมนตรีว่าการกระทรวงมหาดไทย เป็นประธานในพิธี
รองปลัดกระทรวงมหาดไทย กล่าวเพิ่มเติมว่า กิจกรรมต่างๆ ที่กระทรวงมหาดไทยได้กำหนดจัดขึ้นในงาน
“วันดำรงราชานุภาพ” นี้ เพื่อน้อมสักการะและรำลึกถึงพระเกียรติคุณและพระวิทยาคุณที่พระองค์ท่านได้ทรงวางรากฐานอันมั่นคงให้แก่กระทรวงมหาดไทย และทรงเป็นแบบอย่างแก่อนุชนคนมหาดไทยได้ยึดถือปฏิบัติตลอดมาตราบจนถึงปัจจุบัน
รางวัลนายอำเภอแหวนเพชร ประกอบด้วย
1. รายชื่อนายอำเภอแหวนเพชร  รางวัลชนะเลิศ   จำนวน 5 รางวัล ได้แก่
1) นายวัฒนา ยั่งยืน นายอำเภอเดิมบางนางบวช จังหวัดสุพรรณบุรี
2) นายสมเกียรติ ศรีขาว นายอำเภอเมืองศรีสะเกษ  (ครั้งดำรงตำแหน่ง นายอำเภอกันทรลักษ์ จังหวัดศรีสะเกษ)
3) นายนันธวัช เจริญวรรณ ปลัดจังหวัดกระบี่  (ครั้งดำรงตำแหน่ง นายอำเภอเมืองตรัง จังหวัดตรัง)
4) นายพันธ์เทพ เสาโกศล นายอำเภอเมืองหนองบัวลำภู  (ครั้งดำรงตำแหน่ง นายอำเภอชุมแพ จังหวัดขอนแก่น)
5) นายปรีชา นวลน้อย นายอำเภอสุไหงโก-ลก จังหวัดนราธิวาส
2. รายชื่อนายอำเภอแหวนเพชร  รางวัลชมเชย    จำนวน 5 รางวัล ได้แก่
1) นายทัศนัย สุธาพจน์ นายอำเภอเชียงของ จังหวัดเชียงราย
2) นายบุญธรรม ทองพิจิตร นายอำเภอเมืองอุทัยธานี (ครั้งดำรงตำแหน่ง นายอำเภอคลองลาน จังหวัดกำแพงเพชร)
3) นายชนะ ธรณีทอง นายอำเภอขามทะเลสอ จังหวัดนครราชสีมา
4) นายสุวิชาญ ไชยโกมล นายอำเภอพรรณานิคม จังหวัดสกลนคร
5) นายไชยพร นิยมแก้ว นายอำเภอเมืองสงขลา จังหวัดสงขลา
(ครั้งดำรงตำแหน่ง นายอำเภอเมืองปัตตานี จังหวัดปัตตานี)
รางวัลปลัดอำเภอดีเด่น (ปลัดอำเภอแหวนทองคำ) ประกอบด้วย
1. รายชื่อปลัดอำเภอดีเด่น (ปลัดอำเภอแหนวนทองคำ) รางวัลชนะเลิศ จำนวน 5 รางวัล ได้แก่
1) นายธรรมสรณ์ ศรีสวัสดิ์ ปลัดอำเภอรัษฎา จังหวัดตรัง
2) นายศุภกร อนันตรักษ์ ปลัดอำเภอมหาราช จังหวัดพระนครศรีอยุธยา
3) นายอภิชัย โยคะสัย ปลัดอำเภอเมืองร้อยเอ็ด จังหวัดร้อยเอ็ด
4) นางสาวนราภรณ์ ช้างทอง ปลัดอำเภอแม่ระมาด จังหวัดตาก
5) ว่าที่ร้อยตรี ธวัช กุลวุฒิพงษ์ศักดิ์ ปลัดอำเภอเมืองปัตตานี จังหวัดปัตตานี
2. รายชื่อปลัดอำเภอดีเด่น (ปลัดอำเภอแหนวนทองคำ) รางวัลชมเชย จำนวน 5 รางวัล ได้แก่
1) นายสันติสุข กิจบาลจ่าย ปลัดอำเภอท่าศาลา จังหวัดนครศรีธรรมราช
2) นางสาวนิภา ขันธศักดิ์ ปลัดอำเภอนายายอาม จังหวัดจันทบุรี)
3) นายมนัสพล ไชยโยธา ปลัดอำเภออุทุมพรพิสัย จังหวัดศรีสะเกษ
4) นายกนกศักดิ์ หมื่นจันทร์ ปลัดอำเภอเขาค้อ จังหวัดเพชรบูรณ์
5) สิบตำรวจตรี ชัยเจริญ มูสิกิ้ม เจ้าพนักงานปกครองชำนาญการ
ที่ทำการปกครองจังหวัดนราธิวาส จังหวัดนราธิวาส

ที่มา : https://www.thaigov.go.th/news/contents/details/17214
