รัฐบาลไทย-ข่าวทำเนียบรัฐบาล-สภาดิจิทัลเพื่อเศรษฐกิจและสังคมแห่งประเทศไทย

วันอังคารที่ 13 พฤศจิกายน 2561
สภาดิจิทัลเพื่อเศรษฐกิจและสังคมแห่งประเทศไทย
รัฐบาลอนุมัติร่างกฎหมายจัดตั้งสภาดิจิทัลเพื่อเศรษฐกิจและสังคมแห่งประเทศไทยภายใต้การกำกับของรัฐมนตรีกระทรวงดีอี
อาทิตย์ที่ 11 พ.ย.61
สภาดิจิทัลเพื่อเศรษฐกิจและสังคมแห่งประเทศไทย
ต่อจากนี้ไป ขอเชิญรับฟังไทยคู่ฟ้า ครับ
รัฐบาลอนุมัติร่างกฎหมายจัดตั้งสภาดิจิทัลเพื่อเศรษฐกิจและสังคมแห่งประเทศไทยภายใต้การกำกับของรัฐมนตรีกระทรวงดีอี เพื่อเป็นผู้แทนของภาคเอกชนที่ประกอบกิจการด้านดิจิทัลทั้งบุคคลธรรมดา นักธุรกิจ บริษัท ห้างหุ้นส่วน หรืออุตสาหกรรมดิจิทัล ประสานงานกับภาครัฐ ในด้านนโยบาย การทำงาน การแก้ปัญหา และให้คำแนะนำกับภาคธุรกิจหรืออุตสาหกรรมดิจิทัล ทั้งนี้ รัฐบาลมุ่งหวังให้ธุรกิจดิจิทัลของไทยมีความมั่นคงแข็งแรงมากขึ้น และส่งเสริมให้ภาคเอกชนที่มีความเชี่ยวชาญด้านเทคโนโลยีและนวัตกรรมดิจิทัล มีส่วนร่วมในการสร้างบุคลากรรุ่นใหม่เป็นกำลังสำคัญในการพัฒนาประเทศ เช่น ผู้ประกอบการ SMEs และ Startup สอดคล้องกับนโยบายไทยแลนด์ 4.0 ของรัฐบาล
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/16747
