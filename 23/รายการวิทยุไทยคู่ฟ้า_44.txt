รัฐบาลไทย-ข่าวทำเนียบรัฐบาล-   โรงเรียนคุณภาพประจำตำบล

วันอังคารที่ 20 พฤศจิกายน 2561
โรงเรียนคุณภาพประจำตำบล
รัฐบาลตั้งเป้าพัฒนา 1 ตำบล 1 โรงเรียนคุณภาพ ปี 2562 - 2564 เพื่อพัฒนาให้โรงเรียนเป็นศูนย์กลางการเรียนรู้ของชุมชน
อาทิตย์ที่ 18 พ.ย.61
โรงเรียนคุณภาพประจำตำบล
ต่อจากนี้ไป ขอเชิญรับฟังไทยคู่ฟ้า ครับ
รัฐบาลตั้งเป้าพัฒนา 1 ตำบล 1 โรงเรียนคุณภาพ ปี 2562 - 2564 เพื่อพัฒนาให้โรงเรียนเป็นศูนย์กลางการเรียนรู้ของชุมชน โดยจัดให้มีอุปกรณ์การเรียนการสอนเพื่อส่งเสริมการเรียนรู้ด้วยตนเองอย่างสะดวกครบครัน มีทีมผู้บริหารและครูผู้สอนที่มีประสิทธิภาพและเพียงพอแก่การดูแลนักเรียน รวมทั้งสร้างการมีส่วนร่วมของคนในชุมชนให้รู้สึกเป็นเจ้าของและร่วมกันสร้างสรรค์กิจกรรมการเรียนรู้ที่เชื่อมโยงกับศักยภาพของชุมชน ตลอดจนพัฒนาให้ผู้เรียนรู้จักแสวงหาความรู้เพิ่มเติมได้ด้วยตนเอง มีจิตสำนึกประชาธิปไตย เป็นคนดี และมีทักษะอาชีพ ทั้งนี้ รัฐบาลมุ่งหวังให้เด็กและเยาวชนทั่วประเทศสามารถเข้าถึงการศึกษาที่มีคุณภาพได้อย่างเสมอภาคและเท่าเทียมกัน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/16917
