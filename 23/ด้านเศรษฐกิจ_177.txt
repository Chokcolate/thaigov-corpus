รัฐบาลไทย-ข่าวทำเนียบรัฐบาล-กรุงไทย NEXT แรงไม่หยุดฉุดไม่อยู่ 48 ชม. ยอดใช้งานพุ่งทะลุกว่าล้านครั้ง

วันศุกร์ที่ 26 ตุลาคม 2561
กรุงไทย NEXT แรงไม่หยุดฉุดไม่อยู่ 48 ชม. ยอดใช้งานพุ่งทะลุกว่าล้านครั้ง
หลังเปิดตัว “กรุงไทย NEXT” ไปเมื่อวันที่ 24 ตุลาคมที่ผ่านมา ได้เกิดกระแสตอบรับอย่างท่วมท้น มีผู้ใช้งานแล้วกว่า 1 ล้านครั้ง ภายใน 48 ชั่วโมง
นายผยง ศรีวณิช กรรมการผู้จัดการใหญ่ ธนาคารกรุงไทย เปิดเผยว่า หลังเปิดตัว “กรุงไทย NEXT” ไปเมื่อวันที่ 24 ตุลาคมที่ผ่านมา ได้เกิดกระแสตอบรับอย่างท่วมท้น มีผู้ใช้งานแล้วกว่า 1 ล้านครั้ง ภายใน 48 ชั่วโมง ซึ่งธนาคารได้เดินหน้าสร้างการรับรู้และการมีส่วนร่วมของผู้ใช้บริการอย่างต่อเนื่อง ผ่านกลยุทธ์ Engagement Marketing ไม่ว่าจะเป็นการเดินสายจัดขบวนทรูปและการจัดโรดโชว์แอป “กรุงไทย NEXT” ทั้งในกรุงเทพฯ และต่างจังหวัดทั่วทุกภาค
นอกจากนี้ ธนาคารยังจะเดินหน้าสร้างการรับรู้และการใช้งานแอป “กรุงไทย NEXT” ผ่าน NEXTpert กว่า 1,500 คน เพื่ออำนวยความสะดวกและให้คำแนะนำการดาวน์โหลดและวิธีการใช้งานแก่ลูกค้า ประชาชนที่มาใช้บริการที่สาขาทั่วประเทศ อีกทั้งยังจัดกิจกรรม Customer Engagement เดินสายโรดโชว์ทั่วทุกภาค เริ่มจากภาคใต้ ที่จังหวัดสุราษฎร์ธานี ซึ่งตรงกับช่วงประเพณีชักพระและแข่งเรือยาวในเทศกาลออกพรรษาในเดือนตุลาคมนี้ จากนั้นจะไปภาคเหนือ ภาคกลาง และภาคอีสาน
.นายผยง ศรีวณิช กล่าวต่อไปว่า นอกจากกิจกรรม Customer Engagement แล้ว ยังได้จัดกิจกรรม Employee Engagement  ซึ่งคาดไม่ถึงว่า พนักงานจะให้ความสำคัญและมีส่วนร่วมกับการเปิดตัวแอป “กรุงไทย NEXT” อย่างอบอุ่นคึกคัก โดยพนักงานกว่า 2 หมื่นคนได้สร้างปรากฏการณ์ครั้งยิ่งใหญ่ร่วมกันทำสัญลักษณ์ NEXT และถ่ายรูปตามสถานที่ต่างๆ ที่เป็นแลนด์มาร์คของจังหวัด แหล่งท่องเที่ยวที่สำคัญ จนเกิดกระแสในโซเชียล ทั้ง Facebook Instagram และ Twitter ในระยะเวลาเพียง 48 ชั่วโมง  สัญญลักษณ์ NEXT ได้แพร่สะพัดสู่โลกออนไลน์ร่วม 20,000 โพสต์ ซึ่งเป็นการแสดงออกถึงพลัง และยืนยันถึงความพร้อมเพรียง เป็นน้ำหนึ่งใจเดียวกัน “Power of One” ของคนกรุงไทย ที่พร้อมมอบบริการที่ดีที่สุดและครอบคลุมที่สุด เพื่อให้ทุกการทำธุรกรรมสะดวกครบวงจร สมกับสโลแกนของแอปที่ว่า “กรุงไทย NEXT” ชีวิตครบ แอปเดียวอยู่
ฝ่ายสื่อสารองค์กรและภาพลักษณ์
โทร.0-2208-4174-8

ที่มา : https://www.thaigov.go.th/news/contents/details/16345
