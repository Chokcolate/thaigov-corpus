รัฐบาลไทย-ข่าวทำเนียบรัฐบาล-ธ.ก.ส. มอบกระปุกน้องหอมจังในสัปดาห์วันออมแห่งชาติ

วันพุธที่ 24 ตุลาคม 2561
ธ.ก.ส. มอบกระปุกน้องหอมจังในสัปดาห์วันออมแห่งชาติ
ธ.ก.ส. จัดกิจกรรมสัปดาห์วันออมแห่งชาติ ส่งเสริมให้ประชาชนสร้างภูมิคุ้มกันผ่านการออมเงินในรูปแบบต่าง ๆ เช่น เงินฝากดี๊ดี อัตราดอกเบี้ยพิเศษ แบบขั้นบันได กองทุนทวีสุข
ธ.ก.ส. จัดกิจกรรมสัปดาห์วันออมแห่งชาติ ส่งเสริมให้ประชาชนสร้างภูมิคุ้มกันผ่านการออมเงินในรูปแบบต่าง ๆ เช่น เงินฝากดี๊ดี อัตราดอกเบี้ยพิเศษ แบบขั้นบันได กองทุนทวีสุข และสำหรับผู้ฝากออมทรัพย์ทวีโชคและออมทรัพย์ทั่วไป รับฟรีกระปุกออมทรัพย์ น้องหอมจัง ตังค์เยอะ เมื่อเปิดบัญชีเงินฝากใหม่หรือฝากเงินเพิ่ม พร้อมโปรโมชั่นการตรวจสุขภาพสำหรับเกษตรกรลูกค้า ธ.ก.ส. ในระหว่างวันที่ 31 ตุลาคม – 7 พฤศจิกายน  2561 ณ ธ.ก.ส. ทุกสาขาทั่วประเทศ
นายกษาปณ์  เงินรวง ผู้ช่วยผู้จัดการธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า ธ.ก.ส. จะจัดกิจกรรม “สัปดาห์วันออมแห่งชาติ” ระหว่างวันที่ 31 ตุลาคม – 7 พฤศจิกายน 2561 ณ ธ.ก.ส. ทุกสาขาทั่วประเทศ เพื่อส่งเสริมให้คนไทยมีนิสัยรักการออม ตระหนักถึงความสำคัญและประโยชน์ของการออมเงิน อันเป็นการสร้างภูมิคุ้มกัน สร้างความมั่นคงทางการเงินในอนาคต โดย ธ.ก.ส.ได้นำผลิตภัณฑ์เงินฝากหลากหลายรูปแบบ เพื่อเป็นทางเลือกให้กับประชาชนได้ออมเงินที่ตรงกับความต้องการ เช่น โครงการเงินฝาก ดี๊ดี ที่ให้ดอกเบี้ยสูงแบบขั้นบันไดและรับดอกเบี้ยทุกเดือน มีทั้งแบบฝาก 16 เดือน อัตราดอกเบี้ยเฉลี่ยร้อยละ 1.70 ต่อปี และฝาก 21 เดือน อัตราดอกเบี้ยเฉลี่ยร้อยละ 1.85 ต่อปี เงินฝากออมทรัพย์ทั่วไป เงินฝากออมทรัพย์ทวีโชค ที่ให้ดอกเบี้ยและให้โชคทุก 6 เดือน ลุ้นรับรางวัลระดับจังหวัดปีละ 2 ครั้ง และรางวัลระดับประเทศอีก 1 ครั้ง และกองทุนทวีสุข ซึ่งเป็นเงินฝากแบบมีสวัสดิการ เป็นต้น
พิเศษ! ผู้ที่ร่วมออมเงินกับ ธ.ก.ส. ทั้งเปิดบัญชีเงินฝากใหม่หรือฝากเงินเพิ่มในบัญชีออมทรัพย์หรือ  ออมทรัพย์ทวีโชค ตั้งแต่ 2,000 บาทขึ้นไป และสำหรับเกษตรกรลูกค้า ธ.ก.ส. ที่เปิดบัญชีใหม่หรือฝากเงินเพิ่มในบัญชีเดิม จำนวนเพียง 1,000 บาท รับกระปุกออมทรัพย์ ธ.ก.ส. “น้องหอมจัง ตังค์เยอะ สุดน่ารัก ฟรีทันที    มีจำนวนจำกัด”
นอกจากนี้ยังมีกิจกรรม “เกษตรกรสุขภาพดีกับ ธ.ก.ส.” โดยจัดตรวจสุขภาพเบื้องต้นฟรี รวมทั้งการให้ความรู้ด้านการดูแลสุขภาพแก่เกษตรกรลูกค้า ธ.ก.ส. ที่เข้าร่วมกิจกรรม

ที่มา : https://www.thaigov.go.th/news/contents/details/16274
