รัฐบาลไทย-ข่าวทำเนียบรัฐบาล-ก.อุตฯ ร่วมทำบุญตักบาตรเพื่อถวายเป็นพระราชกุศลแด่พระบาทสมเด็จพระปรมินทรมหาภูมิพลอดุลยเดช บรมนาถบพิตร เนื่องในวาระแห่งการสวรรคต 2 ปี

วันเสาร์ที่ 13 ตุลาคม 2561
ก.อุตฯ ร่วมทำบุญตักบาตรเพื่อถวายเป็นพระราชกุศลแด่พระบาทสมเด็จพระปรมินทรมหาภูมิพลอดุลยเดช บรมนาถบพิตร เนื่องในวาระแห่งการสวรรคต 2 ปี
นายอุตตม สาวนายน รัฐมนตรีว่าการกระทรวงอุตสาหกรรม  ร่วมทำบุญตักบาตรเพื่อถวายเป็นพระราชกุศลแด่พระบาทสมเด็จพระปรมินทรมหาภูมิพลอดุลยเดช บรมนาถบพิตร เนื่องในวาระแห่งการสวรรคต 2 ปี ณ พระลานพระราชวังดุสิต
วันนี้ (13 ตุลาคม 2561) เวลา 06.30 น.นายอุตตม สาวนายน รัฐมนตรีว่าการกระทรวงอุตสาหกรรม ภริยา พร้อมด้วย นายสมชาย หาญหิรัญ รัฐมนตรีช่วยว่าการกระทรวงอุตสาหกรรม ภริยา  นายพสุ โลหารชุน ปลัดกระทรวงอุตสาหกรรม  นายสุรพล ชามาตย์  รองปลัดกระทรวงอุตสาหกรรม  และคณะผู้บริหารกระทรวงอุตสาหกรรม ร่วมทำบุญตักบาตรเพื่อถวายเป็นพระราชกุศลแด่พระบาทสมเด็จพระปรมินทรมหาภูมิพลอดุลยเดช บรมนาถบพิตร เนื่องในวาระแห่งการสวรรคต 2 ปี  โดยมีพลเอกประยุทธ์ จันทร์โอชา นายกรัฐมนตรี  เป็นประธาน ณ พระลานพระราชวังดุสิต

ที่มา : https://www.thaigov.go.th/news/contents/details/16067
