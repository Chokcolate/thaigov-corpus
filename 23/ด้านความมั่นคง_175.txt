รัฐบาลไทย-ข่าวทำเนียบรัฐบาล-ผช.รมว.กห.สหรัฐอเมริกา ด้านกิจการความมั่นคงภูมิภาคเอเชีย – แปซิฟิก และคณะ เข้าเยี่ยมคำนับ รอง นรม. และ รมว.กห.

วันศุกร์ที่ 30 พฤศจิกายน 2561
ผช.รมว.กห.สหรัฐอเมริกา ด้านกิจการความมั่นคงภูมิภาคเอเชีย – แปซิฟิก และคณะ เข้าเยี่ยมคำนับ รอง นรม. และ รมว.กห.
เมื่อ 30 พ.ย.61 พล.อ.ประวิตร วงษ์สุวรรณ รอง นรม. และ รมว.กห. ได้ให้การต้อนรับการเยี่ยมคำนับของ นาย Randall Schriver ผช.รมว.กห.สหรัฐอเมริกา ด้านกิจการความมั่นคงภูมิภาคเอเชีย – แปซิฟิก และคณะ ณ ศาลาว่าการกลาโหม
เมื่อ 30 พ.ย.61 พล.อ.ประวิตร วงษ์สุวรรณ รอง นรม. และ รมว.กห. ได้ให้การต้อนรับการเยี่ยมคำนับของ นาย Randall Schriver ผช.รมว.กห.สหรัฐอเมริกา ด้านกิจการความมั่นคงภูมิภาคเอเชีย – แปซิฟิก และคณะ ณ ศาลาว่าการกลาโหม
ในโอกาสเดินทางเยือนไทย เพื่อเข้าร่วมประชุมยุทธศาสตร์ด้านการป้องกันประเทศ ระหว่าง กห.ทั้งสองประเทศ ครั้งที่ 5
พล.อ.ประวิตร ได้กล่าวแสดงความขอบคุณ สหรัฐฯ ที่เห็นไทยเป็นพันธมิตรที่มีคุณค่าทางยุทธศาสตร์ และพัฒนาความร่วมมือทั้งสองประเทศให้แน่นแฟ้นมากขึ้น พร้อมทั้งชื่นชมและขอขอบคุณ พล.อ.เจมส์ แมททิส รมว.กห.สหรัฐฯ ที่ช่วยสานต่อและพัฒนาความร่วมมือทางทหารของทั้งสองประเทศ ในหลายกิจกรรมทั้งทวิภาคีและพหุภาคี ให้มีความก้าวหน้าอย่างเด่นชัดที่ผ่านมา พร้อมทั้ง ยืนยันการสนับสนุนแนวคิดทางยุทธศาสตร์ อินโด - แปซิฟิก ในการเสริมสร้างเสถียรภาพและความมั่นคงในภูมิภาค โดยมองผลประโยชน์ร่วมกัน และหวังว่าการหารือยุทธศาสตร์ป้องกันประเทศร่วมกัน จะช่วยยกระดับความร่วมมือทางทหารไทย - สหรัฐฯ ให้มีความก้าวหน้ายิ่งขึ้นต่อไป
นาย Randall Schriver ผช.รมว.กห.สหรัฐฯ ได้ส่งต่อความปรารถนาดีจาก พล.อ.เจมส์ แมททิส รมว.กห.สหรัฐฯ มายัง พล.อ.ประวิตร และแจ้งให้ทราบถึง ความเห็นชอบของรัฐบาลสหรัฐฯในโครงการให้การช่วยเหลือด้านการฝึก ศึกษาของกำลังพลทหารไทย พร้อมทั้ง ขอขอบคุณไทย ที่สนับสนุนยุทธศาสตร์สหรัฐฯ ที่มุ่งเน้น เสรีและเปิดกว้าง ร่วมแก้ไขปัญหาโดยสันติวิธีและเคารพกฎหมายระหว่างประเทศ เพื่อแสวงหาสันติภาพที่ยั่งยืนร่วมกัน พร้อมกันนี้ ตระหนักดีว่า ปี 62 ไทยมีบทบาทสำคัญในหลายภารกิจ โดยสหรัฐฯ พร้อมให้การสนับสนุนไทยในการทำหน้าที่ประธานอาเซียน และพร้อมขยายความร่วมมือระหว่างกันให้มากขึ้นในอนาคต เพื่อรับมือกับภัยคุกคามในศตวรรษที่ 21
ต่อจากนั้น นาย Randall Schriver ผช.รมว.กห.สหรัฐฯ และ พล.อ.ณัฐ อินทรเจริญ ปล.กห. พร้อมคณะได้ร่วมประชุมหารือ ยุทธศาสตร์ด้านการป้องกันประเทศระหว่างไทยและสหรัฐฯ ครั้งที่ 5 ณ ศาลาว่าการกลาโหม เพื่อร่วมขับเคลื่อนกลไกและยกระดับความร่วมมือทางทหารระหว่างกัน ให้ต่อเนื่องและก้าวหน้ายิ่งขึ้น

ที่มา : https://www.thaigov.go.th/news/contents/details/17229
