รัฐบาลไทย-ข่าวทำเนียบรัฐบาล-การลงทุนโครงสร้างพื้นฐานสำคัญในเขตอีอีซี

วันจันทร์ที่ 8 ตุลาคม 2561
การลงทุนโครงสร้างพื้นฐานสำคัญในเขตอีอีซี
รัฐบาลเห็นชอบการลงทุนโครงสร้างพื้นฐานสำคัญในเขตพัฒนาเศรษฐกิจพิเศษภาคตะวันออก หรืออีอีซี 4 โครงการ
ศุกร์ที่ 12 ต.ค.61
การลงทุนโครงสร้างพื้นฐานสำคัญในเขตอีอีซี
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบการลงทุนโครงสร้างพื้นฐานสำคัญในเขตพัฒนาเศรษฐกิจพิเศษภาคตะวันออก หรืออีอีซี 4 โครงการ เพิ่มเติมจากที่เห็นชอบโครงการรถไฟความเร็วสูงเชื่อม 3 สนามบิน ไปแล้ว ประกอบด้วย โครงการพัฒนาสนามบินอู่ตะเภาและเมืองการบินภาคตะวันออก โครงการศูนย์ซ่อมอากาศยานอู่ตะเภา โครงการท่าเรือแหลมฉบังระยะที่ 3 และโครงการท่าเรืออุตสาหกรรมมาบตาพุดระยะที่ 3 โดยเป็นการร่วมลงทุนระหว่างภาครัฐกับเอกชนตั้งแต่ปี 2562 – 2568 ซึ่งจะก่อให้เกิดมูลค่าทางเศรษฐกิจต่อประเทศมากกว่า 810,000 ล้านบาท และกระตุ้นการจ้างงานอีกเป็นจำนวนมาก ทั้งนี้ รัฐบาลมุ่งหวังยกระดับอุตสาหกรรมและเพิ่มขีดความสามารถในการแข่งขันของไทย ช่วยให้เศรษฐกิจประเทศเติบโตในระยะยาว
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/15929
