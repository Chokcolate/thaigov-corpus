รัฐบาลไทย-ข่าวทำเนียบรัฐบาล-“กอช. ร่วมกับ ธ.ก.ส. จัดโปรโมชันพิเศษ สมัครสมาชิกออมเงินกับ กอช. 1,200 บาท ลุ้นเงินรางวัล 10 ล้านบาท”

วันจันทร์ที่ 26 พฤศจิกายน 2561
“กอช. ร่วมกับ ธ.ก.ส. จัดโปรโมชันพิเศษ สมัครสมาชิกออมเงินกับ กอช. 1,200 บาท ลุ้นเงินรางวัล 10 ล้านบาท”
กอช.จัดเต็มโปรโมชันพิเศษส่งท้ายปี 2561 ร่วมกับ ธ.ก.ส. สมัครสมาชิกออมเงินกับ กอช. 1,200 บาท รับเงินสมทบจากรัฐบาลสูงสุด 100% พร้อมรับสลากออมทรัพย์ ธ.ก.ส. 100 บาท ลุ้นโชคเงินรางวัล 10 ล้านบาท ผู้ที่สนใจสามารถสมัครได้ตั้งแต่วันที่ 26 พ.ย. – 26 ธ.ค.2561
กองทุนการออมแห่งชาติ หรือ กอช. จัดเต็มโปรโมชันพิเศษส่งท้ายปี 2561 ร่วมกับ ธนาคารเพื่อการเกษตรและสหกรณ์การเกษตร (ธ.ก.ส.) สมัครสมาชิกออมเงินกับ กอช. 1,200 บาท รับเงินสมทบจากรัฐบาลสูงสุด 100% พร้อมรับสลากออมทรัพย์ ธ.ก.ส. 100 บาท ลุ้นโชคเงินรางวัล 10 ล้านบาท ผู้ที่สนใจสามารถสมัครได้ตั้งแต่วันที่ 26 พฤศจิกายน – 26 ธันวาคม 2561 ที่ ธ.ก.ส. ทุกสาขาทั่วประเทศ
นางสาวจารุลักษณ์ เรืองสุวรรณ เลขาธิการคณะกรรมการกองทุนการออมแห่งชาติ หรือ กอช.  เปิดเผยว่า กอช. จัดโปรโมชันส่งท้ายปี 2561 ร่วมกับ ธนาคารเพื่อการเกษตรและสหกรณ์การเกษตร (ธ.ก.ส.) เชิญชวนนักเรียน นิสิต นักศึกษา พ่อค้าแม่ค้า เกษตรกร และอาชีพอิสระ มีอายุตั้งแต่ 15 – 60 ปี สมัครสมาชิกออมเงินกับ กอช. 1,200 บาท รับเงินสมทบจากรัฐบาลสูงสุด 100% พร้อมรับสลากออมทรัพย์ ธ.ก.ส. 100 บาท ลุ้นโชคเงินรางวัล 10 ล้านบาท ผู้ที่สนใจสามารถสมัครได้ที่ ธ.ก.ส. ทุกสาขาทั่วประเทศ ตั้งแต่วันที่ 26 พฤศจิกายน – 26 ธันวาคม 2561 ของมีจำนวนจำกัด 200,000 คนเท่านั้น
หรือสามารถสมัครสมาชิก กอช. ส่งเงินสะสม พร้อมโปรโมชั่นพิเศษได้ใน “งานมหกรรมการเงินส่งท้ายปี ครั้งที่ 2” สำหรับผู้ที่ร่วมกิจกรรมที่บูธ กอช. ทั้งเลือกดาวน์โหลดแอป กอช. หรือ กดไลค์ ถ่ายภาพตัวเองพร้อมแฮชแท็ก #กอช. แล้วแชร์ผ่านเฟสบุ๊คเพียงเท่านี้รับของที่ระลึกมากมาย รวมทั้งยังมีบริการตรวจสอบสิทธิหรือทดลองคำนวณบำนาญ ตั้งแต่เวลา 10.00 น. เป็นต้นไป ณ บูธ กอช. ฮอลล์ EH 99-100 ศูนย์นิทรรศการและการประชุม ไบเทค บางนา
และ กอช. ยังมีช่องทางอำนวยความสะดวกให้กับสมาชิกในการส่งเงินสะสมผ่าน“ตู้บุญเติม”  โดยสมาชิก กดเมนู “จ่ายบิลและค่าสินค้า”  กดยืนยัน เลือก “กองทุนการออมแห่งชาติ” กรอกหมายเลขโทรศัพท์  กรอกเลขบัตรประชาชน 13 หลัก  ตรวจสอบข้อมูลสมาชิก  ใส่จำนวนเงินที่ต้องการออม กดยืนยันข้อมูลใส่เงินในช่องใส่เงินเพื่อดำเนินการต่อ หน้าจอปรากฎว่า “ดำเนินการสำเร็จ” ถือว่าส่งเงินสะสมเรียบร้อย
ทั้งนี้ กอช. ยังมีช่องทางอำนวยความสะดวกให้กับสมาชิกและผู้ที่สนใจ สามารถดาวน์โหลด แอปพลิเคชัน “กอช” เพื่อสมัครสมาชิก ดูข้อมูลบัญชีเงินออม และใช้ตรวจสอบสิทธิการสมัครสมาชิกได้ทั้งระบบ iOS และ Android หรือที่ www.nsf.or.th สอบถามข้อมูลเพิ่มเติมได้ที่สายด่วนเงินออม ๐๒-๐๔๙-๙๐๐๐ ทั้งนี้ ติดต่อสมัครสมาชิกและรับบริการอื่นๆ ของ กอช. ได้ที่เคาน์เตอร์เซอร์วิสทั่วประเทศ ธนาคารกรุงไทย ธนาคารออมสิน ธ.ก.ส. และ ธอส. ทุกสาขา รวมทั้งสำนักงานคลังจังหวัด สถาบันการเงินชุมชน และเครือข่ายรับสมัครทั่วประเทศ”

ที่มา : https://www.thaigov.go.th/news/contents/details/17072
