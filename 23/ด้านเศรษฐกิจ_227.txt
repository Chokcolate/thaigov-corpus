รัฐบาลไทย-ข่าวทำเนียบรัฐบาล-รัฐมนตรีช่วยฯ สมชาย ร่วมกล่าวปาฐกถาพิเศษ ในงานวิศวกรรมแห่งชาติ 2561

วันพฤหัสบดีที่ 1 พฤศจิกายน 2561
รัฐมนตรีช่วยฯ สมชาย ร่วมกล่าวปาฐกถาพิเศษ ในงานวิศวกรรมแห่งชาติ 2561
รัฐมนตรีช่วยฯ สมชาย ร่วมกล่าวปาฐกถาพิเศษ ในงานวิศวกรรมแห่งชาติ 2561
วันนี้ (1 พ.ย. 61) นายสมชาย หาญหิรัญ รัฐมนตรีช่วยว่าการกระทรวงอุตสาหกรรม ร่วมกล่าวปาฐกถาพิเศษ ในงานวิศวกรรมแห่งชาติ 2561 (National Engineering 2018) ในวาระครบรอบ 75 ปี แห่งความสำเร็จ ของวิศวกรรมสถานแห่งประเทศไทย ในพระบรมราชูปถัมภ์  โดยมี นายธเนศ วีระศิริ นายกวิศวกรรมสถานแห่งประเทศไทยในพระบรมราชูปถัมภ์ ให้การต้อนรับ ณ อาคารอิมแพ็ค ฟอรั่ม อิมแพ็ค เมืองทองธานี
สำหรับงานวิศวกรรมแห่งชาติ 2561 ในปีนี้ ได้รับความร่วมมือจาก 3 กระทรวง ได้แก่ กระทรวงอุตสาหกรรม กระทรวงคมนาคม และกระทรวงดิจิทัลเพื่อเศรษฐกิจและสังคม เพื่อยกระดับพัฒนาวิชาชีพวิศวกรรมที่สอดคล้องกับแผนพัฒนาประเทศ ผ่านยุทธศาสตร์แห่งชาติ และสะท้อนบทบาทความสำคัญของเทคโนโลยีวิศวกรรมในการช่วยผลักดันประเทศให้ขับเคลื่อน และเชื่อมโยงกับเศรษฐกิจโลกตามแผนยุทธศาสตร์ชาติ 20 ปี  โดยภายในงานแบ่งเป็นโซนต่างๆ 4 โซน ได้แก่ 1) โซนสัมมนาวิชาการ เกี่ยวกับความก้าวล้ำของวงการวิชาชีพวิศวกรรมในการเป็นฟันเฟืองสนับสนุนการปฏิรูปประเทศสู่ New S-Curve ของรัฐบาล  2) โซนพื้นที่จัดกิจกรรมการแข่งขันเทคโนโลยีวิศวกรรม การแข่งขันหุ่นยนต์ต่อสู้ การแข่งขันอากาศยานไร้คนขับ 3) โซนคลีนิคช่าง บริการให้คำปรึกษาฟรี  และ 4) โซนจัดแสดงผลิตภัณฑ์เทคโนโลยีวิศวกรรม #prindustry #วิศวกรรมแห่งชาติ

ที่มา : https://www.thaigov.go.th/news/contents/details/16510
