รัฐบาลไทย-ข่าวทำเนียบรัฐบาล-รัฐมนตรี ก.อุตฯ ร่วมงานประชุมนานาชาติ "Asia-Singapore Infrastructure Round Table 2018"

วันพฤหัสบดีที่ 25 ตุลาคม 2561
รัฐมนตรี ก.อุตฯ ร่วมงานประชุมนานาชาติ "Asia-Singapore Infrastructure Round Table 2018"
รัฐมนตรี ก.อุตฯ ร่วมงานประชุมนานาชาติ "Asia-Singapore Infrastructure Round Table 2018"
สิงคโปร์ : เมื่อวันที่ 23 ตุลาคม 2561 นายอุตตม สาวนายน รัฐมนตรีว่าการกระทรวงอุตสาหกรรม ได้ให้เกียรติเข้าร่วมงานประชุมนานาชาติ "Asia-Singapore Infrastructure Round Table 2018" ซึ่งจัดขึ้นที่ศูนย์การประชุมและแสดงสินค้ามาริน่าเบย์แซน ประเทศสิงคโปร์ พร้อมขึ้นเวทีในการเสวนาระดับรัฐมนตรีเรื่อง "ความร่วมมือเพื่อผลักดันการพัฒนาโครงสร้างพื้นฐานในเอเซีย" ร่วมกับรัฐมนตรีที่เกี่ยวข้องจากประเทศอินโดนีเซีย สิงคโปร์ และบรูไน
ต่อข้อถามถึงแนวทางการผลักดันความร่วมมือเรื่องโครงสร้างพื้นฐานในอาเซียน ดร.อุตตมฯ แสดงวิสัยทัศน์ว่า "หัวใจอยู่ที่ การเชื่อมโยง (connectivity) และ วิธีการร่วมมือ (collaboration) โดยในเรื่อง Connectivity ได้ยกตัวอย่าง North-South Economic Corridor ที่เชื่อมโยงจากจีนผ่าน ลาว ไทย ลงไปถึงมาเลเซีย และ East - West Economic Corridor ที่เชื่อมจากเวียดนาม กัมพูชา ไทย ไปยัง เอเชียใต้ ซึ่งจะเกิดประโยชน์ต่อภูมิภาคโดยรวม ส่วนในด้าน Collaboration ได้ยกตัวอย่างการประชุม ACMECs Summit ที่ผ่านมาที่ไทยสามารถผลักดันให้ผู้นำ 5 ประเทศลุ่มน้ำโขงตกลงในกรอบความร่วมมือการพัฒนาในมิติต่างๆ ได้
พร้อมทั้งกล่าวถึงยุทธศาสตร์การพัฒนาเทคโนโลยีและอุตสาหกรรมเป้าหมาย การพัฒนาบุคลากร SMEs และ startups การปรับปรุงสภาพแวดล้อมในการดำเนินธุรกิจ (Ease of doing business) และการพัฒนาโครงสร้างพื้นฐาน ทั้งในรูปแบบ physical และ digital โดยได้เชิญชวนนักลงทุนที่ร่วมงานให้เห็นถึงโอกาสและศักยภาพของ อีอีซี และประเทศไทยด้วย"
ทั้งนี้งาน Asia-Singapore Infrastructure Round Table 2018 จัดขึ้นโดย International Enterprise Singapore มีผู้นำภาครัฐ ภาคเอกชน นักลงทุนชั้นนำจากเอเซียและอาเซียนเข้าร่วมงานประมาณ 300 คน

ที่มา : https://www.thaigov.go.th/news/contents/details/16303
