รัฐบาลไทย-ข่าวทำเนียบรัฐบาล-หัวหน้าผู้ตรวจราชการ ก.อุตฯ ประชุมหารือแนวทางการดำเนินงานตามบันทึกข้อตกลงความร่วมมือทางวิชาการ เพื่อสนับสนุนนโยบายและแนวปฏิบัติในการจัดการของเสียฯ

วันศุกร์ที่ 9 พฤศจิกายน 2561
หัวหน้าผู้ตรวจราชการ ก.อุตฯ ประชุมหารือแนวทางการดำเนินงานตามบันทึกข้อตกลงความร่วมมือทางวิชาการ เพื่อสนับสนุนนโยบายและแนวปฏิบัติในการจัดการของเสียฯ
นายจุลพงษ์ ทวีศรี หัวหน้าผู้ตรวจราชการกระทรวงอุตสาหกรรม เป็นประธานการประชุมเพื่อหารือแนวทางการดำเนินงานตามบันทึกข้อตกลงความร่วมมือทางวิชาการ ณ ห้องประชุม อก.2 ชั้น 3 อาคารสำนักงานปลัดกระทรวงอุตสาหกรรม
วันนี้ (9 พฤศจิกายน 2561) นายจุลพงษ์ ทวีศรี หัวหน้าผู้ตรวจราชการกระทรวงอุตสาหกรรม เป็นประธานการประชุมเพื่อหารือแนวทางการดำเนินงานตามบันทึกข้อตกลงความร่วมมือทางวิชาการ เพื่อสนับสนุนนโยบายและแนวปฏิบัติในการจัดการของเสีย-จากข้อมูลสู่คำตอบ (Collaboration on Waste Management Policies - From Data to Solutions) ระหว่างกระทรวงอุตสาหกรรม กระทรวงทรัพยากรธรรมชาติและสิ่งแวดล้อม และจุฬาลงกรณ์มหาวิทยาลัย
โดยมีผู้แทนจากกรมโรงงานอุตสาหกรรม กรมควบคุมมลพิษ และศูนย์ความเป็นเลิศด้านการจัดการสารและของเสียอันตราย จุฬาลงกรณ์มหาวิทยาลัย ร่วมหารือ พร้อมแลกเปลี่ยนข้อมูลเชิงนโยบายและวิชาการสำหรับการพัฒนาเครื่องมือช่วยในการจัดการกากอุตสาหกรรมและของเสียในชุมชนประเทศไทย ณ ห้องประชุม อก.2 ชั้น 3 อาคารสำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/16670
