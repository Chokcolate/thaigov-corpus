รัฐบาลไทย-ข่าวทำเนียบรัฐบาล-ทส. ดำเนินโครงการ “ป่ารักษ์น้ำโล่ใหญ่ชัยภูมิ” พิธีเปิดฝายมีชีวิตลำดับที่ ๑๑๑ และเปิดระบบสูบน้ำพลังงานแสงอาทิตย์ โดยมีนายกรัฐมนตรีเป็นประธาน

วันอังคารที่ 4 ธันวาคม 2561
ทส. ดำเนินโครงการ “ป่ารักษ์น้ำโล่ใหญ่ชัยภูมิ” พิธีเปิดฝายมีชีวิตลำดับที่ ๑๑๑ และเปิดระบบสูบน้ำพลังงานแสงอาทิตย์ โดยมีนายกรัฐมนตรีเป็นประธาน
กระทรวงทรัพยากรธรรมชาติและสิ่งแวดล้อม โดย กรมอุทยานแห่งชาติ สัตว์ป่า และพันธุ์พืช ดำเนินการสร้างฝายมีชีวิตและปลูกต้นไม้ตามโครงการ “ป่ารักษ์น้ำโล่ใหญ่ชัยภูมิ” พิธีเปิดฝายมีชีวิตลำดับที่ ๑๑๑ และเปิดระบบสูบน้ำพลังงานแสงอาทิตย์ ณ ป่าโล่ใหญ่ อุทยานแห่งชาต
ทส. ดำเนินโครงการ “ป่ารักษ์น้ำโล่ใหญ่ชัยภูมิ” พิธีเปิดฝายมีชีวิตลำดับที่ ๑๑๑ และเปิดระบบสูบน้ำพลังงานแสงอาทิตย์ โดยมีนายกรัฐมนตรีเป็นประธาน
กระทรวงทรัพยากรธรรมชาติและสิ่งแวดล้อม โดย กรมอุทยานแห่งชาติ สัตว์ป่า และพันธุ์พืช ดำเนินการสร้างฝายมีชีวิตและปลูกต้นไม้ตามโครงการ “ป่ารักษ์น้ำโล่ใหญ่ชัยภูมิ” พิธีเปิดฝายมีชีวิตลำดับที่ ๑๑๑ และเปิดระบบสูบน้ำพลังงานแสงอาทิตย์ ณ ป่าโล่ใหญ่ อุทยานแห่งชาติตาดโตน อำเภอเมือง จังหวัดชัยภูมิ โดยมีนายกรัฐมนตรีเป็นประธานเปิดโครงการ
วานนี้ (๓ ธันวาคม ๒๕๖๑) เวลา ๑๓.๐๐ น. ฯพณฯ พลเอกประยุทธ์  จันทร์โอชา นายกรัฐมนตรี พร้อมด้วย พลเอก สุรศักดิ์  กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม และคณะรัฐมนตรี ตรวจราชการความก้าวหน้าการสร้างฝายมีชีวิตและปลูกต้นไม้ตามโครงการ “ป่ารักษ์น้ำโล่ใหญ่ชัยภูมิ” พิธีเปิดฝายมีชีวิตลำดับที่ ๑๑๑ และเปิดระบบสูบน้ำพลังงานแสงอาทิตย์ ณ ป่าโล่ใหญ่ อุทยานแห่งชาติตาดโตน อำเภอเมือง จังหวัดชัยภูมิ โดยมี นายธัญญา เนติธรรมกุล อธิบดีกรมอุทยานแห่งชาติ สัตว์ป่า และพันธุ์พืช พร้อมข้าราชการเจ้าหน้าที่ฯ กรมอุทยานแห่งชาติ หน่วยงานที่เกี่ยวข้อง และประชาชนในจังหวัดชัยภูมิกว่า ๑๐,๐๐๐ คน ร่วมให้การต้อนรับ
โครงการ “ป่ารักษ์น้ำโล่ใหญ่ชัยภูมิ” จัดขึ้นในพื้นที่อุทยานแห่งชาติตาดโตน จังหวัดชัยภูมิ โดย กรมอุทยานแห่งชาติ สัตว์ป่า และพันธุ์พืช ร่วมกับจังหวัดชัยภูมิ ดำเนินกิจกรรมต่างๆ ในรูปแบบประชารัฐ ประชาอาสา และจิตอาสา ด้วยการสร้างฝายมีชีวิตได้ ๑๑๑ ฝาย โครงการนำไม้ป่าให้ออกมาปลูกแทนในพื้นที่ด้วยการปลูกพันธุ์ไม้ป่าที่มีดอกหลากหลายสีสันในธรรมชาติซึ่งจะผลัดเปลี่ยนหมุนเวียนกันออกดอกตลอดทั้งปี โดยกำหนดเป็นโซนสี ๕ สี ได้แก่ สีเหลืองปลูกต้นรวงผึ้ง ต้นราชพฤกษ์ สีม่วงปลูกด้วยต้นอินทนิล ตะแบก สีแสดปลูกด้วยต้น ทองกราว ต้นทองหลาง สีชมพูปลูกด้วยต้น กัลปพฤกษ์ ชงโค และสีขาวปลูกด้วยต้นแคนา ปีบ บุญนาค เป็นต้น ซึ่งสามารถปลูกได้ ๒๙๖,๐๐๐ ต้น เป็นพื้นที่ ๗,๐๖๐ ไร่ รวมทั้งสร้างความชุ่มชื้นของป่าด้วยการสร้างฝายมีชีวิต เพื่อเพิ่มพื้นที่สีเขียวและพัฒนาป่าโล่ใหญ่ให้เป็นแหล่งท่องเที่ยวทางธรรมชาติที่สำคัญอีกแห่งหนึ่งของจังหวัดชัยภูมิในอนาคต ต่อไป
สำหรับ อุทยานแห่งชาติตาดโตน ไเป็นอุทยานแห่งชาติลำดับที่ ๒๓ ของประเทศไทย มีพื้นที่ ๑๓๕,๗๓๗.๕๐ ไร่ หรือประมาณ ๒๑๗.๑๘ ตารางกิโลเมตร แต่ขณะเดียวกันในพื้นที่อุทยานฯ ยังมีราษฎรพักอาศัย และทำกินในพื้นที่ มีแนวโน้มในการใช้ประโยชน์จากทรัพยากรธรรมชาติเพิ่มขึ้น โดยเฉพาะในพื้นที่ “ป่าโล่ใหญ่” ที่ถูกเรียกว่า “โล่ยางงาม” เนื่องจากมีต้นยางนาขึ้นตลอดเต็มลำห้วย มีสภาพเป็นป่าที่อุดมสมบูรณ์ ครอบคลุมพื้นที่มากกว่า ๑๕,๐๐๐ไร่ เป็นแหล่งกำเนิดของลำน้ำสาขาย่อยสายสำคัญของจังหวัดชัยภูมิหลายสาย เคยถูกบุกรุกพื้นที่ตัดไม้ทำลายป่าเพื่อทำการเกษตรและไร่เลื่อนลอย ก่อให้เกิดการเปลี่ยนแปลงทางระบบนิเวศ เกิดผลกระทบต่อระบบนิเวศป่าไม้ แหล่งน้ำ และสัตว์ป่าเกิดความเสื่อมโทรม รวมถึงส่งผลกระทบต่อความมั่นคงของฐานทรัพยากรธรรมชาติของประเทศในอนาคต จึงจำเป็นที่จะต้องได้รับการฟื้นฟูโดยเร็ว ปัจจุบัน พื้นที่ป่าโล่ใหญ่ได้รับการฟื้นฟูให้ทรัพยากรฟื้นกลับมาและจะพัฒนาให้เป็นแหล่งท่องเที่ยวทางธรรมชาติแห่งใหม่ของอุทยานแห่งชาติตาดโตนในลำดับต่อไป

ที่มา : https://www.thaigov.go.th/news/contents/details/17292
