รัฐบาลไทย-ข่าวทำเนียบรัฐบาล-กระทรวงดิจิทัลฯ หารือความร่วมมือกับลิทัวเนีย เริ่มแรกด้านความปลอดภัยทางไซเบอร์

วันพฤหัสบดีที่ 6 ธันวาคม 2561
กระทรวงดิจิทัลฯ หารือความร่วมมือกับลิทัวเนีย เริ่มแรกด้านความปลอดภัยทางไซเบอร์
กระทรวงดิจิทัล
นางปิยนุช วุฒิสอน เลขาธิการคณะกรรมการดิจิทัลเพื่อเศรษฐกิจและสังคมแห่งชาติ พร้อมด้วยนายแพทย์พลวรรธน์ วิทูรกลชิต ผู้อำนวยการกองกิจการระหว่างประเทศ หารือร่วมกับนางสาวอีนา มาร์ซูโลนีเต (H.E. Ms. Ina Marčiulionytẻ) เอกอัครราชทูตสาธารณรัฐลิทัวเนียประจำประเทศไทย ถิ่นพำนัก ณ กรุงปักกิ่งและผู้แทน เมื่อวันที่ 4 ธันวาคม 2561 ณ สำนักงานปลัดกระทรวงดิจิทัลเพื่อเศรษฐกิจและสังคม กรุงเทพฯ โดยทั้งสองฝ่ายได้หารือเกี่ยวกับความเป็นไปได้ในการจัดทำความร่วมมือสาขาเทคโนโลยีสารสนเทศและการสื่อสาร รวมถึงเทคโนโลยีดิจิทัล เนื่องจากสาธารณรัฐลิทัวเนียมีความเชี่ยวชาญด้านรัฐบาลอิเล็กทรอนิกส์ (e-Government) การบริการทางภาครัฐ (e-Services) และความมั่นคงปลอดภัยทางไซเบอร์ (Cyber Security) โดยเบื้องต้นทั้งสองฝ่ายเห็นชอบที่จะดำเนินความร่วมมือการแลกเปลี่ยนประสบการณ์ด้านความมั่นคงปลอดภัยทางไซเบอร์ในโอกาสแรก
***********************

ที่มา : https://www.thaigov.go.th/news/contents/details/17353
