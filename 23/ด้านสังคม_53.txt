รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ เปิดงานและกล่าวปาฐกถาพิเศษ ในงานสัมมนา หัวข้อ Digital Era for Thailand: Beat the limits "หลุดพ้นขีดจำกัด พุ่งทะยานสู่ยุคดิจิทัล"

วันศุกร์ที่ 19 ตุลาคม 2561
รมว.กระทรวงดิจิทัลฯ เปิดงานและกล่าวปาฐกถาพิเศษ ในงานสัมมนา หัวข้อ Digital Era for Thailand: Beat the limits "หลุดพ้นขีดจำกัด พุ่งทะยานสู่ยุคดิจิทัล"
รมว.กระทรวงดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี)  เป็นประธานเปิดงานและกล่าวปาฐกถาพิเศษ ในงานสัมมนา หัวข้อ Digital Era for Thailand: Beat the limits "หลุดพ้นขีดจำกัด พุ่งทะยานสู่ยุคดิจิทัล" โดยมีนางสาวอัจฉรินทร์ พัฒนพันธ์ชัย ปลัดกระทรวงดิจิทัลฯ( คนที่ 3 จากขวา) เข้าร่วมฯ สำหรับงานครั้งนี้จัดโดย สำนักงานคณะกรรมการดิจิทัลเพื่อเศรษฐกิจและสังคมแห่งชาติ (สดช.) กระทรวงดิจิทัลฯ ณ โรงแรมดิเอมเมอรัล กรุงเทพฯ เมื่อวันที่ 19 ตุลาคม 2561  การสัมมนาในครั้งนี้ เป็นการสร้างความรู้ความเข้าใจแนวโน้มของเทคโนโลยีดิจิทัล โดยมีผู้เข้าร่วมทั้งผู้บริหารภาครัฐ เอกชน ผู้แทนภาคการศึกษา และภาคประชาสังคม เพื่อสร้างความตระหนักและแลกเปลี่ยนความรู้ ความก้าวหน้าทางเทคโนโลยีที่มีผลกระทบต่อเศรษฐกิจและสังคมของประเทศ
โดยในปี 2562 ประเทศไทย จะเป็นประธานในการประชุมอาเซียน ซึ่งในด้านดิจิทัลมีหลายอย่าง เช่น ASEAN connectivity การผลักดันเรื่อง Paperless & Cashless Society กำลังจะเกิดขึ้นในประเทศไทย โดยใช้ข้อมูล big data ข้ามกระทรวงเพื่อให้เกิด One Stop Services ซึ่งเป็นการเปลี่ยน mindset, workflow และกฎหมาย เพื่อให้บริการได้ในจุดเดียว รองรับการบริการประชาชนและการทำธุรกิจ รวมถึงในอนาคตจะมีการทำในเรื่อง Sentiment  Digital ID การระบุตัวตนด้วยดิจิทัล โดย ร่วมกับกระทรวงการคลัง ซึ่งการดำเนินการมีการระวังเรื่องข้อมูลส่วนบุคคล และภัยไซเบอร์ โดยเริ่มจากการใช้ในเรื่องที่มีความเสี่ยงต่ำก่อน และในอนาคตระบบ Biometrics จะมีความซับซ้อนมากขึ้น ทั้งนี้ ไม่ว่าภาครัฐ หรือเอกชน ควรพัฒนากำลังคนด้านดิจิทัล โดยเฉพาะ Data Science และ Cyber security
*****************************

ที่มา : https://www.thaigov.go.th/news/contents/details/16208
