รัฐบาลไทย-ข่าวทำเนียบรัฐบาล-รมว.ดิจิทัลฯ ร่วมการประชุม “คณะกรรมการนโยบายเขตพัฒนาพิเศษภาคตะวันออก ครั้งที่ 4/2561”

วันจันทร์ที่ 8 ตุลาคม 2561
รมว.ดิจิทัลฯ ร่วมการประชุม “คณะกรรมการนโยบายเขตพัฒนาพิเศษภาคตะวันออก ครั้งที่ 4/2561”
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ร่วมการประชุมคณะกรรมการนโยบายเขตพัฒนาพิเศษภาคตะวันออก ครั้งที่ 4/2561 ณ ตึกภักดีบดินทร์ ทำเนียบรัฐบาล เมื่อวันที่ 4 ตุลาคม 2561 โดยมี พลเอก ประยุทธ์ จันทร์โอชา นายกรัฐมนตรีเป็นประธาน  มีวาระสำคัญที่เกี่ยวข้องกับแผนพัฒนาโครงการแผนปฏิบัติการการพัฒนาโครงสร้างพื้นฐานด้านดิจิทัล ที่เตรียมพร้อมเพื่อการรองรับเขตพัฒนาพิเศษภาคตะวันออก (EEC) ระยะเวลา 5 ปี ซึ่งที่ประชุมรับทราบข้อเสนอของกระทรวงดิจิทัลเพื่อเศรษฐกิจและสังคมในร่างแผนปฏิบัติการพัฒนาโครงสร้างพื้นฐานด้านดิจิทัลเพื่อรองรับ EEC ให้เป็นศูนย์กลางด้านเศรษฐกิจของภูมิภาค ประกอบด้วย 8 แผนงาน บนพื้นที่ 1,000 ตร.ก.ม. ที่มีศูนย์กลางที่อำเภอศรีราชาด้วย ดังนี้ 1) การพัฒนาเขตส่งเสริมอุตสาหกรรมและนวัตกรรมดิจิทัล (Digital Park Thailand) และสถาบันเพื่อการพัฒนาอินเทอร์เน็ทเพื่อสรรพสิ่ง IoT 2) การพัฒนา Advanced Big Data, Cloud and Data Center (ABCD) 3) การพัฒนาศูนย์กระจายพัสดุภัณฑ์อัตโนมัติ (Automated Postal Distribution Center) 4) IoT SMART City 5) การสร้างศูนย์ทดสอบ 5G และเตรียมโครงสร้างพื้นฐานในพื้นที่นำร่อง 6) การพัฒนาโครงสร้างพื้นฐาน IoT ในเขต EEC 7) โครงสร้างพื้นฐานท่อร้อยสายเคเบิ้ลใยแก้วนำแสง และเสา (i-Pole) และ 8) ASEAN Digital Hub
**********************************

ที่มา : https://www.thaigov.go.th/news/contents/details/15952
