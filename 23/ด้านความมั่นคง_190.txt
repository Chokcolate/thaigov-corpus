รัฐบาลไทย-ข่าวทำเนียบรัฐบาล-ทส. ร่วมพิธีทำบุญตักบาตร พิธีถวายพานพุ่ม เนื่องในวันคล้ายวันเฉลิมพระชนมพรรษาพระบาทสมเด็จพระปรมินทรมหาภูมิพลอดุลยเดช บรมนาถบพิตร

วันพฤหัสบดีที่ 6 ธันวาคม 2561
ทส. ร่วมพิธีทำบุญตักบาตร พิธีถวายพานพุ่ม เนื่องในวันคล้ายวันเฉลิมพระชนมพรรษาพระบาทสมเด็จพระปรมินทรมหาภูมิพลอดุลยเดช บรมนาถบพิตร
ทส. ร่วมพิธีทำบุญตักบาตร พิธีถวายพานพุ่ม เนื่องในวันคล้ายวันเฉลิมพระชนมพรรษาพระบาทสมเด็จพระปรมินทรมหาภูมิพลอดุลยเดช บรมนาถบพิตร
วานนี้ (5 ธันวาคม 2561) กระทรวงทรัพยากรธรรมชาติและสิ่งแวดล้อม เข้าร่วมพิธีทำบุญตักบาตรพระสงฆ์ จำนวน 500 รูป พิธีถวายพานพุ่ม จัดริ้วขบวนอัญเชิญพานพุ่มดอกไม้ ในพิธีถวายราชสักการะ ถวายราชสดุดี และถวายบังคมหน้าพระบรมฉายาลักษณ์ พิธีเปิดนิทรรศการพระบิดาแห่งศาสตร์ 9 แขนง ได้แก่ พระบิดาแห่งการจัดการทรัพยากรน้ำ พระบิดาแห่งเทคโนโลยีของไทย พระบิดาแห่งฝนหลวง พระบิดาแห่งนวัตกรรมไทย พระบิดาแห่งการประดิษฐ์ไทย พระบิดาแห่งการอนุรักษ์มรดกไทย พระบิดาแห่งการวิจัยไทย พระบิดาแห่งมาตรฐานการช่างไทย พระบิดาแห่งการวิจัยและพัฒนาข้าวไทย รวมถึงนิทรรศการเกี่ยวกับธงชาติไทย เพื่อน้อมรำลึกในพระมหากรุณาธิคุณเนื่องในวันคล้ายวันเฉลิมพระชนมพรรษาพระบาทสมเด็จพระปรมินทรมหาภูมิพลอดุลยเดช บรมนาถบพิตร วันชาติ และวันพ่อแห่งชาติ โดยมี พลเอก สุรศักดิ์ กาญจนรัตน์ รัฐมนตรีว่ากระทรวงทรัพยากรธรรมชาติและสิ่งแวดล้อม พร้อมด้วยผู้บริหาร และข้าราชการ กระทรวงทรัพยากรธรรมชาติและสิ่งแวดล้อมเข้าร่วมพิธี ณ ท้องสนามหลวง

ที่มา : https://www.thaigov.go.th/news/contents/details/17347
