รัฐบาลไทย-ข่าวทำเนียบรัฐบาล-พิธีถวายผ้าพระกฐินพระราชทานของกระทรวงกลาโหม ประจำปี 2561

วันพฤหัสบดีที่ 22 พฤศจิกายน 2561
พิธีถวายผ้าพระกฐินพระราชทานของกระทรวงกลาโหม ประจำปี 2561
เมื่อ 21 พ.ย.61 พล.อ.ประวิตร วงษ์สุวรรณ รองนายกรัฐมนตรี และรัฐมนตรีว่าการกระทรวงกลาโหม เดินทางไปเป็นประธานในพิธีถวายผ้าพระกฐินพระราชทานของกระทรวงกลาโหม ประจำปี 2561
เมื่อ 21 พ.ย.61 พล.อ.ประวิตร วงษ์สุวรรณ รองนายกรัฐมนตรี และรัฐมนตรีว่าการกระทรวงกลาโหม เดินทางไปเป็นประธานในพิธีถวายผ้าพระกฐินพระราชทานของกระทรวงกลาโหม ประจำปี 2561 เพื่อถวายแด่พระสงฆ์ที่จำพรรษาถ้วนไตรมาส ณ วัดทองนพคุณ แขวงคลองสาน เขตคลองสาน กรุงเทพมหานคร โดยมีนายทหารชั้นผู้ใหญ่สังกัดกระทรวงกลาโหม ข้าราชการและประชาชน เข้าร่วมในพิธีจำนวนมาก การทอดกฐินถือเป็นการสืบทอดบุญประเพณีนิยมที่สำคัญของพุทธศาสนิกชน ตามกำหนดระยะเวลาการถวายใน 1 เดือนตามกฐินกาล
สำหรับวัดทองนพคุณ เป็นพระอารามหลวงชั้นตรี ชนิดสามัญได้ขึ้นทะเบียนเป็นโบราณสถานโดยกรมศิลปากร สร้างขึ้นสมัยอยุธยาตอนปลาย ต่อมาพระยาโชฎึกราชเศรษฐี (ทองจีน) ได้เป็นผู้บูรณะซ่อมแซม และถวายให้เป็นพระอารามหลวงในสมัยพระบาทสมเด็จพระนั่งเกล้าเจ้าอยู่หัว และบูรณปฏิสังขรณ์ใหญ่อีกครั้งในสมัยพระบาทสมเด็จพระจอมเกล้าเจ้าอยู่หัว

ที่มา : https://www.thaigov.go.th/news/contents/details/16999
