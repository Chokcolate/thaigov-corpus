รัฐบาลไทย-ข่าวทำเนียบรัฐบาล-  ร่าง พ.ร.บ.การกำกับดูแลผู้ให้บริการทางการเงิน

วันอังคารที่ 16 ตุลาคม 2561
ร่าง พ.ร.บ.การกำกับดูแลผู้ให้บริการทางการเงิน
รัฐบาลอนุมัติร่าง พ.ร.บ.การกำกับดูแลผู้ให้บริการทางการเงิน เพื่อกำกับดูแลธุรกิจที่ให้บริการสินเชื่อ เนื่องจากที่ผ่านมายังไม่มีกฎหมายและหน่วยงานกำกับดูแลอย่างชัดเจน
อาทิตย์ที่ 14 ต.ค.61
ร่าง พ.ร.บ.การกำกับดูแลผู้ให้บริการทางการเงิน
ต่อจากนี้ไป ขอเชิญรับฟังไทยคู่ฟ้า ครับ
รัฐบาลอนุมัติร่าง พ.ร.บ.การกำกับดูแลผู้ให้บริการทางการเงิน เพื่อกำกับดูแลธุรกิจที่ให้บริการสินเชื่อ เนื่องจากที่ผ่านมายังไม่มีกฎหมายและหน่วยงานกำกับดูแลอย่างชัดเจน โดยกำหนดให้มีคณะกรรมการและสำนักงานคณะกรรมการกำกับดูแล ทำหน้าที่บังคับใช้กฎหมาย คุ้มครองความปลอดภัยแก่ผู้ใช้บริการ และผู้ให้บริการสินเชื่อต้องเป็นนิติบุคคลที่จดทะเบียนและได้รับอนุญาตแล้วเท่านั้น ทั้งนี้ ผู้ประกอบธุรกิจสินเชื่อ พิโกไฟแนนซ์ ให้เช่าซื้อ ให้เช่าแบบลีสซิ่ง และแฟคตอริ่ง ทั้งที่ดำเนินการอยู่แล้วและจะประกอบธุรกิจใหม่จะต้องให้ยื่นคำขออนุญาตหรือขึ้นทะเบียนต่อสำนักงานภายในเวลาที่กำหนดหลังกฎหมายประกาศใช้ เพื่อคุ้มครองผู้ใช้บริการทางการเงินและยกระดับมาตรฐานของธุรกิจสินเชื่อให้มีประสิทธิภาพมากขึ้น
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/16111
