รัฐบาลไทย-ข่าวทำเนียบรัฐบาล-รอง นรม.สมคิดฯ พร้อมด้วย รมต.อุตตม ตรวจเยี่ยม ธพว. เร่งมาตรการความช่วยเหลือผู้ประกอบการเอสเอ็มอี

วันศุกร์ที่ 7 ธันวาคม 2561
รอง นรม.สมคิดฯ พร้อมด้วย รมต.อุตตม ตรวจเยี่ยม ธพว. เร่งมาตรการความช่วยเหลือผู้ประกอบการเอสเอ็มอี
นายสมคิด จาตุศรีพิทักษ์ รองนายกรัฐมนตรี พร้อมด้วยนายอุตตม สาวนายน รัฐมนตรีว่าการกระทรวงอุตสาหกรรม ตรวจเยี่ยมธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.)
วันนี้ ( 6 ธ.ค. 61 ) นายสมคิด จาตุศรีพิทักษ์ รองนายกรัฐมนตรี พร้อมด้วยนายอุตตม สาวนายน รัฐมนตรีว่าการกระทรวงอุตสาหกรรม ตรวจเยี่ยมธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) โดยมีนายมงคล ลีลาธรรม กรรมการผู้จัดการธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) ให้การต้อนรับ และมีนายสมชาย หาญหิรัญ รัฐมนตรีช่วยว่าการกระทรวงอุตสาหกรรม นายสันติ กีระนันทน์ ผู้ช่วยรัฐมนตรีประจำกระทรวงอุตสาหกรรม และนายพสุ โลหารชุน ปลัดกระทรวงอุตสาหกรรม ร่วมด้วย
การตรวจเยี่ยมครั้งนี้เพื่อเร่งรัดมาตรการความช่วยเหลือผู้ประกอบการเอสเอ็มอี เพื่อมอบเป็นของขวัญปีใหม่จากรัฐบาลถึงผู้ประกอบการเอสเอ็มอีทั่วประเทศ โดยจะแบ่งเป็น 2 มาตรการ คือ1.การช่วยเหลือกลุ่มธุรกิจที่สะดุดแต่ยังไปต่อได้ ซึ่งจะมีการเติมเงินทุนส่วนหนึ่งไปเริ่มต้นธุรกิจใหม่ และ 2.กลุ่มร้านค้าส่งค้าปลีกร้านโชห่วยเล็กๆ ร้านธงฟ้าในชุมชน ร้านสินค้าเกษตร เป็นต้น ที่ต้องการเงินทุนหมุนเวียนเพื่อสั่งซื้อสินค้าเข้าร้านในช่วงเทศกาลปีใหม่ โดยทั้ง 2 กลุ่มถือเป็นตัวขับเคลื่อนเศรษฐกิจชุมชนที่สำคัญที่รัฐบาลจะช่วยเหลือดูแลอย่างเต็มที่

ที่มา : https://www.thaigov.go.th/news/contents/details/17365
