รัฐบาลไทย-ข่าวทำเนียบรัฐบาล-รัฐมนตรีฯ อุตตม เป็นประธานเปิดงานสัมมนา Transform เศรษฐกิจไทย ก้าวไกลสู่อนาคต

วันจันทร์ที่ 12 พฤศจิกายน 2561
รัฐมนตรีฯ อุตตม เป็นประธานเปิดงานสัมมนา Transform เศรษฐกิจไทย ก้าวไกลสู่อนาคต
นายอุตตม สาวนายน รัฐมนตรีว่าการกระทรวงอุตสาหกรรม เป็นประธานเปิดงานสัมมนาและกล่าวปาฐกถาพิเศษ Transform เศรษฐกิจไทยก้าวไกลสู่อนาคต ณ ศูนย์การประชุมแห่งชาติสิริกิติ์
วันนี้ (12 พฤศจิกายน 61) นายอุตตม สาวนายน รัฐมนตรีว่าการกระทรวงอุตสาหกรรม เป็นประธานเปิดงานสัมมนาและกล่าวปาฐกถาพิเศษ Transform เศรษฐกิจไทยก้าวไกลสู่อนาคต  โดยมี นายฐากูร บุนปาน กรรมการผู้จัดการ บริษัท มติชน จำกัด พร้อมด้วยผู้บริหารจากภาครัฐและเอกชนและผู้เข้าร่วมสัมมนา ให้การต้อนรับ ณ ศูนย์การประชุมแห่งชาติสิริกิติ์
รัฐมนตรีฯ อุตตม  กล่าวว่า ปัจจุบันประเทศไทยอยู่ในช่วงเวลาแห่งการปรับเปลี่ยนประเทศอย่างเต็มรูปแบบ เพื่อให้ทันต่อการแข่งขันในเศรษฐกิจโลกที่มีการเปลี่ยนแปลงอย่างรวดเร็ว ทั้งการพัฒนาด้านวิทยาศาสตร์และเทคโนโลยี รวมไปถึงการนำเทคโนโลยีมาประยุกต์ใช้ในการดำเนินธุรกิจ เพื่อก่อให้เกิดนวัตกรรมในการผลิต การค้า และการบริการ ซึ่งทั้งในภาครัฐและภาคเอกชนต้องเร่งปรับตัว ด้วยการเสริมแกร่งเศรษฐกิจจากภายในให้มีความเข้มแข็งเพื่อเป็นพื้นฐานความมั่นคงของประเทศไทย

ที่มา : https://www.thaigov.go.th/news/contents/details/16731
