รัฐบาลไทย-ข่าวทำเนียบรัฐบาล- ความคืบหน้า โครงการเน็ตประชารัฐ

วันศุกร์ที่ 5 ตุลาคม 2561
ความคืบหน้า โครงการเน็ตประชารัฐ
รัฐบาลเร่งขยายโครงข่ายอินเทอร์เน็ตความเร็วสูงภายใต้โครงการเน็ตประชารัฐให้ครอบคลุมพื้นที่ห่างไกลและยากต่อการเข้าถึง จำนวน 40,432 หมู่บ้าน
ศุกร์ที่ 5 ต.ค.61
ความคืบหน้า โครงการเน็ตประชารัฐ
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเร่งขยายโครงข่ายอินเทอร์เน็ตความเร็วสูงภายใต้โครงการเน็ตประชารัฐให้ครอบคลุมพื้นที่ห่างไกลและยากต่อการเข้าถึง จำนวน 40,432 หมู่บ้าน ซึ่งขณะนี้ติดตั้งระบบแล้วเสร็จพร้อมใช้งาน 24,700 หมู่บ้าน อยู่ระหว่างดำเนินการอีก 19,652 หมู่บ้าน โดยพื้นที่ที่ติดตั้งระบบเสร็จเรียบร้อยแล้วจะมีจุดให้บริการ wifi ฟรี แห่งละ 1 จุด พร้อมติดตั้งอุปกรณ์ป้องกันไฟกระชากเพื่อรักษาระบบให้ทำงานได้ต่อเนื่อง และจัดอบรมให้ความรู้แก่ครู กศน. และผู้นำชุมชน เพื่อให้นำความรู้ไปถ่ายทอดแก่ประชาชนในหมู่บ้าน ทั้งนี้ รัฐบาลมุ่งหวังให้คนไทยทุกพื้นที่มีโอกาสเข้าถึงบริการขั้นพื้นฐานของรัฐอย่างเท่าเทียมกัน และประยุกต์ใช้ให้เกิดประโยชน์ในการพัฒนาตนเองและชุมชนตามนโยบายไทยแลนด์ 4.0
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/15904
