รัฐบาลไทย-ข่าวทำเนียบรัฐบาล-ไทย-ตุรกี ฉลองความสัมพันธ์ทางการทูตครบ 60 ปี  จัดกิจกรรมทางวัฒนธรรมตุรกีในไทย ช่วงพ.ย. - ธ.ค.นี้

วันพฤหัสบดีที่ 22 พฤศจิกายน 2561
ไทย-ตุรกี ฉลองความสัมพันธ์ทางการทูตครบ 60 ปี  จัดกิจกรรมทางวัฒนธรรมตุรกีในไทย ช่วงพ.ย. - ธ.ค.นี้
ไทย-ตุรกี ฉลองความสัมพันธ์ทางการทูตครบ 60 ปี   จัดกิจกรรมทางวัฒนธรรมตุรกีในไทย ช่วงพ.ย. - ธ.ค.นี้
ไทย-ตุรกี ฉลองความสัมพันธ์ทางการทูตครบ 60 ปี จัดกิจกรรมทางวัฒนธรรมตุรกีในไทย ช่วงพ.ย. - ธ.ค.นี้
ชมการแสดงศิลปวัฒนธรรมพื้นบ้านตุรกี นิทรรศการภาพถ่ายร่วมไทย-ตุรกี และกิจกรรมสำหรับเยาวชน
วันที่ 21 พ.ย. 2561 ที่โรงละครแห่งชาติ กรุงเทพฯ นายวีระ โรจน์พจนรัตน์ รัฐมนตรีว่าการกระทรวงวัฒนธรรม (รมว.วธ) และ ศาสตราจารย์ ดร. อะเหมด ฮาลุค ดุรซุน รัฐมนตรีช่วยว่าการกระทรวงวัฒนธรรมและการท่องเที่ยวแห่งสาธารณรัฐตุรกี ร่วมกันเป็นประธานในพิธีเปิดกิจกรรมทางวัฒนธรรมตุรกีในประเทศไทยประจำปี พ.ศ.2561 ในโอกาสเฉลิมฉลองปีแห่งวัฒนธรรมไทย-ตุรกี พ.ศ. 2561 เนื่องในวาระครบรอบ 60 ปี การสถาปนาความสัมพันธ์ทางการทูตระหว่างราชอาณาจักรไทยและสาธารณรัฐตุรกี โดยมีกิจกรรมนิทรรศการผ้าและภาพถ่ายตุรกี และการแสดงทางวัฒนธรรมตุรกี “Colors of Turkey : Music, Dance & Fashion Show”รวมทั้งมีการมอบหนังสือเกี่ยวกับศิลปวัฒนธรรมของตุรกีให้แก่หอสมุดแห่งชาติb โดยมีเอฟเรน ดาเดเลน อักกุน เอกอัครราชทูตสาธารณรัฐตุรกีประจำประเทศไทย คณะทูตานุทูต ผู้บริหารกระทรวงวัฒนธรรมและผู้แทนหน่วยงานที่เกี่ยวข้อง เข้าร่วม
นายวีระ กล่าวว่า ประเทศไทยกับตุรกีมีความสัมพันธ์ทางการค้า การทูตและด้านวัฒนธรรมกับประเทศไทยมาอย่างยาวนาน โดยปี 2561 เป็นวาระครบรอบ 60 ปี การสถาปนาความสัมพันธ์ทางการทูตของไทยกับตุรกี  โดยไทยและตุรกีได้ลงนามปฏิญญาแสดงเจตจำนงการดำเนินความร่วมมือด้านวัฒนธรรมระหว่างกระทรวงวัฒนธรรมแห่งราชอาณาจักรไทยกับกระทรวงวัฒนธรรมและการท่องเที่ยวแห่งสาธารณรัฐตุรกีว่าด้วยปีแห่งวัฒนธรรมไทย-ตุรกี พ.ศ. 2561 ซึ่งปฏิญญาฉบับดังกล่าวให้ทั้งสองประเทศร่วมกันจัดกิจกรรมทั้งในไทยและตุรกี อาทิ ศิลปะการแสดง ดนตรี นาฏศิลป์ การออกแบบ นิทรรศการในหัวข้อต่างๆ และกิจกรรมเกี่ยวกับภาพยนตร์ รวมทั้งความร่วมมือด้านอื่นๆ ให้ครอบคลุมตามที่ประเทศไทยและสาธารณรัฐตุรกีหารือและพร้อมดำเนินการ
รัฐมนตรีว่าการกระทรวงวัฒนธรรม กล่าวอีกว่า เมื่อเดือนกันยายนที่ผ่านมา ประเทศไทยได้ไปจัดกิจกรรมทางวัฒนธรรมของไทยในตุรกี  ณ กรุงอังการา เมืองอิซเมียร์ และนครอิสตันบูล สาธารณรัฐตุรกี โดยมีกิจกรรมการแสดงนาฏศิลป์ ดนตรีไทย และมวยไทย การสาธิตการทำอาหารไทย นิทรรศการภาพถ่ายวิถีชีวิตไทย-ตุรกี นิทรรศการผ้าไทย แฟชั่นโชว์ผ้าไทยร่วมสมัย และสัปดาห์ภาพยนตร์ไทย ส่วนตุรกีได้นำกิจกรรมทางวัฒนธรรมมาจัดแสดงในประเทศไทยในช่วงเดือนพ.ย. - ธ.ค. 2561 ประกอบด้วย 1.การแสดงศิลปวัฒนธรรมพื้นบ้านตุรกี การแสดงแฟชั่นโชว์ นิทรรศการผ้าและภาพถ่ายตุรกี ในวันที่ 21 พ.ย. 2561 ณ โรงละครแห่งชาติ 2.กิจกรรมสำหรับเยาวชน ระหว่างวันที่ 24 - 25 พ.ย. 2561 ณ ห้องนิทรรศการหมุนเวียน ศูนย์วัฒนธรรมแห่งประเทศไทย 3.นิทรรศการภาพถ่ายร่วมไทย-ตุรกี ระหว่างวันที่  1 - 20 ธ.ค. 2561 ณ หอศิลป์ร่วมสมัยราชดำเนิน กรุงเทพฯ  และ4.การแสดงบัลเล่ต์ (Piri Reis) ในวันที่ 20 ธ.ค. 2561 ณ โรงละครแห่งชาติ ซึ่งการจัดกิจกรรมทางวัฒนธรรมร่วมกันระหว่างไทยกับตุรกี จะช่วยยกระดับความสัมพันธ์ และทำให้การแลกเปลี่ยนด้านวัฒนธรรมระหว่างทั้งสองประเทศมีความแน่นแฟ้นมากยิ่งขึ้น ทั้งนี้ สอบถามรายละเอียดเพิ่มเติม โทร.สายด่วนวัฒนธรรม 1765
------------------------

ที่มา : https://www.thaigov.go.th/news/contents/details/16998
