รัฐบาลไทย-ข่าวทำเนียบรัฐบาล-วธ.ยกทัพศิลปินพื้นบ้านไปแสดงในงาน “สานสัมพันธ์ไทย-จีน” 24 - 25 พ.ย.นี้ ณ มณฑลไห่หนาน  นำลิเก หุ่นละครเล็ก กลองสะบัดชัย นาฏศิลป์ ศิลปะต่อสู้ไปจัดแสดง กระชับความสัมพันธ์สองประเทศ

วันจันทร์ที่ 26 พฤศจิกายน 2561
วธ.ยกทัพศิลปินพื้นบ้านไปแสดงในงาน “สานสัมพันธ์ไทย-จีน” 24 - 25 พ.ย.นี้ ณ มณฑลไห่หนาน  นำลิเก หุ่นละครเล็ก กลองสะบัดชัย นาฏศิลป์ ศิลปะต่อสู้ไปจัดแสดง กระชับความสัมพันธ์สองประเทศ
วธ.ยกทัพศิลปินพื้นบ้านไปแสดงในงาน “สานสัมพันธ์ไทย-จีน” 24 - 25 พ.ย.นี้ ณ มณฑลไห่หนาน นำลิเก หุ่นละครเล็ก กลองสะบัดชัย นาฏศิลป์ ศิลปะต่อสู้ไปจัดแสดงกระชับความสัมพันธ์สองประเทศ พร้อมเผยแพร่ศิลปะการแสดงพื้นบ้านไทยให้แพร่หลายในเวทีนานาชาติ
วธ.ยกทัพศิลปินพื้นบ้านไปแสดงในงาน “สานสัมพันธ์ไทย-จีน” 24 - 25 พ.ย.นี้ ณ มณฑลไห่หนาน
นำลิเก หุ่นละครเล็ก กลองสะบัดชัย นาฏศิลป์ ศิลปะต่อสู้ไปจัดแสดง
กระชับความสัมพันธ์สองประเทศ พร้อมเผยแพร่ศิลปะการแสดงพื้นบ้านไทยให้แพร่หลายในเวทีนานาชาติ
นายวีระ โรจน์พจนรัตน์ รัฐมนตรีว่าการกระทรวงวัฒนธรรม(รมว.วธ.) เปิดเผยว่า กระทรวงวัฒนธรรม
(วธ.) มีนโยบายในการใช้มิติทางวัฒนธรรมพัฒนาความสัมพันธ์ระหว่างประเทศ สร้างเกียรติภูมิและภาพลักษณ์
ที่ดีเพื่อนำความเป็นไทยสู่สากล รวมทั้งส่งเสริมการเผยแพร่ศิลปะการแสดงพื้นบ้านซึ่งแสดงถึงอัตลักษณ์และ
วิถีวัฒนธรรมของประเทศไทยให้เป็นที่รู้จักแพร่หลายในเวทีนานาชาติและสนับสนุนศิลปินพื้นบ้านของไทยให้
มีพื้นที่ในการนำเสนอคุณค่าของงานศิลปวัฒนธรรมไทยทั้งในประเทศและต่างประเทศ ดังนั้น วธ.โดยกรม
ส่งเสริมวัฒนธรรม(สวธ.)ได้ร่วมกับ Department of Tourism, Culture, Radio, TV and Sports of
Hainan Province จัดงานศิลปะการแสดงพื้นบ้าน “สานสัมพันธ์ไทย-จีน” (Folk Art Performances:
“Strengthening Thai-Chinese Relations”) ณ มณฑลไห่หนาน สาธารณรัฐประชาชนจีน ระหว่างวันที่
24 – 25 พฤศจิกายน 2561 โดยจะมีพิธีเปิดงานศิลปะการแสดงพื้นบ้าน “สานสัมพันธ์ไทย-จีน” ในวันที่ 24
พฤศจิกายน 2561 เวลา 18.00 น. ณ โรงละครเส้าเหนียนกุง เมืองเวินชาง มณฑลไห่หนาน สาธารณรัฐ
ประชาชนจีน โดยวธ.นำคณะนักแสดงจากสมาคมลิเกประเทศไทย และ ชมรมยุวชนคนรักษ์หุ่นละครเล็ก (โจ
หลุยส์) มาจัดการแสดงร่วมกัน และมีการแสดงศิลปะการแสดงพื้นบ้านของไทย ได้แก่ ลิเก หุ่นละครเล็ก กลอง
สะบัดชัย นาฏศิลป์ และศิลปะการต่อสู้ป้องกันตัวมวยไทย และกระบี่กระบอง
รัฐมนตรีว่าการกระทรวงวัฒนธรรม กล่าวอีกว่า นอกจากนี้ จะเข้าร่วมงานเทศกาลการท่องเที่ยว
มณฑลไห่หนาน ประจำปี 2561 (2018 Hainan International Tourism Island Carnival) ที่รัฐบาลมณฑล
ไห่หนาน จัดขึ้นระหว่างวันที่ 23 - 27 พฤศจิกายน 2561 ณ มณฑลไห่หนาน สาธารณรัฐประชาชนจีน โดยพิธี
เปิดงานเทศกาลการท่องเที่ยวมณฑลไห่หนาน ประจำปี 2561 (2018 Hainan International Tourism
Island Carnival) จะมีขึ้นในวันที่ 24 พฤศจิกายน 2561 เวลา 09.00 น. ณ ศูนย์นิทรรศการนานาชาตินครไห่
โข่ว ทั้งนี้ ความร่วมมือในการจัดกิจกรรมการแสดงทางศิลปวัฒนธรรมระหว่างไทยกับจีนในครั้งนี้ ช่วยเผยแพร่
ศิลปะแสดงพื้นบ้านของประเทศไทยให้เป็นที่รู้จักแพร่หลายในเวทีนานาชาติมากขึ้น รวมทั้งเป็นการกระชับ
ความสัมพันธ์อันดีและก่อให้เกิดการแลกเปลี่ยนเรียนรู้ด้านศิลปวัฒนธรรมอย่างต่อเนื่องระหว่างทั้งสอง
ประเทศ
อย่างไรก็ตาม วธ.ได้ดำเนินการใช้มิติทางวัฒนธรรมสร้างภาพลักษณ์และเกียรติภูมิไทยในเวทีโลกตาม
นโยบายนายกรัฐมนตรี โดยในปีงบประมาณ 2561 วธ.ร่วมกับกระทรวงการต่างประเทศ ภาครัฐและเอกชน
จัด 184 กิจกรรม ใน 44 ประเทศ อาทิ การแสดงลิเก ณ สหพันธ์สาธารณรัฐเยอรมนี การส่งคณะนักแสดงเข้า
ร่วมงานเทศกาลไทยใน 16 ประเทศ ในโอกาสที่ไทยเสนอโขนเป็นตัวแทนมรดกภูมิปัญญาทางวัฒนธรรมของ
มนุษยชาติ โดยจัดการแสดงโขนเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ ในรัชกาลที่ 9
ในยุโรป 6 ประเทศ ได้แก่ อิตาลี โปรตุเกส สเปน ออสเตรีย เยอรมนี และเบลเยียม การจัดคอนเสิร์ตดนตรี
คลาสสิคน้อมรำลึกในพระกรุณาธิคุณสมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราช
นครินทร์ ณ สวิตเซอร์แลนด์และฝรั่งเศส เป็นต้น
-----------------------------

ที่มา : https://www.thaigov.go.th/news/contents/details/17085
