รัฐบาลไทย-ข่าวทำเนียบรัฐบาล-ทส. บูรณาการความร่วมมือกระทรวงการท่องเที่ยวและกีฬา เพื่อการส่งเสริมการพัฒนาการท่องเที่ยวที่ยั่งยืน

วันอังคารที่ 27 พฤศจิกายน 2561
ทส. บูรณาการความร่วมมือกระทรวงการท่องเที่ยวและกีฬา เพื่อการส่งเสริมการพัฒนาการท่องเที่ยวที่ยั่งยืน
กระทรวงทรัพยากรธรรมชาติและสิ่งแวดล้อม ร่วมกับ กระทรวงการท่องเที่ยวและกีฬา ร่วมประชุมคณะกรรมการร่วมเพื่อการส่งเสริมการพัฒนาการท่องเที่ยวอย่างยั่งยืน ณ กระทรวงการท่องเที่ยวและกีฬา ถนนราชดำเนิน
ทส. บูรณาการความร่วมมือกระทรวงการท่องเที่ยวและกีฬา เพื่อการส่งเสริมการพัฒนาการท่องเที่ยวที่ยั่งยืน
กระทรวงทรัพยากรธรรมชาติและสิ่งแวดล้อม ร่วมกับ กระทรวงการท่องเที่ยวและกีฬา ร่วมประชุมคณะกรรมการร่วมเพื่อการส่งเสริมการพัฒนาการท่องเที่ยวอย่างยั่งยืน ณ กระทรวงการท่องเที่ยวและกีฬา ถนนราชดำเนิน
วันนี้ (27 พฤศจิกายน 2561) เวลา 10.30 น. รัฐมนตรีว่าการกระทรวงทรัพยากรธรรมชาติและสิ่งแวดล้อม (พลเอกสุรศักดิ์ กาญจนรัตน์) เป็นประธานการประชุมคณะกรรมการร่วมเพื่อการส่งเสริมการพัฒนาการท่องเที่ยวอย่างยั่งยืน ร่วมกับ รัฐมนตรีว่าการกระทรวงการท่องเที่ยวและกีฬา (นายวีระศักดิ์ โควสุรัตน์) โดยมีผู้บริหารระดับสูง ประกอบด้วย นายพงศ์บุณย์  ปองทอง รองปลัดกระทรวงทรัพยากรธรรมชาติและสิิ่งแวดล้อม นานธัญญา เนติธรรมกุล อธิบดีกรมอุทยานแห่งชาติ สัตว์ป่า และพันธุ์พืช นายประลอง  ดำรงค์ไทย อธิบดีกรมควบคุมมลพิษ นายโสภณ ทองดี รองอธิบดีกรมทรัพยากรทางทะเลและชายฝั่ง นายเบญจพล  นาคประเสริฐ ผู้อำนวยการองค์การสวนสัตว์ และผู้แทนหน่วยงานในสังกัดกระทรวงทรัพยากรธรรมชาติและสิ่งแวดล้อมเข้าร่วมการประชุมดังกล่าว ณ ห้องประชุม 1 กระทรวงการท่องเที่ยวและกีฬา
ในการประชุมดังกล่าว มีประเด็นเพื่อพิจารณา ดังนี้
1. การดำเนินงานพัฒนาและส่งเสริม “ถ้ำหลวง” วนอุทยานถ้ำหลวง – ขุนน้ำนางนอน เป็นแหล่งท่องเที่ยวระดับโลก
2. การกำหนดขีดความสามารถในการรองรับการท่องเที่ยว (Tourism Carrying Capacity) ของแหล่งท่องเที่ยวทางธรรมชาติ
3. การแก้ไขปัญหาจากการประกาศปิดการท่องเที่ยวฟื้นฟูอ่าวมาหยา อุทยานแห่งชาติหาดนพรัตน์ธารา – หมู่เกาะพีพี

ที่มา : https://www.thaigov.go.th/news/contents/details/17131
