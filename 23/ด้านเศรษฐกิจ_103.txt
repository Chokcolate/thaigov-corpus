รัฐบาลไทย-ข่าวทำเนียบรัฐบาล-ออมสินประกาศแผนบูรณาการ SMEs ครบวงจร ผ่านงาน “GSB Smart SMEs Smart Startup ปี 2” หวังสร้าง Startup ตัวจริง ให้ Startup เติบโต “Scale up Business”

วันศุกร์ที่ 12 ตุลาคม 2561
ออมสินประกาศแผนบูรณาการ SMEs ครบวงจร ผ่านงาน “GSB Smart SMEs Smart Startup ปี 2” หวังสร้าง Startup ตัวจริง ให้ Startup เติบโต “Scale up Business”
ธนาคารออมสินประกาศแผนบูรณาการ SMEs ครบวงจร ผ่านการจัดงานใหญ่ “GSB Smart SMEs Smart Startup 2018” เปิดพื้นที่โชว์ศักยภาพของกลุ่ม SMEs – Startup ที่ธนาคารให้การสนับสนุนและส่งเสริมอย่างต่อเนื่องในงานเดียว เพื่อขับเคลื่อนประเทศไทยสู่ไทยแลนด์ 4.0
ธนาคารออมสินประกาศแผนบูรณาการ SMEs ครบวงจร ผ่านการจัดงานใหญ่ “GSB Smart SMEs Smart Startup 2018” เปิดพื้นที่โชว์ศักยภาพของกลุ่ม SMEs – Startup ที่ธนาคารให้การสนับสนุนและส่งเสริมอย่างต่อเนื่องในงานเดียว เพื่อขับเคลื่อนประเทศไทยสู่ไทยแลนด์ 4.0 พบกับนวัตกรรมและเทคโนโลยีดิจิทัลที่รวบรวมไอเดียการทำธุรกิจมากมาย อัดแน่นความรู้ด้วยการสัมมนาจากกูรูชื่อดังของเมืองไทยที่จะมาเจาะลึกทุกประเด็น สามารถจุดประกายความคิดกลุ่มคนรุ่นใหม่ให้เป็นผู้ประกอบการคุณภาพ พร้อมเตรียมรองรับด้วยสินเชื่อผู้ประกอบการ อัตราดอกเบี้ยพิเศษสุด 0% นานถึง 1 ปี วงเงินกู้สูงสุดไม่เกิน 10 ล้านบาท งานจัดขึ้นระหว่างวันที่ 16 - 18 พฤศจิกายน 2561 ณ ศูนย์ประชุมแห่งชาติสิริกิติ์
นายชาติชาย พยุหนาวีชัย ผู้อำนวยการธนาคารออมสิน เปิดเผยว่า ตามที่ธนาคารออมสินมีภารกิจหลักคือการส่งเสริมการออมและเป็นแหล่งทุน เน้นเศรษฐกิจฐานรากและกลุ่มเศรษฐกิจขนาดกลางที่มีพัฒนาการจากการนำนวัตกรรมมาปรับใช้ สอดคล้องกับนโยบายของรัฐบาลที่ให้ความสำคัญกับการขับเคลื่อนประเทศไทยสู่ “ไทยแลนด์ 4.0” ซึ่งธนาคารออมสินได้ให้การสนับสนุนนโยบายในทุกมิติมาอย่างต่อเนื่อง ทั้งกลุ่มผู้ประกอบการ SMEs –Startup ผ่านโครงการต่างๆ ตั้งแต่การส่งเสริมให้มีการประกวดแนวคิดด้านนวัตกรรมใหม่ๆ อาทิ โครงการประกวด GSB สุดยอด SMEs Startup ตัวจริง “ทำได้เลย ทำได้เร็ว ทำได้จริง” โครงการออมสินยุวพัฒน์รักษ์ถิ่น Innovation Club GSB Startup Academy  เป็นต้น ซึ่งได้รับความร่วมมือจากมหาวิทยาลัย 58 แห่งทั่วประเทศ เพื่อนำไปสู่การต่อยอดโครงการต่างๆ ด้วยการให้สินเชื่อ หรือ การร่วมลงทุนในรูปแบบ Venture Capital รวมถึงการเปิดศูนย์ธุรกิจลูกค้า SMEs 82 ศูนย์ทั่วประเทศ เพื่อให้คำปรึกษาแนะนำ อำนวยความสะดวก เพิ่มความคล่องตัวในการพิจารณาอนุมัติสินเชื่อ ถือเป็นการบูรณาการ SMEs ครบวงจร ผ่านงาน“GSB SMART SMEs SMART STARTUP 2018” ที่จะจัดขึ้นระหว่างวันที่ 16 - 18 พฤศจิกายน 2561 ณ ห้องแพลนารี่ฮอล์ 1 – 3 ศูนย์ประชุมแห่งชาติสิริกิติ์ ที่ธนาคารออมสินจัดต่อเนื่องเป็นปีที่ 2
“GSB SMART SMEs SMART STARTUP 2018” เป็นงานที่ธนาคารออมสินเปิดพื้นที่ แสดงผลงานที่ธนาคารออมสินได้ส่งเสริมและสนับสนุน SMEs – Startup อย่างบูรณาการตามนโยบายรัฐบาล ทั้งผลงานการประกวดไอเดียของนักศึกษาจากมหาวิทยาลัยต่างๆ การแสดงผลงาน Startup และกลุ่มธุรกิจที่ธนาคารออมสินได้ร่วมลงทุน Venture Capital รวมถึงการรวมพลังของเหล่าพันธมิตรที่ได้มาร่วมแสดงนวัตกรรมและเทคโนโลยีดิจิทัลภายในงาน โดยธนาคารได้วางเป้าหมายและคาดหวัง คือ การผลักดันให้คนรุ่นใหม่ได้นำความรู้ความสามารถที่ผ่านการบ่มเพาะจากโครงการต่างๆ กลับไปพัฒนาบ้านเกิดหรือภูมิลำเนาของตนเอง อีกทั้งเพื่อสร้างนักรบพันธุ์ใหม่ให้กับวงการ SMEs ของไทย เกิดการต่อยอดทางธุรกิจหรือ Business Matching สิ่งสำคัญเป็นการผลักดันและ สร้าง Startupตัวจริง ให้ Startup เติบโตและแข็งแรง เป็นฟันเฟืองในการขับเคลื่อนเศรษฐกิจของประเทศในยุค 4.0 ต่อไป” นายชาติชาย กล่าว
จึงขอเชิญชวนผู้ประกอบการ SMEs –Startup และผู้สนใจทั่วไปเข้าร่วมงานดังกล่าว เพราะนอกจากความน่าสนใจที่กล่าวข้างต้นแล้ว ยังมีการจัดสัมมนาที่มีผู้เชี่ยวชาญด้านธุรกิจ Startup ชื่อดังของเมืองไทยมาร่วมแบ่งปันประสบการณ์แลกเปลี่ยนความรู้ตลอด 3 วัน อาทิ คุณจิรโรจน์ พจนาวราพันธ์ ผู้ก่อตั้งวิถีไทย คุณสุทธิเกียรติ จันทรชัยโรจน์ เจ้าของธุรกิจ SHIPPOP คุณภัทรพร โพธิ์สุวรรณ CEO และผู้ก่อตั้งเว็บไซต์ eventpop.me เทาโร่ คุณธนวัฒน์ เลิศวัฒนารักษ์ ประธานเจ้าหน้าที่บริหาร บริษัท เจ เวนเจอร์ จำกัด  และ  คุณพิธา ลิ้มเจริญรัตน์ กรรมการบริหาร บริษัท แกร็บ แท็กซี่ (ประเทศไทย) จำกัด และยังมีการจัดการแข่งขันeSports เกม RoV เกมมือถือแนว MOBA แห่งปีจาก Garena ไว้ภายในงานดังกล่าวอีกด้วย เพื่อให้เด็กเยาวชนและประชาชนที่สนใจได้มีเวทีแสดงความสามารถ รวมทั้งพัฒนาต่อยอดการใช้นวัตกรรมและเทคโนโลยีดิจิทัลสร้างประโยชน์ สร้างชื่อเสียงให้กับประเทศไทย นอกจากนี้ ยังมีกิจกรรมอื่นๆ อีกมากมาย อาทิ Scan QR CODE ครบทุกโซน ลุ้นรับรางวัลใหญ่ และทีขาดมาได้คือ โปรโมชั่นสินเชื่อดอกเบี้ยพิเศษสุด 0% นาน 1 ปี วงเงินกู้สูงสุดไม่เกิน 10 ล้านบาท สำหรับผู้ประกอบการ SME – Startup และปิดท้ายด้วยความเทิงกับมินิคอนเสริ์ตจากศิลปินชื่อดัง ได้แก่  กันต์ ณภัทร - ตู่ ภพธร – ลิปตา ที่มาร่วมสร้างสีสันภายในงานอีกด้วย
สอบถามข้อมูลเพิ่มเติม : คุณกฤษฎา (เอ) โทร. 083 989 6813 คุณจิตต์สิริ (เอ๋หมวย) โทร.083 989 6769
คุณวรินทร  (ซิน) โทร. 083 989 6901

ที่มา : https://www.thaigov.go.th/news/contents/details/16057
