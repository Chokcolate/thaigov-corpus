รัฐบาลไทย-ข่าวทำเนียบรัฐบาล-อุตฯ เตรียมเปิดศูนย์นวัตกรรม มิเอะ-ไทยแลนด์ อินโนเวชั่น เซ็นเตอร์ ต่อยอดอุตฯอาหารไทย

วันจันทร์ที่ 12 พฤศจิกายน 2561
อุตฯ เตรียมเปิดศูนย์นวัตกรรม มิเอะ-ไทยแลนด์ อินโนเวชั่น เซ็นเตอร์ ต่อยอดอุตฯอาหารไทย
นายอุตตม สาวนายน รัฐมนตรีว่าการกระทรวงอุตสาหกรรม เป็นประธานในการแถลงข่าวกระทรวงอุตสาหกรรมเตรียมเปิดศูนย์นวัตกรรม มิเอะ-ไทยแลนด์ อินโนเวชั่น เซ็นเตอร์ ศูนย์ยกระดับอุตสาหกรรมอาหารไทยให้เป็นผู้นำสู่ระดับสากลด้วยเทคโนโลยีการผลิตระดับสูง
นายอุตตม สาวนายน รัฐมนตรีว่าการกระทรวงอุตสาหกรรม เป็นประธานในการแถลงข่าวกระทรวงอุตสาหกรรมเตรียมเปิดศูนย์นวัตกรรม มิเอะ-ไทยแลนด์ อินโนเวชั่น เซ็นเตอร์ ศูนย์ยกระดับอุตสาหกรรมอาหารไทยให้เป็นผู้นำสู่ระดับสากลด้วยเทคโนโลยีการผลิตระดับสูง โดยมี นายสันติ กีระนันท์ ผู้ช่วยรัฐมนตรีประจำกระทรวงอุตสาหกรรม นางสาวนิสากร จึงเจริญธรรม รองปลัดกระทรวงอุตสาหกรรม นายกอบชัย สังสิทธิสวัสดิ์ อธิบดีกรมส่งเสริมอุตสาหกรรม และนายยงวุฒิ เสาวพฤกษ์ ผู้อำนวยการสถาบันอาหาร ร่วมแถลงข่าวด้วย ณ ห้องประชุมชุณหะวัน ชั้น 3 สำนักงานปลัดกระทรวงอุตสาหกรรม
ศูนย์นวัตกรรม มิเอะ-ไทยแลนด์ อินโนเวชั่น เซ็นเตอร์ จะเป็นศูนย์ถ่ายทอดเทคโนโลยีและนวัตกรรมการแปรรูปอาหาร เพื่อขับเคลื่อนยกระดับอุตสาหกรรมอาหารไทยให้เป็นผู้นำได้ในระดับสากล  ผ่านแนวทางในการขับเคลื่อน 3 ด้าน ได้แก่ 1.การถ่ายทอดเทคโนโลยีและนวัตกรรมการแปรรูปอาหาร 2.การพัฒนาบุคลากร 3.การพัฒนาเครือข่ายผู้ประกอบการ เพื่อเพิ่มขีดความสามารถของภาคการผลิต ทั้งในด้านคุณภาพและมาตรฐาน และการสร้างมูลค่าด้วยนวัตกรรมควบคู่ไปกับการขยายโอกาสทางการตลาดในประเทศให้กว้างขึ้นไปสู่ระดับโลก โดยศูนย์นวัตกรรมฯแห่งนี้ จะตั้งอยู่ ณ สถาบันอาหาร สถาบันอาหาร (เชิงสะพานพระราม 8) และจะมีพิธีเปิดอย่างเป็นทางการโดยนายสมคิด จาตุศรีพิทักษ์ รองนายกรัฐมนตรี ในวันที่ 14 พฤศจิกายน 2561นี้
----------------------------------------

ที่มา : https://www.thaigov.go.th/news/contents/details/16733
