รัฐบาลไทย-ข่าวทำเนียบรัฐบาล- ชวนคนไทย น้อมนำศาสตร์พระราชาด้านเกษตรอินทรีย์

วันอังคารที่ 16 ตุลาคม 2561
ชวนคนไทย น้อมนำศาสตร์พระราชาด้านเกษตรอินทรีย์
รัฐบาลส่งเสริมให้คนไทยน้อมนำศาสตร์พระราชาด้านการเกษตรอินทรีย์ไปใช้ในการดำรงชีวิตตามหลักปรัชญาของเศรษฐกิจพอเพียงของในหลวงรัชกาลที่ 9
เสาร์ที่ 13 ต.ค.61
ชวนคนไทย น้อมนำศาสตร์พระราชาด้านเกษตรอินทรีย์
ต่อจากนี้ไป ขอเชิญรับฟังไทยคู่ฟ้า ครับ
รัฐบาลส่งเสริมให้คนไทยน้อมนำศาสตร์พระราชาด้านการเกษตรอินทรีย์ไปใช้ในการดำรงชีวิตตามหลักปรัชญาของเศรษฐกิจพอเพียงของในหลวงรัชกาลที่ 9 โดยเริ่มจากการปลูกผักแบบไม่ใช้สารเคมีเพื่อกินเองภายในครัวเรือนก่อน โดยหากทำได้ 10,000 ครัวเรือน จะช่วยประหยัดเงินในการซื้อผักมาบริโภคได้ถึงปีละ 60 ล้านบาท จากนั้นจึงนำส่วนเกินออกขายเพื่อสร้างรายได้กลับมาสู่ครอบครัว ทั้งนี้ ตลาดในปัจจุบันมีความต้องการผลผลิตเกษตรอินทรีย์เป็นอย่างมาก เพราะมีความสะอาด ปลอดภัย ช่วยลดภาระค่าใช้จ่ายในการรักษาโรค นอกจากนี้ ยังมีรสชาติดีและมีราคาสูง โดยรัฐบาลตั้งเป้าเพิ่มพื้นที่เกษตรอินทรีย์ให้ได้ 1.3 ล้านไร่ ภายใน 5 ปี ซึ่งจะช่วยสร้างมูลค่าทางเศรษฐกิจได้มากกว่า 2,000 ล้านบาท
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/16110
