รัฐบาลไทย-ข่าวทำเนียบรัฐบาล-สธ.แนะนำขับขี่ปลอดภัย คาดเข็มขัดนิรภัย สวมหมวกกันน็อคทุกครั้ง

วันศุกร์ที่ 16 พฤศจิกายน 2561
สธ.แนะนำขับขี่ปลอดภัย คาดเข็มขัดนิรภัย สวมหมวกกันน็อคทุกครั้ง
กระทรวงสาธารณสุข แนะนำประชาชน ขับขี่รถยนต์ คาดเข็มขัดนิรภัย ขี่จักรยานยนต์ สวมหมวกกันน็อค  ทุกครั้ง ลดความรุนแรงการบาดเจ็บหากเกิดอุบัติเหตุ
กระทรวงสาธารณสุข แนะนำประชาชน ขับขี่รถยนต์ คาดเข็มขัดนิรภัย ขี่จักรยานยนต์ สวมหมวกกันน็อค  ทุกครั้ง ลดความรุนแรงการบาดเจ็บหากเกิดอุบัติเหตุ
วันนี้ (16 พฤศจิกายน 2561) นายแพทย์สุขุม กาญจนพิมาย ปลัดกระทรวงสาธารณสุข ให้สัมภาษณ์ภายหลังเยี่ยมผู้บาดเจ็บจากอุบัติเหตุรถจักรยานยนต์ชนกับรถยนต์ ซึ่งได้ให้การช่วยเหลือผู้บาดเจ็บระหว่างเดินทางไปถวายผ้าพระกฐินพระราชทานของกระทรวงสาธารณสุข ประจำปี 2561 ณ วัดบางกระเบา จังหวัดปราจีนบุรี        ที่บริเวณถนนสายรอง แยกคลองบางหอย อ.เมือง จ.นครนายก พร้อมแจ้ง 1669 รับไปรักษาต่อที่โรงพยาบาลนครนายก ว่า ขณะนี้ผู้บาดเจ็บอาการปลอดภัย ได้รับบาดเจ็บเล็กน้อย ไม่มีอาการทางสมอง เนื่องจากสวมกันน็อค ขณะขับขี่จักรยานยนต์ กระทรวงสาธารณสุข จึงได้เร่งรณรงค์ให้ประชาชนตระหนักถึงการขับขี่ปลอดภัย ปฏิบัติตามกฎจราจร ขณะขับรถยนต์คาดเข็มขัดนิรภัย ขับขี่จักรยานยนต์ สวมหมวกกันน็อคทุกครั้ง เพื่อลดการบาดเจ็บรุนแรงหากเกิดอุบัติเหตุ
"กรณีนี้ นับเป็นตัวอย่างที่ดีของการขับขี่มอเตอร์อย่างปลอดภัยโดยสวมหมวกกันน็อค ซึ่งขณะเกิดเหตุผู้บาดเจ็บศีรษะฟาดพื้น ทำให้ไม่ได้รับบาดเจ็บที่ศีรษะ จึงขอให้ผู้ขับขี่มอเตอร์ไซค์สวมหมวกกันน็อคทุกครั้ง  แม้ว่าจะเป็นระยะทางใกล้ๆในหมู่บ้านก็ตาม" ปลัดกระทรวงสาธารณสุขกล่าว
*******************************  16 พฤศจิกายน 2561

ที่มา : https://www.thaigov.go.th/news/contents/details/16847
