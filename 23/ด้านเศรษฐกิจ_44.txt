รัฐบาลไทย-ข่าวทำเนียบรัฐบาล-วว. โชว์งานวิจัยสารสกัดจากเมล็ดมะขาม/การสร้างมูลค่าเพิ่มจากเปลือกและแป้งมะขาม เนื่องในการประชุม ครม.สัญจร @ จังหวัดเพชรบูรณ์

วันพฤหัสบดีที่ 4 ตุลาคม 2561
วว. โชว์งานวิจัยสารสกัดจากเมล็ดมะขาม/การสร้างมูลค่าเพิ่มจากเปลือกและแป้งมะขาม เนื่องในการประชุม ครม.สัญจร @ จังหวัดเพชรบูรณ์
นายกฯ เยี่ยมชมนิทรรศการผลงานวิจัยงานวิจัยสารสกัดจากเมล็ดมะขาม และการสร้างมูลค่าเพิ่มจากเปลือกและแป้งมะขาม เพื่อพัฒนาเป็นผลิตภัณฑ์เพื่อสุขภาพและความงาม
สถาบันวิจัยวิทยาศาสตร์และเทคโนโลยีแห่งประเทศไทย (วว.) กระทรวงวิทยาศาสตร์และเทคโนโลยี จัดแสดงนิทรรศการผลงานวิจัยงานวิจัยสารสกัดจากเมล็ดมะขาม และการสร้างมูลค่าเพิ่มจากเปลือกและแป้งมะขาม เพื่อพัฒนาเป็นผลิตภัณฑ์เพื่อสุขภาพและความงาม ผลงานของศูนย์เชี่ยวชาญนวัตกรรมผลิตภัณฑ์สมุนไพร (ศนส.) เนื่องในคณะรัฐมนตรีอย่างเป็นทางการนอกสถานที่ (ครม.สัญจร) ครั้งที่ 7/2561 โอกาสนี้ นายประยุทธ์ จันทร์โอชา นายกรัฐมนตรี เยี่ยมชมบูธนิทรรศการฯ โดยมี ดร.ชุติมา เอี่ยมโชติชวลิต รองผู้ว่าการยุทธศาสตร์และจัดการนวัตกรรม วว. พร้อมด้วยคณะผู้บริหารและนักวิจัย วว. ร่วมต้อนรับและบรรยายสรุปผลงานวิจัยและพัฒนาของ วว. ที่พร้อมขับเคลื่อนวิทยาศาสตร์ เทคโนโลยี และ นวัตกรรม (วทน.) เสริมขีดความสามารถผู้ประกอบการจังหวัดเพชรบูรณ์ อีกทั้งยังเป็นการนำ วทน. ช่วยสร้างมูลค่าเพิ่มให้กับสินค้าการเกษตรและสิ่งเหลือทิ้งในภาคการเกษตร ในวันที่ 18 กันยายน 2561 ณ มหาวิทยาลัยราชภัฏเพชรบูรณ์ จ.เพชรบูรณ์
นอกจากนี้นิทรรศการดังกล่าวยังได้รับความสนใจจากคณะรัฐมนตรีให้เกียรติร่วมเยี่ยมชมผลงาน วว. อาทิ ดร.สุวิทย์ เมษินทรีย์ รัฐมนตรีว่าการกระทรวงวิทยาศาสตร์และเทคโนโลยี (วท.) ดร.อุตตม สาวนายน รัฐมนตรีว่าการกระทรวงอุตสาหกรรม เป็นต้น อีกทั้ง วว. ยังได้นำผลิตภัณฑ์เครื่องดื่มเพื่อสุขภาพจากมะขาม (Tamarina sport drink) ซึ่งมีคุณประโยชน์ในการชะลอความเสื่อมของเซลล์และช่วยให้ผิวกระจ่างใส ร่วมร่วมต้อนรับคณะผู้ร่วมประชุม ครม.สัญจร อีกด้วย

ที่มา : https://www.thaigov.go.th/news/contents/details/15877
