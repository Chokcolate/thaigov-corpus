รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ นำคณะผู้บริหาร ข้าราชการและเจ้าหน้าที่ของกระทรวงฯ ร่วมพิธีถวายผ้าพระกฐินพระราชทาน ประจำปี 2561

วันศุกร์ที่ 9 พฤศจิกายน 2561
รมว.กระทรวงดิจิทัลฯ นำคณะผู้บริหาร ข้าราชการและเจ้าหน้าที่ของกระทรวงฯ ร่วมพิธีถวายผ้าพระกฐินพระราชทาน ประจำปี 2561
รมว.กระทรวงดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม เป็นประธานพิธีถวายผ้าพระกฐินพระราชทานของกระทรวงดิจิทัลเพื่อเศรษฐกิจและสังคม ประจำปี พ.ศ. 2561 เนื่องด้วย สมเด็จพระเจ้าอยู่หัวมหาวชิราลงกรณ บดินทรเทพยวรางกูร ทรงพระกรุณาโปรดเกล้าฯ พระราชทานผ้าพระกฐิน ให้กระทรวงดิจิทัลฯ นำไปถวายแด่พระภิกษุสงฆ์จำพรรษา ณ วัดวิเวกวายุพัด พระอารามหลวง อำเภอบางปะอิน จังหวัดพระนครศรีอยุธยา เมื่อวันที่ 9 พฤศจิกายน 2561 โดยมีนางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม นาวาอากาศเอกสมศักดิ์ ขาวสุวรรณ์ รองปลัดกระทรวงดิจิทัลเพื่อเศรษฐกิจและสังคม พร้อมด้วยผู้บริหารกระทรวงดิจิทัลฯ ข้าราชการ พนักงานราชการ เจ้าหน้าที่และผู้บริหารหน่วยงานในสังกัดกระทรวงดิจิทัลฯ เข้าร่วมในพิธีฯ อย่างพร้อมเพรียงกัน
*************************

ที่มา : https://www.thaigov.go.th/news/contents/details/16689
