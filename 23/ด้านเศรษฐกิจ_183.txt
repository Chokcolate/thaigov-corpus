รัฐบาลไทย-ข่าวทำเนียบรัฐบาล-รัฐมนตรีช่วย ก.อุตฯ ลงพื้นที่ จ. น่านพบปะผู้ประกอบการ SMEs ศูนย์จำหน่ายสินค้าครบวงจร และรีสอร์ท

วันเสาร์ที่ 27 ตุลาคม 2561
รัฐมนตรีช่วย ก.อุตฯ ลงพื้นที่ จ. น่านพบปะผู้ประกอบการ SMEs ศูนย์จำหน่ายสินค้าครบวงจร และรีสอร์ท
รัฐมนตรีช่วย ก.อุตฯ ลงพื้นที่ จ. น่านพบปะผู้ประกอบการ SMEs ศูนย์จำหน่ายสินค้าครบวงจร และรีสอร์ท
วันนี้ (27 ตุลาคม 2561) เวลา 14.00 น. นายสมชาย หาญหิรัญ รัฐมนตรีช่วยว่าการกระทรวงอุตสาหกรรม ลงพื้นที่พบปะผู้ประกอบการ SMEs ห้างหุ้นส่วนจำกัด ไตรรัตน์เซอร์วิส อ.เมืองน่าน จ.น่าน ดำเนินการจัดตั้งศูนย์จำหน่ายสินค้าครบวงจร และบริษัท ขวัญอภินันท์ จำกัด ดำเนินกิจการบริการที่พักและรีสอร์ท โดยมี นายณพพงศ์ ธีระวร คณะทำงานรัฐมนตรีช่วยว่าการกระทรวงอุตสาหกรรม นายจุลพงษ์ ทวีศรี นางเบญจมาภรณ์ เอกฉัตร ผู้ตรวจราชการกระทรวงอุตสาหกรรม นายณัฐพล รังสิตพล ผู้อำนวยการสำนักงานเศรษฐกิจอุตสาหกรรม นายวิฤทธิ์ วิเศษสินธุ์ รองเลขาธิการสำนักงานคณะกรรมการอ้อยและน้ำตาลทราย ร่วมลงพื้นที่
โดยกระทรวงอุตสาหกรรม ได้สนับสนุนเงินกู้ SME ภายใต้กองทุนเอสเอ็มอีตามแนวประชารัฐ ห้างหุ้นส่วนจำกัด ไตรรัตน์เซอร์วิส วงเงินอนุมัติสินเชื่อ 10,000,000 บาท เพื่อสมทบก่อสร้างศูนย์จำหน่ายสินค้าครบวงจร และบริษัท ขวัญอภินันท์ จำกัด ได้รับการสนับสนุนสินเชื่อกองทุนฯ 10,000,000 บาท เพื่อสมทบตกแต่งอาคาร #prindustry #กองทุนเอสเอ็มอี #กระทรวงอุตสาหกรรม

ที่มา : https://www.thaigov.go.th/news/contents/details/16371
