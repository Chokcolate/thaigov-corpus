รัฐบาลไทย-ข่าวทำเนียบรัฐบาล-รองประธานาธิบดีแห่งสาธารณรัฐแซมเบีย เข้าเยี่ยมคำนับ รองนายกรัฐมนตรีและรัฐมนตรีว่าการกระทรวงกลาโหม

วันศุกร์ที่ 30 พฤศจิกายน 2561
รองประธานาธิบดีแห่งสาธารณรัฐแซมเบีย เข้าเยี่ยมคำนับ รองนายกรัฐมนตรีและรัฐมนตรีว่าการกระทรวงกลาโหม
เมื่อ 30 พ.ย.61 พล.อ.ประวิตร วงษ์สุวรรณ รอง นรม. และ รมว.กห. ได้ให้การต้อนรับการเยี่ยมคำนับของ นาง Inonge Mutukwa Wina (อีนอเง มูทูควา วีนา) รองประธานาธิบดีแห่งสาธารณรัฐแซมเบีย ณ ศาลาว่าการกลาโหม ในโอกาสเดินทางมาเยือนไทย
เมื่อ 30 พ.ย.61 พล.อ.ประวิตร วงษ์สุวรรณ รอง นรม. และ รมว.กห. ได้ให้การต้อนรับการเยี่ยมคำนับของ นาง Inonge Mutukwa Wina (อีนอเง มูทูควา วีนา) รองประธานาธิบดีแห่งสาธารณรัฐแซมเบีย ณ ศาลาว่าการกลาโหม ในโอกาสเดินทางมาเยือนไทย
นาง อีนอเง มูทูควา วีนา กล่าวชื่นชมปรัชญาเศรษฐกิจพอเพียง ที่ถ่ายทอดสู่ความสำเร็จด้านการเกษตรและการขจัดความยากจน ที่สามารถเป็นต้นแบบของการจัดการผลิตอาหาร ให้ประชาชนในประเทศไม่ประสบกับปัญหาความอดอยาก พร้อมทั้งขอขอบคุณไทย ที่ให้การช่วยเหลือด้านการเกษตร การแปรรูปและการเพาะเลี้ยงสัตว์ที่ผ่านมา โดยแซมเบีย มีความประสงค์ขอความร่วมมือในการส่งนักศึกษาเข้ามาเรียนรู้ ด้านการเกษตร ด้านสาธารณสุขและการท่องเที่ยว เพื่อถ่ายทอดองค์ความรู้สู่การพัฒนาประเทศต่อไป พร้อมกันนี้ ยินดีที่จะร่วมมือด้านการค้า การลงทุนกับไทยมากขึ้น
พล.อ.ประวิตร ได้แสดงความขอบคุณ พร้อมกล่าวว่า ไทยยินดีสนับสนุนด้านการศึกษา เพื่อถ่ายทอดองค์ความรู้ด้านเกษตรกรรม เทคโนโลยีด้านการเกษตร การสาธารณสุข การท่องเที่ยว และพร้อมขยายความร่วมมือกับแซมเบียมากขึ้น ทั้งการค้าการลงทุนและการพัฒนาความร่วมมือด้านอื่นๆ ภายใต้หลักปรัชญาเศรษฐกิจพอเพียง บนความเท่าเทียมและผลประโยชน์ร่วมกัน

ที่มา : https://www.thaigov.go.th/news/contents/details/17230
