รัฐบาลไทย-ข่าวทำเนียบรัฐบาล-รัฐมนตรีช่วยฯ ก.อุตฯ เปิดโครงการสร้างสรรค์อัตลักษณ์สินค้าอุตสาหกรรมชุมชนสู่สากล

วันศุกร์ที่ 5 ตุลาคม 2561
รัฐมนตรีช่วยฯ ก.อุตฯ เปิดโครงการสร้างสรรค์อัตลักษณ์สินค้าอุตสาหกรรมชุมชนสู่สากล
รัฐมนตรีช่วยฯ ก.อุตฯ เปิดโครงการสร้างสรรค์อัตลักษณ์สินค้าอุตสาหกรรมชุมชนสู่สากล
วันที่ 5 ตุลาคม 2561 นายสมชาย หาญหิรัญ รัฐมนตรีช่วยว่าการกระทรวงอุตสาหกรรม เป็นประธานในพิธีเปิดโครงการสร้างสรรค์อัตลักษณ์สินค้าอุตสาหกรรมชุมชนสู่สากล โดยมี นางสาวนิสากร จึงเจริญธรรม รองปลัดกระทรวงอุตสาหกรรม นายทองชัย ชวลิตพิเชฐ รองปลัดกระทรวงอุตสาหกรรม นายกอบชัย สังสิทธิสวัสดิ์ อธิบดีกรมส่งเสริมอุตสาหกรรม และคณะผู้บริหารกระทรวงอุตสาหกรรมเข้าร่วมในพิธี ณ โรงแรม ไมด้า ดอนเมือง แอร์พอร์ต กรุงเทพฯ
นายสมชาย กล่าวว่า กระทรวงอุตสาหกรรมได้รับมอบนโยบายจากนายสมคิด จาตุศรีพิทักษ์ รองนายกรัฐมนตรี ในการส่งเสริมและผลักดันสินค้าอุตสาหกรรมชุมชนให้มีมูลค่าเพิ่มขึ้น โดยผสมผสานการออกแบบที่มีความคิดสร้างสรรค์และเสน่ห์ของวัฒนธรรมท้องถิ่นลงไป เพื่อสร้างอัตลักษณ์ให้แก่สินค้าในแต่ละชุมชน ซึ่งเป็นการสนับสนุนให้เกิดการพัฒนาในระดับท้องถิ่น สร้างความเข็มแข็งต่อเศรษฐกิจฐานรากและสนับสนุนการท่องเที่ยวสู่ภูมิภาคต่าง ๆ ให้ผู้บริโภคเข้าถึงแหล่งผลิตสินค้า ดึงเม็ดเงินจากภายนอกสู่ชุมชนอย่างยั่งยืนและชุมชนสามารถพึ่งพาตนเองได้ด้วยสินค้าที่เป็นอัตลักษณ์ในพื้นที่

ที่มา : https://www.thaigov.go.th/news/contents/details/15913
