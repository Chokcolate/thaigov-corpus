รัฐบาลไทย-ข่าวทำเนียบรัฐบาล-รัฐบาลปรับปรุง พ.ร.บ. ยาให้ทันสมัย

วันศุกร์ที่ 23 พฤศจิกายน 2561
รัฐบาลปรับปรุง พ.ร.บ. ยาให้ทันสมัย
รัฐบาลอนุมัติแก้ไข พ.ร.บ.ยา ให้มีความทันสมัยและส่งเสริมการวิจัยและพัฒนายาอย่างต่อเนื่อง โดยให้คัดเลือกผู้เชี่ยวชาญ องค์กร และหน่วยงานทั้งในและต่างประเทศ
พุธที่ 21 พ.ย.61
รัฐบาลปรับปรุง พ.ร.บ. ยาให้ทันสมัย
ต่อจากนี้ไป ขอเชิญรับฟังไทยคู่ฟ้า ครับ
รัฐบาลอนุมัติแก้ไข พ.ร.บ.ยา ให้มีความทันสมัยและส่งเสริมการวิจัยและพัฒนายาอย่างต่อเนื่อง โดยให้คัดเลือกผู้เชี่ยวชาญ องค์กร และหน่วยงานทั้งในและต่างประเทศ เข้ามาช่วยสนับสนุนการทำงานขององค์การอาหารและยาในการออกใบอนุญาตผลิตภัณฑ์อาหารและยาต่าง ๆ ให้รวดเร็วและมีประสิทธิภาพมากขึ้น พร้อมทั้งให้กระทรวงสาธารณสุขกำหนดมาตรฐานการผลิต ขาย และนำเข้ายา ให้สอดคล้องกับมาตรฐานสากล กำหนดให้ใบขึ้นทะเบียนตำรับยามีอายุ 5 ปี และกำหนดโทษสำหรับผู้ที่นำยาไปวิจัยโดยไม่ปฏิบัติตามหลักเกณฑ์ เป็นต้น ทั้งนี้ รัฐบาลมุ่งหวังคุ้มครองผู้บริโภคยาอย่างมีประสิทธิภาพ และส่งเสริมการพัฒนาตำรับยาของไทยให้มีคุณภาพและประชาชนสามารถเข้าถึงได้
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/17034
