รัฐบาลไทย-ข่าวทำเนียบรัฐบาล- แผนผลิตข้าวครบวงจร  สมดุล รักษาเสถียรภาพราคา

วันจันทร์ที่ 1 ตุลาคม 2561
แผนผลิตข้าวครบวงจร  สมดุล รักษาเสถียรภาพราคา
รัฐบาลดำเนินโครงการผลิตข้าวครบวงจรเน้นหลักการตลาดนำการผลิต โดยวางแผนผลิตข้าวให้สอดคล้องกับความต้องการของตลาด
จันทร์ที่ 1 ต.ค.61
แผนผลิตข้าวครบวงจร สร้างสมดุล รักษาเสถียรภาพราคา
ต่อจากนี้ไป ขอเชิญรับฟังไทยคู่ฟ้า ครับ
รัฐบาลดำเนินโครงการผลิตข้าวครบวงจรเน้นหลักการตลาดนำการผลิต โดยวางแผนผลิตข้าวให้สอดคล้องกับความต้องการของตลาด ซึ่งที่ผ่านมาได้สนับสนุนการปลูกข้าวนาปีของเกษตรกรในช่วงเดือน พ.ค. – ต.ค.61 จำนวน 58 ล้านไร่ ผลผลิต 23 – 25 ล้านตัน ครอบคลุมพื้นที่ลุ่มน้ำบางระกำและลุ่มน้ำเจ้าพระยา 12 แห่ง พร้อมทั้งปล่อยน้ำเข้าทุ่งซึ่งเป็นแก้มลิงเก็บน้ำตามธรรมชาติเพื่อหน่วงน้ำไว้ใช้ในฤดูแล้ง และมีแผนที่จะส่งเสริมอาชีพประมงระยะสั้นในพื้นที่นี้ต่อไปเพื่อให้เกษตรกรมีรายได้ต่อเนื่อง สำหรับการทำนาปรังหลังจากนี้ รัฐบาลคาดว่าจะลดพื้นที่ปลูกข้าวลงได้ 2 ล้านไร่ ช่วยสร้างสมดุลของปริมาณผลผลิตกับความต้องการข้าวในตลาด เพื่อรักษาระดับราคาข้าวที่เหมาะสมอย่างยั่งยืน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/15771
