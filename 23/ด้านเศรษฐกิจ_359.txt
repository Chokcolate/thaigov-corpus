รัฐบาลไทย-ข่าวทำเนียบรัฐบาล-รัฐมนตรีช่วย สมชายฯ ลงพื้นที่เยี่ยมชมการทดลองผลิตแบตเตอรี่ลิเธียม ของบริษัท พีเอ็มเอ็ม แมสสิโม่ เทค จำกัด จ.ลำพูน

วันพฤหัสบดีที่ 22 พฤศจิกายน 2561
รัฐมนตรีช่วย สมชายฯ ลงพื้นที่เยี่ยมชมการทดลองผลิตแบตเตอรี่ลิเธียม ของบริษัท พีเอ็มเอ็ม แมสสิโม่ เทค จำกัด จ.ลำพูน
รัฐมนตรีช่วย สมชายฯ ลงพื้นที่เยี่ยมชมการทดลองผลิตแบตเตอรี่ลิเธียม ของบริษัท พีเอ็มเอ็ม แมสสิโม่ เทค จำกัด จ.ลำพูน
วันนี้ (22 พฤศจิกายน 2561) นายสมชาย หาญหิรัญ รัฐมนตรีช่วยว่าการกระทรวงอุตสาหกรรม พร้อมด้วย นายกอบชัย สังสิทธิสวัสดิ์ อธิบดีกรมส่งเสริมอุตสาหกรรม นายอุดม สอนจิตต์ อุตสาหกรรมจังหวัดลำพูน นางจันทรรัตน์ ปิยพัทธไชย อุตสาหกรรมจังหวัดเชียงใหม่ ลงพื้นที่เยี่ยมชมการทดลองผลิตแบตเตอรี่ลิเธียม ของบริษัท พีเอ็มเอ็ม แมสสิโม่ เทค จำกัด ตำบลป่าสัก อำเภอเมือง จังหวัดลำพูน โดยมีนายทรงวุฒิ นันทะ ประธานกรรมการ บริษัท พีเอ็มเอ็ม แมสสิโม่ เทค จำกัด ให้การต้อนรับ
บริษัท พีเอ็มเอ็ม แมสสิโม่ เทค จำกัด ประกอบกิจการผลิตและจำหน่ายลิเธียมแบตเตอรี่ แพคเซลล์ลิเธียมแบตเตอรี่ และหม้อสะสมไฟฟ้า ซึ่งมีสายการผลิตที่มีกำลังการผลิตแบตเตอรี่ลิเธียมไอออนขนาด 3.7V ได้วันละ 2,000 หน่วย ซึ่งบริษัท ได้เข้าร่วมแสดงผลงานนวัตกรรมในงาน Thailand Industry Expo 2018 ของกระทรวงอุตสาหกรรม
ทั้งนี้ กรมส่งเสริมอุตสาหกรรม ได้สนับสนุนในการพัฒนาอุตสาหกรรมเครื่องใช้ไฟฟ้าและอิเล็กทรอนิกส์และอุปกรณ์โทรคมนาคม ภายใต้กิจกรรมพัฒนาผลิตภัณฑ์ต้นแบบ

ที่มา : https://www.thaigov.go.th/news/contents/details/17009
