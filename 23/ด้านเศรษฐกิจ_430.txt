รัฐบาลไทย-ข่าวทำเนียบรัฐบาล-รัฐมนตรีช่วยฯ สมชาย เป็นประธานเปิดการสัมมนาวิชาการ เรื่อง “ครบเครื่องเรื่องการแปลงโฉมธุรกิจในสี่มิติ”

วันศุกร์ที่ 30 พฤศจิกายน 2561
รัฐมนตรีช่วยฯ สมชาย เป็นประธานเปิดการสัมมนาวิชาการ เรื่อง “ครบเครื่องเรื่องการแปลงโฉมธุรกิจในสี่มิติ”
รัฐมนตรีช่วยฯ สมชาย เป็นประธานเปิดการสัมมนาวิชาการ เรื่อง “ครบเครื่องเรื่องการแปลงโฉมธุรกิจในสี่มิติ”
วันนี้ (30 พฤศจิกายน 2561) นายสมชาย หาญหิรัญ รัฐมนตรีช่วยว่าการกระทรวงอุตสาหกรรม เป็นประธานเปิดการสัมมนาวิชาการ เรื่อง “ครบเครื่องเรื่องการแปลงโฉมธุรกิจในสี่มิติ” และปาฐกถาพิเศษ หัวข้อ “กลยุทธ์การพัฒนาอุตสาหกรรมของไทย” โดยมีนายสุรพล ชามาตย์ รองปลัดกระทรวงอุตสาหกรรม  และนายกสมาคมศิษย์เก่ามหาวิทยาลัยเทคโนโลยีพระจอมเกล้าพระนครเหนือ ให้การต้อนรับ
การสัมมนาในครั้งนี้ออกแบบมาเพื่อให้ครอบคลุมใน 4 มิติที่เป็นหัวใจหลักของการดำเนินธุรกิจในทุกๆ องค์กร (Strategic Vision, Human Capital Management, Business Process Transformation, Digital and Innovation Technology) โดยมีวัตถุประสงค์เพื่อให้เกิดการเรียนรู้และเข้าใจเกี่ยวกับแนวโน้มการเปลี่ยนแปลงในการบริหารธุรกิจและพัฒนาอุตสาหกรรมต่างๆ ที่ส่งผลกระทบต่อการขับเคลื่อนธุรกิจตามยุทธศาสตร์การพัฒนาอุตสาหกรรมไทย 4.0 และเพื่อให้เห็นมุมมองในหลากหลายมิติของการบริหารธุรกิจ  และพัฒนาอุตสาหกรรมที่หลากหลาย  รวมถึงนวัตกรรมหรือเทคโนโลยีใหม่ เพื่อการต่อยอด S-Curve เดิมที่กำลังจะถึงจุดอิ่มตัว หรือ S-Curve ใหม่ที่กำลังจะเกิดขึ้น โดยนำเสนอแนวคิดในการทำ Business Transformation ให้ประสบความสำเร็จอย่างยั่งยืน  ณ มหาวิทยาลัยเทคโนโลยีพระจอมเกล้าพระนครเหนือ

ที่มา : https://www.thaigov.go.th/news/contents/details/17242
