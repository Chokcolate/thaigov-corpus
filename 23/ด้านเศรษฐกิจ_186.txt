รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ เป็นประธานการประชุมเตรียมความพร้อมการจัดงานมหกรรมโลก “World Expo 2020 Dubai”

วันจันทร์ที่ 29 ตุลาคม 2561
รมว.กระทรวงดิจิทัลฯ เป็นประธานการประชุมเตรียมความพร้อมการจัดงานมหกรรมโลก “World Expo 2020 Dubai”
รมว.กระทรวงดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี)  เป็นประธานการประชุมเตรียมความพร้อมการจัด​งานมหกรรมโลก “World Expo 2020 Dubai” ณ โรงแรม เดอะ สุโกศล กรุงเทพฯ เมื่อวันที่ 26 ตุลาคม 2561 โดยงานมหกรรมดังกล่าว จะจัดขึ้นระหว่างเดือนตุลาคม 2563 – เดือนเมษายน 2564 รวมระยะเวลาการแสดงงาน 6 เดือน ภายใต้หัวข้อหลัก “CONNECTING MIND CREATING THE FUTURE” หรือ "เชื่อมความคิด สร้างอนาคต” โดยมีวัตถุประสงค์เพื่อแบ่งปันความรู้ความก้าวหน้าทางนวัตกรรมและกระตุ้นให้เกิดแรงบันดาลใจในการร่วมมือกันสร้างสรรค์อนาคตอันยั่งยืน ทั้งนี้​ รัฐบาลได้มอบหมายให้กระทรวง​ดิจิทัล​ฯ​ เป็นหน่วยงานเจ้าภาพและเป็นตัวแทนประเทศไทยในการดำเนินโครงการฯ ซึ่งกระทรวง​ฯ ได้มอบหมายให้สำนักงานส่งเสริมเศรษฐกิจดิจิทัล (DEPA)​ เป็นผู้​ดำเนินการ​หลัก โดยประสานงาน​กับภาค​รัฐ​และ​เอกชน​ จนจบงานในปี ค.ศ.2021 หรือ พ.ศ. 2564 ทั้งนี้ประเทศ​ไทยจะเข้าร่วมแสดงนิทรรศการในมหกรรมระดับโลกนี้ในพื้นที่โซน Mobility บนพื้นที่กว่า 3,600 ตารางเมตร
***********************

ที่มา : https://www.thaigov.go.th/news/contents/details/16383
