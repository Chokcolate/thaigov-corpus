รัฐบาลไทย-ข่าวทำเนียบรัฐบาล-กระทรวงดิจิทัลฯ เดินหน้าความร่วมมือด้านดิจิทัลระหว่างไทยกับฟินแลนด์

วันพุธที่ 14 พฤศจิกายน 2561
กระทรวงดิจิทัลฯ เดินหน้าความร่วมมือด้านดิจิทัลระหว่างไทยกับฟินแลนด์
กระทรวงดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ให้การต้อนรับ นางซาตู ซุยก์การี-เคลฟเวน (H.E. Mrs. Satu Suikkari-Kleven) เอกอัครราชทูตฟินแลนด์ประจำประเทศไทย พร้อมด้วยผู้แทนจากสถานเอกอัครราชทูตฯ และบริษัทเอกชนด้านดิจิทัลของฟินแลนด์ ณ สำนักงานพัฒนาธุรกรรมทางอิเล็กทรอนิกส์ (องค์การมหาชน) กรุงเทพฯ เมื่อวันที่ 13 พฤศจิกายน 2561 เพื่อผลักดันให้เกิดความร่วมมือด้านดิจิทัลระหว่างไทยและฟินแลนด์ อาทิ  โครงการทดสอบเทคโนโลยี 5G และ IoT เพื่อนำไปประยุกต์ใช้ในด้านต่างๆ ได้แก่ Smart city, E-health/Tele-medicine และสังคมผู้สูงอายุ โครงการ Startup Hub โครงการ Coding Nation ซึ่งเป็นโครงการส่งเสริมการเรียนรู้และทักษะเรื่อง Coding ให้แก่เยาวชนโดยใช้สื่อการเรียนรู้ที่สนุกและเข้าใจง่าย และโครงการความร่วมมือในกรอบอาเซียน ในฐานะที่ประเทศไทยจะทำหน้าที่เป็นประธานอาเซียนในปี 2562 รวมถึงความเชื่อมโยงด้านดิจิทัล ความกลมกลืน โดยเฉพาะในด้านกฎหมาย ถือเป็นความคืบหน้าหลังการลงนามบันทึกความเข้าใจด้านดิจิทัลระหว่างไทยและฟินแลนด์เมื่อเดือนสิงหาคม 2561 ที่ผ่านมา
*********************

ที่มา : https://www.thaigov.go.th/news/contents/details/16792
