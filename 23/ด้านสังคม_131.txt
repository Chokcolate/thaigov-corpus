รัฐบาลไทย-ข่าวทำเนียบรัฐบาล-สธ.รอความเห็นชอบกระทรวงการคลังเรื่องการจ้างลูกจ้างชั่วคราวรายเดือนเป็นพนักงานกระทรวงสาธารณสุข

วันพฤหัสบดีที่ 15 พฤศจิกายน 2561
สธ.รอความเห็นชอบกระทรวงการคลังเรื่องการจ้างลูกจ้างชั่วคราวรายเดือนเป็นพนักงานกระทรวงสาธารณสุข
กระทรวงสาธารณสุข รอความเห็นชอบจากกระทรวงการคลังในการบรรจุลูกจ้างชั่วคราวรายเดือน ที่จ้างด้วยเงินบำรุงเป็นพนักงานกระทรวงสาธารณสุขด้วยความสมัครใจ ขณะนี้ยื่นความจำนงแล้ว 30,000 กว่าคนจากทั้งหมด 50,000 กว่าคน
กระทรวงสาธารณสุข รอความเห็นชอบจากกระทรวงการคลังในการบรรจุลูกจ้างชั่วคราวรายเดือน ที่จ้างด้วยเงินบำรุงเป็นพนักงานกระทรวงสาธารณสุขด้วยความสมัครใจ ขณะนี้ยื่นความจำนงแล้ว 30,000 กว่าคนจากทั้งหมด 50,000 กว่าคน
นายแพทย์ไพศาล ดั่นคุ้ม รองปลัดกระทรวงสาธารณสุข และโฆษกกระทรวงสาธารณสุข ให้สัมภาษณ์ถึงความคืบหน้าการบรรจุลูกจ้างชั่วคราวรายเดือน ที่จ้างด้วยเงินบำรุงเป็นพนักงานกระทรวงสาธารณสุขว่า ขณะนี้กระทรวงสาธารณสุขเตรียมบรรจุ ลูกจ้างชั่วคราวรายเดือนที่จ้างด้วยเงินบำรุง ให้เป็นพนักงานกระทรวงสาธารณสุข อยู่ระหว่างกระทรวงการคลังให้ความเห็นชอบ โดยให้เป็นไปตามความสมัครใจ ขณะนี้มีผู้ยื่นความจำนงแล้ว 30,000 กว่าคน จากทั้งหมด 50,000 กว่าคน โดยในปีงบประมาณ 2562 สามารถบรรจุได้ ร้อยละ 50 ที่เหลือจะทยอยบรรจุในปีถัดไป ทั้งนี้ กระทรวงการคลัง ต้องให้ความเห็นชอบในการจ่ายเงินบำรุงเพิ่มเติม ซึ่งกระทรวงสาธารณสุขได้ทำหนังสือขอความเห็นชอบไปเมื่อ 30 สิงหาคม 2561 ที่ผ่านมา
ส่วนผู้ที่เป็น พนักงานกระทรวงสาธารณสุขอยู่แล้ว ได้มีหลักเกณฑ์การเยียวยาเรียบร้อยแล้ว อยู่ระหว่าง กระทรวงการคลังเห็นชอบ
*********************************** 15 พฤศจิกายน 2561

ที่มา : https://www.thaigov.go.th/news/contents/details/16838
