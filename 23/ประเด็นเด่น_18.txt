รัฐบาลไทย-ข่าวทำเนียบรัฐบาล-กรมการค้าต่างประเทศชี้แจง กรณีไทยเปิดให้นำเข้าปลาหมึกจากเมียนมา ตามพันธกรณี AFTA

วันศุกร์ที่ 26 ตุลาคม 2561
กรมการค้าต่างประเทศชี้แจง กรณีไทยเปิดให้นำเข้าปลาหมึกจากเมียนมา ตามพันธกรณี AFTA
กรมการค้าต่างประเทศชี้แจง กรณีไทยเปิดให้นำเข้าปลาหมึกจากเมียนมา ตามพันธกรณี AFTA
วันที่ 26 ตุลาคม 2561 นายอดุลย์  โชตินิสากรณ์ อธิบดีกรมการค้าต่างประเทศ กระทรวงพาณิชย์ ชี้แจงประเด็น ไทยรัฐทีวี หัวข้อข่าว “ผลกระทบจากการนำเข้าปลาหมึกจากประเทศเมียนมา” โดยกรมการค้าต่างประเทศ กระทรวงพาณิชย์ ขอชี้แจงข้อเท็จจริงในส่วนที่เกี่ยวข้องกับการเปิดนำเข้าเสรีจากเมียนมา สรุปได้ ดังนี้
ไทยเปิดให้นำเข้าปลาหมึกจากเมียนมา ตามพันธกรณี AFTA ซึ่งหากจะใช้มาตรการห้ามนำเข้าชั่วคราวมาแก้ไขปัญหาราคาปลาหมึกตกต่ำ ย่อมทำไม่ได้ เพราะไม่สอดคล้องกับข้อตกลง AFTA และ WTO ที่จะเลือกปฏิบัติกับประเทศใดประเทศหนึ่ง
มาตรการแก้ไขปัญหาในระยะสั้น ควรจะพิจารณาใช้พระราชกำหนดการประมง พ.ศ. 2558 และที่แก้ไขเพิ่มเติม พ.ศ. 2560 เช่น มาตรการด้านสุขอนามัย (SPS) อย่างเคร่งครัด และมาตรฐานคุณภาพสัตว์น้ำ
ที่ผ่านมากรมฯ ได้ประสานความร่วมมือกับกรมประมงอย่างใกล้ชิด และได้รับแจ้งว่า ปริมาณและมูลค่าการนำเข้าสินค้าสัตว์น้ำมีแนวโน้มลดลงอย่างต่อเนื่อง และการที่ราคาสัตว์น้ำ (ปลาหมึก) ตกต่ำ ก็เป็นผลมาจากการเปลี่ยนแปลงราคาตามกลไกของตลาดในบางช่วงเวลาเท่านั้น
----------------------

ที่มา : https://www.thaigov.go.th/news/contents/details/16362
