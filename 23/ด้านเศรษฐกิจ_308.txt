รัฐบาลไทย-ข่าวทำเนียบรัฐบาล-สมเด็จพระเจ้าอยู่หัวมหาวชิราลงกรณ บดินทรเทพยวรางกูร ทรงพระกรุณาโปรดเกล้าฯ พระราชทาน ผ้าพระกฐิน ให้กระทรวงอุตสาหกรรมน้อมนำไปถวาย ณ วัดพระนอนจักรสีห์วรวิหาร จ.สิงห์บุรี

วันศุกร์ที่ 16 พฤศจิกายน 2561
สมเด็จพระเจ้าอยู่หัวมหาวชิราลงกรณ บดินทรเทพยวรางกูร ทรงพระกรุณาโปรดเกล้าฯ พระราชทาน ผ้าพระกฐิน ให้กระทรวงอุตสาหกรรมน้อมนำไปถวาย ณ วัดพระนอนจักรสีห์วรวิหาร จ.สิงห์บุรี
สมเด็จพระเจ้าอยู่หัวมหาวชิราลงกรณ บดินทรเทพยวรางกูร ทรงพระกรุณาโปรดเกล้าฯ พระราชทานผ้าพระกฐินให้กระทรวงอุตสาหกรรม ณ วัดพระนอนจักรสีห์วรวิหาร ตำบลจักรสีห์ อำเภอเมือง จังหวัดสิงห์บุรี
จ.สิงห์บุรี : วันนี้ (16 พฤศจิกายน 2561) สมเด็จพระเจ้าอยู่หัวมหาวชิราลงกรณ บดินทรเทพยวรางกูร
ทรงพระกรุณาโปรดเกล้าฯ พระราชทานผ้าพระกฐินให้กระทรวงอุตสาหกรรม โดยนายสมชาย หาญหิรัญ รัฐมนตรีช่วยว่าการกระทรวงอุตสาหกรรม พร้อมด้วย นายพสุ โลหารชุน ปลัดกระทรวงอุตสาหกรรม
นายศิริรุจ จุลกะรัตน์ นายอภิจิณ โชติกเสถียร นายสุรพล ชามาตย์ รองปลัดกระทรวงอุตสาหกรรม
ผู้บริหาร ข้าราชการ พนักงานกระทรวงอุตสาหกรรม หัวหน้าส่วนราชการจังหวัดสิงห์บุรี ตลอดจนประชาชนในพื้นที่ น้อมนำไปถวายผ้าพระกฐิน ณ วัดพระนอนจักรสีห์วรวิหาร ตำบลจักรสีห์ อำเภอเมือง จังหวัดสิงห์บุรี
โดยมียอดเงินที่บริจาคร่วมโดยเสด็จพระราชกุศลเพื่อถวายพระภิกษุ สามเณร และถวายจตุปัจจัยบำรุง
พระอารามหลวงวัดพระนอนจักรสีห์วรวิหาร เป็นจำนวนเงิน 7,443,940 บาท (เจ็ดล้านสี่แสนสี่หมื่นสามพันเก้าร้อยสี่สิบบาทถ้วน) นอกจากนี้ ยังได้มอบเงินสนับสนุนการศึกษาพระภิกษุสามเณรและองค์กร สาธารณประโยชน์เพื่อพระพุทธศาสนา จำนวน 3 ทุน ทุนละ 300,000 บาท ให้แก่โรงเรียนสิงหพาหุ "ประสานมิตรอุปถัมภ์" โรงเรียนชุมชนวัดพระนอนจักรสีห์ (มิตรภาพที่ 133) และโรงเรียนพระปริยัติธรรม วัดพระนอนจักรสีห์วรวิหาร จังหวัดสิงห์บุรี

ที่มา : https://www.thaigov.go.th/news/contents/details/16849
