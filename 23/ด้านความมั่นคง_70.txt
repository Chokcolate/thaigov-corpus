รัฐบาลไทย-ข่าวทำเนียบรัฐบาล-รมว.ทส. ตรวจเยี่ยมกรมควบคุมมลพิษและกรมส่งเสริมคุณภาพสิ่งแวดล้อม

วันพฤหัสบดีที่ 25 ตุลาคม 2561
รมว.ทส. ตรวจเยี่ยมกรมควบคุมมลพิษและกรมส่งเสริมคุณภาพสิ่งแวดล้อม
รมว.ทส. ตรวจเยี่ยมกรมควบคุมมลพิษและกรมส่งเสริมคุณภาพสิ่งแวดล้อม
วานนี้ (24 ตุลาคม 2561) เวลา 14.00 น. รัฐมนตรีว่าการกระทรวงทรัพยากรธรรมชาติและสิ่งแวดล้อม (พลเอก สุรศักดิ์ กาญจนรัตน์) พร้อมด้วย ปลัดกระทรวงทรัพยากรธรรมชาติและสิ่งแวดล้อม (นายวิจารย์  สิมาฉายา) ได้ตรวจเยี่ยมกรมควบคุมมลพิษและกรมส่งเสริมคุณภาพสิ่งแวดล้อม พร้อมทั้งรับฟังการบรรยายสรุปแผนงานประจำปีงบประมาณ พ.ศ. 2562 โดยมี อธิบดีกรมควบคุมมลพิษ (นายประลอง  ดำรงค์ไทย) และ อธิบดีกรมส่งเสริมคุณภาพสิ่งแวดล้อม (นายรัชฎา สุริยกุล ณ อยุธยา) นำบรรยายสรุป ในการนี้ รัฐมนตรีว่าการกระทรวงทรัพยากรธรรมชาติและสิ่งแวดล้อม ได้มอบนโยบายเพื่อเป็นแนวทางในการดำเนินงานแก่ ผู้บริหาร ข้าราชการ พนักงานและเจ้าหน้าที่ทั้งสองกรม โดยเน้นเรื่องการรณรงค์ลดใช้พลาสติก และส่งเสริมให้ใช้ถุงผ้ามากขึ้น
ในโอกาสตรวจราชการในครั้งนี้ รัฐมนตรีว่าการกระทรวงทรัพยากรธรรมชาติและสิ่งแวดล้อม ได้กราบสักการะพระบรมสารีริกธาตุและพระพุทธรูปในห้องพระกรมควบคุมมลพิษ และเยี่ยมชมนิทรรศการผลการดำเนินงานของกรมควบคุมมลพิษและกรมส่งเสริมคุณภาพสิ่งแวดล้อม พร้อมทั้งถ่ายภาพร่วมกับผู้บริหารทั้งสองกรมอีกด้วย

ที่มา : https://www.thaigov.go.th/news/contents/details/16304
