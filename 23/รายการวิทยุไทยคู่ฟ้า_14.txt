รัฐบาลไทย-ข่าวทำเนียบรัฐบาล-  มาตรการ ไม่เรียกสำเนาเอกสารที่ทางราชการออกให้ จากประชาชน

วันพฤหัสบดีที่ 11 ตุลาคม 2561
มาตรการ ไม่เรียกสำเนาเอกสารที่ทางราชการออกให้ จากประชาชน
รัฐบาลเห็นชอบมาตรการอำนวยความสะดวกและลดภาระแก่ประชาชน โดยไม่เรียกสำเนาเอกสารที่ทางราชการออกให้ ซึ่งหน่วยงานรัฐจะต้องเชื่อมโยงข้อมูลพื้นฐานของประชาชน และทดสอบระบบให้เสร็จภายในเดือน ต.ค.
พฤหัสบดีที่ 11 ต.ค.61
มาตรการ ไม่เรียกสำเนาเอกสารที่ทางราชการออกให้ จากประชาชน
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบมาตรการอำนวยความสะดวกและลดภาระแก่ประชาชน โดยไม่เรียกสำเนาเอกสารที่ทางราชการออกให้ ซึ่งหน่วยงานรัฐจะต้องเชื่อมโยงข้อมูลพื้นฐานของประชาชน และทดสอบระบบให้เสร็จภายในเดือน ต.ค. เพื่อให้สามารถบริการประชาชนได้พร้อมกันในวันที่ 5 พ.ย. 61 และเมื่อประชาชนไปขอรับบริการ ให้เจ้าหน้าที่สั่งพิมพ์เอกสารนั้นและเป็นผู้ลงนามรับรองว่าได้สั่งพิมพ์เอกสารนั้น โดยประชาชนไม่ต้องนำสำเนามาเองและไม่ต้องลงนามรับรองสำเนาถูกต้องด้วย นอกจากนี้ การให้บริการที่เป็นตัวเงินแก่ประชาชน และการจ่ายแก่เจ้าหน้าที่ของรัฐให้ดำเนินการผ่านระบบ National e-Payment และรัฐบาลจะพัฒนาฐานข้อมูลดิจิทัลให้สมบูรณ์ยิ่งขึ้นภายใน 2 ปีนี้
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/16019
