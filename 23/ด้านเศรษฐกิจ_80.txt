รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ เข้าเยี่ยมชม “Keihanna Science City” ในญี่ปุ่น

วันพุธที่ 10 ตุลาคม 2561
รมว.กระทรวงดิจิทัลฯ เข้าเยี่ยมชม “Keihanna Science City” ในญี่ปุ่น
รมว.กระทรวงดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เข้าเยี่ยมชม Keihanna Science City (ชื่อทางการ คือ Kansai Science City) ณ ประเทศญี่ปุ่น เมื่อวันที่ 8 ตุลาคม 2561 เป็นศูนย์กลางของความรู้และการวิจัยเพื่ออนาคต ซึ่งเป็นพื้นที่ขนาดใหญ่ครอบคลุม 3 จังหวัดของญี่ปุ่น (Kyoto, Osaka, Nara) 8 เมือง 12 สาขา clusters โดยใช้หลัก 3 ประสาน (รัฐ เอกชน มหาวิทยาลัย) ในการวิจัยเพื่อนำไปสู่เชิงพาณิชย์ นอกจากห้องแล็บของเอกชนและมหาวิทยาลัยชั้นนำแล้ว ยังมีจุดเด่นตรงออกแบบให้เป็นพื้นที่อยู่กับชุมชน ไม่แบ่งแยก มีการตั้งชมรมเคฮานาให้ชาวบ้านและบริษัทขนาดเล็กในพื้นที่มาทำ workshop ในเรื่องที่สนใจ ทำให้เกิดไอเดียทางการเกษตรใหม่ๆ เกิดธุรกิจฐานวัฒนธรรม เป็นต้น นอกจากนี้ นายชิเกะมัตซึ (Mr.Shikemasu) ผู้บริหารชาวญี่ปุ่นที่ล่าสุดได้ร่วมงาน STEP ของมหาวิทยาลัยเชียงใหม่มีความสนใจจะขยายผลความร่วมมือกับไทย โดยเฉพาะความร่วมมือด้านเมืองอัจฉริยะ
*********************

ที่มา : https://www.thaigov.go.th/news/contents/details/15979
