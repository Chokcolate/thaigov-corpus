รัฐบาลไทย-ข่าวทำเนียบรัฐบาล-ปลัดกระทรวงยุติธรรม ร่วมมอบโฉนดที่ดินคืนความเป็นธรรมให้แก่ประชาชนในพื้นที่จังหวัดศรีสะเกษ เพื่อแก้ปัญหาความเดือดร้อนจากหนี้นอกระบบ

วันจันทร์ที่ 29 ตุลาคม 2561
ปลัดกระทรวงยุติธรรม ร่วมมอบโฉนดที่ดินคืนความเป็นธรรมให้แก่ประชาชนในพื้นที่จังหวัดศรีสะเกษ เพื่อแก้ปัญหาความเดือดร้อนจากหนี้นอกระบบ
าสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม ร่วมมอบโฉนดที่ดิน “คืนความสุขให้ประชาชน ลดความเหลื่อมล้ำของสังคม” ให้แก่ประชาชน ครั้งที่ ๔
ในวันศุกร์ที่ ๒๖ ตุลาคม ๒๕๖๑ เวลา ๑๐.๐๐ น. ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม ร่วมมอบโฉนดที่ดิน “คืนความสุขให้ประชาชน ลดความเหลื่อมล้ำของสังคม” ให้แก่ประชาชน ครั้งที่ ๔ เพื่อแก้ปัญหาความเดือดร้อนของประชาชนจากหนี้นอกระบบ โดยสามารถคืนความสุข ให้กับประชาชนได้เป็นโฉนดที่ดิน จำนวน ๒,๒๒๓ ฉบับ เนื้อที่ ๗,๑๙๓ ไร่ ๔๔.๑๗ ตารางวา และทรัพย์สินอื่นๆ รวมมูลค่าทั้งสิ้น ๒,๙๘๑,๒๒๒,๘๕๙ บาท โดยมี พลเอกประวิตร วงษ์สุวรรณ รองนายกรัฐมนตรีและรัฐมนตรีว่าการกระทรวงกลาโหม เป็นประธาน ณ โรงเรียนศรีสะเกษวิทยาลัย อำเภอเมือง จังหวัดศรีสะเกษ

ที่มา : https://www.thaigov.go.th/news/contents/details/16409
