รัฐบาลไทย-ข่าวทำเนียบรัฐบาล-รองปลัด นิสากรฯ มอบรางวัลแก่ผู้โชคดีในร้านกาชาดกระทรวงอุตสาหกรรม

วันพฤหัสบดีที่ 29 พฤศจิกายน 2561
รองปลัด นิสากรฯ มอบรางวัลแก่ผู้โชคดีในร้านกาชาดกระทรวงอุตสาหกรรม
รองปลัด นิสากรฯ มอบรางวัลแก่ผู้โชคดีในร้านกาชาดกระทรวงอุตสาหกรรม
เมื่อวันที่ 28 พฤศจิกายน 2561) นางสาวนิสากร จึงเจริญธรรม รองปลัดกระทรวงอุตสาหกรรม พร้อมด้วย  นายอดิทัต วะสีนนท์ รองผู้อำนวยการสำนักงานเศรษฐกิจอุตสาหกรรม นางสาวพะเยาว์ คำมุข ผู้อำนวยการกองวิจัยและเตือนภัยมลพิษโรงงาน กรมโรงงานอุตสาหกรรม ตรวจเยี่ยมให้กำลังใจและมอบของรางวัลให้กับประชาชนที่ร่วมกิจกรรมรับโชคกับร้านกระทรวงอุตสาหกรรมในงานกาชาด ประจำปี 2561 โดยร้านกระทรวงอุตสาหกรรม มีเครื่องใช้ไฟฟ้า และของรางวัลอื่น ๆ อีกมากมายมาแจก เพียงซื้อคูปองใบละ 20 บาท จับรางวัลแล้วรับโชคทันที บรรยากาศภายในร้านกระทรวงอุตสาหกรรมจึงมีแต่ความสุข สนุกสนาน และเสียงหัวเราะ เงินรายได้ทั้งหมดทูลเกล้าถวายฯ โดยไม่หักค่าใช้จ่าย ความสุขเช่นนี้จะมีไปจนถึงวันที่ 1 ธันวาคม 2561
ร้านกระทรวงอุตสาหกรรม อยู่บริเวณโซน 3 ประตู 1 ถนนวิทยุ  เดินทางสะดวก ด้วยรถสาธารณะ
- รถโดยสารประจำทาง เข้าถึงจาก 4 ฝั่งถนน ได้แก่ พระราม4 , วิทยุ , สารสิน และราชดำริ
- รถไฟฟ้า MRT สีลม (exit1) / สวนลุมพินี (exit3)
- รถไฟฟ้า BTS ศาลาแดง
**อย่าลืมนำถุงผ้ามาใส่ของรางวัลด้วยนะ

ที่มา : https://www.thaigov.go.th/news/contents/details/17174
