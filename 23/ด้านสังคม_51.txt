รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ เปิดงานและปาฐกถาพิเศษการประชุมระดับสูงของคณะกรรมการด้านสถิติ

วันศุกร์ที่ 19 ตุลาคม 2561
รมว.กระทรวงดิจิทัลฯ เปิดงานและปาฐกถาพิเศษการประชุมระดับสูงของคณะกรรมการด้านสถิติ
รมว.กระทรวงดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) กล่าวเปิดงานและปาฐกถาพิเศษในการประชุมระดับสูงของคณะกรรมการด้านสถิติ “Sixth session of the Committee on Statistics - Navigative Policy with data to leave no one behind” ณ ศูนย์การประชุมสหประชาชาติ (UN) กรุงเทพฯ เมื่อวันที่ 19 ตุลาคม 2561 โดยคณะกรรมาธิการเศรษฐกิจและสังคมแห่งสหประชาชาติสำหรับเอเชียและแปซิฟิก (ESCAP) จัดขึ้น เพื่อเป็นเวทีหารือสำหรับผู้กำหนดนโยบายและผู้บริหารระบบสถิติแห่งชาติของประเทศในภูมิภาคเอเชียและแปซิฟิก โดยมีผู้เข้าร่วมประชุม ประกอบด้วย ผู้บริหารระดับรัฐมนตรีและผู้แทนระดับสูงของหน่วยงานที่รับผิดชอบด้านการจัดทำข้อมูลสถิติและติดตามรายงานผลการดำเนินการเพื่อบรรลุเป้าหมายการพัฒนาที่ยั่งยืน ทั้งนี้ ดร.พิเชฐฯ กล่าวว่า สำนักงานสถิติแห่งชาติ หน่วยงานในสังกัดกระทรวงฯ มีส่วนร่วมในการวางแผนและการพัฒนา โดยมีเครือข่ายทุกจังหวัดได้ทำการสำรวจและสำมะโน ประกอบกับบทบาทดิจิทัลที่เปลี่ยนแปลง เช่น การใช้ Internet of thing (IoT) โดยนำภาพจากกล้องวงจรปิดจับความเคลื่อนไหวหรือนับสิ่งของต่างๆ เพื่อมาใช้ในการวิเคราะห์ผลต่อไปได้ ทั้งนี้ กระทรวงดิจิทัลฯ ได้สร้าง Data Center และการใช้ Cloud Service เพื่อรวบรวมข้อมูลในการวิเคราะห์ผลต่อไปได้ รวมไปถึง Lifestyle Change ที่เด็กนักเรียนสามารถศึกษาข้อมูลและแหล่งความรู้ได้จากอินเตอร์เน็ตมากขึ้น หรือแม้แต่ Smartness คือ การเรียนรู้นอกห้องเรียนผ่านช่องทางอินเตอร์เน็ตเช่นกัน และ Precision คือ ความถูกต้องของความแม่นยำด้วยการใช้ Iot, GPS นอกจากนี้ ยังมีการใช้ Paperless & Cashless Society (การลดใช้กระดาษ & สังคมไร้เงินสด) ที่กำลังจะเกิดขึ้นในประเทศไทย ด้วยระบบ “One Stop Services” เพื่อรองรับการบริการประชาชนและการทำธุรกรรมทางธุรกิจที่สะดวกรวดเร็วยิ่งขึ้น
**************************

ที่มา : https://www.thaigov.go.th/news/contents/details/16205
