รัฐบาลไทย-ข่าวทำเนียบรัฐบาล-ปลดล็อคกฎหมาย ให้อดีตผู้ต้องขังมีอาชีพสุจริต

วันพฤหัสบดีที่ 8 พฤศจิกายน 2561
ปลดล็อคกฎหมาย ให้อดีตผู้ต้องขังมีอาชีพสุจริต
รัฐบาลอนุมัติร่างกฎหมายสถานประกอบการเพื่อสุขภาพ เพื่อปลดล็อคให้ผู้ที่เคยรับโทษถูกคุมขังสามารถขอขึ้นทะเบียนประกอบอาชีพนวดแผนโบราณหรือนวดแผนไทยได้หลังจากที่พ้นโทษแล้ว
ปลดล็อคกฎหมาย ให้อดีตผู้ต้องขังมีอาชีพสุจริต
ต่อจากนี้ไป ขอเชิญรับฟังไทยคู่ฟ้า ครับ
รัฐบาลอนุมัติร่างกฎหมายสถานประกอบการเพื่อสุขภาพ เพื่อปลดล็อคให้ผู้ที่เคยรับโทษถูกคุมขังสามารถขอขึ้นทะเบียนประกอบอาชีพนวดแผนโบราณหรือนวดแผนไทยได้หลังจากที่พ้นโทษแล้ว เนื่องจากโอกาสในการทำงานเป็นปัจจัยสำคัญที่จะช่วยให้ผู้ที่เคยรับโทษเริ่มต้นชีวิตใหม่หลังพ้นโทษได้อย่างมีประสิทธิภาพและลดความเสี่ยงที่จะกระทำความผิดซ้ำ ซึ่งสอดคล้องกับข้อกำหนดมาตรฐานขั้นต่ำขององค์การสหประชาชาติและแผนปฏิรูปประเทศด้านกระบวนการยุติธรรม ทำให้อดีตผู้ต้องขังมีอาชีพสุจริต ทำมาหากินเลี้ยงดูตนเองและครอบครัวได้ ทั้งนี้ ความยุติธรรมเป็นเรื่องใกล้ตัวและไม่ใช่เรื่องของภาครัฐเท่านั้น แต่เป็นเรื่องที่ทุกคนมีส่วนร่วมในการสร้างความเสมอภาค โอกาส และความยุติธรรมให้เกิดขึ้นได้
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/16643
