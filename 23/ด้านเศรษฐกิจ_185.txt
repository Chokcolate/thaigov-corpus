รัฐบาลไทย-ข่าวทำเนียบรัฐบาล-รัฐมนตรีช่วย ก.อุตฯ ลงพื้นที่ จ.พะเยา เยี่ยมชม พบปะชุมชนและผู้ประกอบการ หมู่บ้านอุตสาหกรรมสร้างสรรค์ บ้านบัว

วันอาทิตย์ที่ 28 ตุลาคม 2561
รัฐมนตรีช่วย ก.อุตฯ ลงพื้นที่ จ.พะเยา เยี่ยมชม พบปะชุมชนและผู้ประกอบการ หมู่บ้านอุตสาหกรรมสร้างสรรค์ บ้านบัว
รัฐมนตรีช่วย ก.อุตฯ ลงพื้นที่ จ.พะเยา เยี่ยมชม พบปะชุมชนและผู้ประกอบการ หมู่บ้านอุตสาหกรรมสร้างสรรค์ บ้านบัว
วันนี้ (28 ตุลาคม 2561) นายสมชาย หาญหิรัญ รัฐมนตรีช่วยว่าการกระทรวงอุตสาหกรรม ลงพื้นที่เยี่ยมชม พบปะผู้นำชุมชนและชาวบ้านหมู่บ้านอุตสาหกรรมสร้างสรรค์ (Creative Industry Village : CIV) บ้านบัว ตำบลบ้านตุ่น อำเภอเมือง จังหวัดพะเยา โดยมีนายณพพงศ์ ธีระวร คณะทำงานรัฐมนตรีช่วยว่าการกระทรวงอุตสาหกรรม นางสาวนิสากร จึงเจริญธรรม นายสุรพล ชามาตย์ รองปลัดกระทรวงอุตสาหกรรม รองปลัดกระทรวงอุตสาหกรรม นางเบญจมาภรณ์ เอกฉัตร ผู้ตรวจราชการกระทรวงอุตสาหกรรม นายณัฐพล รังสิตพล ผู้อำนวยการสำนักงานเศรษฐกิจอุตสาหกรรม นายภานุวัฒน์ ตริยางกูรศรี รองอธิบดีกรมส่งเสริมอุตสาหกรรม ร่วมลงพื้นที่
หมู่บ้าน CIV บ้านบัว ตำบลบ้านตุ่น อำเภอเมือง จังหวัดพะเยา เป็นหมู่บ้านต้นแบบเศรษฐกิจพอเพียงที่มีเสน่ห์ในมิติของวิถีล้านนา มีอาณาเขตป่าเขาทอดยาวด้วยพันธุ์ไม้ ดอกไม้ และแหล่งน้ำ ธรรมชาติที่สมบูรณ์ร่วมกับวิถีชีวิตการประกอบอาชีพและการผสมผสานธรรมชาติเข้ากับกลิ่นอายของวัฒนธรรมท้องถิ่น ผลิตภัณฑ์หลักของบ้านบัว คือ สินค้าเกษตรกรรม (ข้าวหอมมะลิ และไรซ์เบอร์รี่) ผลิตภัณฑ์แปรรูปจากไม้ไผ่ มีศูนย์การเรียนรู้การแปรรูปผลิตภัณฑ์จากไม้ไผ่เพื่อสร้างมูลค่าโดยมีการแปรรูปเป็นเฟอร์นิเจอร์  ของใช้ในครัวเรือนซึ่งปัจจุบันกลายเป็นรายได้หลักของชุมชน
บ้านบัว ได้รับการคัดเลือกจากกระทรวงอุตสาหกรรม ให้เป็นหมู่บ้านหลัก กลุ่มชุมชนหล่ายกว๊านพะเยา หมู่บ้านอุตสาหกรรมสร้างสรรค์ (CIV) ภายใต้โครงการสร้างสรรค์อุตสาหกรรมเชิงวัฒนธรรม และการเชื่อมโยงธุรกิจรายใหญ่ช่วยวิสาหกิจชุมชน (CSR) ตามมาตรการยกระดับเศรษฐกิจฐานชุมชน (Local Economy)

ที่มา : https://www.thaigov.go.th/news/contents/details/16378
