รัฐบาลไทย-ข่าวทำเนียบรัฐบาล-เว้นค่าธรรมเนียมวีซ่าหน้าด่าน กระตุ้นท่องเที่ยวปีใหม่ 62

วันศุกร์ที่ 16 พฤศจิกายน 2561
เว้นค่าธรรมเนียมวีซ่าหน้าด่าน กระตุ้นท่องเที่ยวปีใหม่ 62
ณ ด่านตรวจคนเข้าเมือง หรือ Visa on Arrival จำนวน 2,000 บาท ให้แก่นักท่องเที่ยวจาก 20 ประเทศ
ศุกร์ที่ 16 พ.ย.61
เว้นค่าธรรมเนียมวีซ่าหน้าด่าน กระตุ้นท่องเที่ยวปีใหม่ 62
ต่อจากนี้ไป ขอเชิญรับฟังไทยคู่ฟ้า ครับ
รัฐบาลออกมาตรการกระตุ้นการท่องเที่ยวในช่วงเทศกาลปีใหม่ 2562 โดยยกเว้นค่าธรรมเนียมการตรวจลงตรา ณ ด่านตรวจคนเข้าเมือง หรือ Visa on Arrival จำนวน 2,000 บาท ให้แก่นักท่องเที่ยวจาก 20 ประเทศและ 1 เขตเศรษฐกิจ เช่น จีน อินเดีย มัลดีฟส์ โรมาเนีย ซาอุดิอาระเบีย และไต้หวัน เป็นเวลา 60 วัน ระหว่างเดือน พ.ย.61 – ม.ค.62 โดยนักท่องเที่ยวสามารถอยู่ในประเทศไทยได้นานสูงสุดถึง 15 วัน ทั้งนี้ คาดว่ามาตรการดังกล่าวจะช่วยดึงดูดให้นักท่องเที่ยวต่างชาติเดินทางเข้ามาในประเทศไทยเพิ่มขึ้นกว่าร้อยละ 30 สำหรับในปีที่ผ่านมามีนักท่องเที่ยวขอ Visa on Arrival ราว 5.9 ล้านคน ช่วยสร้างเม็ดเงินสู่ภาคการท่องเที่ยวไทย และกระจายรายได้ลงสู่ท้องถิ่นชุมชนได้เป็นอย่างดี
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/16840
