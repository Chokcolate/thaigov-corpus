รัฐบาลไทย-ข่าวทำเนียบรัฐบาล-รัฐมนตรีช่วยฯ ก.อุตฯ ร่วมพิธีเปิดบริษัท Airport Ground Power Thailand จำกัด

วันอังคารที่ 2 ตุลาคม 2561
รัฐมนตรีช่วยฯ ก.อุตฯ ร่วมพิธีเปิดบริษัท Airport Ground Power Thailand จำกัด
นายสมชาย หาญหิรัญ รัฐมนตรีช่วยว่าการกระทรวงอุตสาหกรรม ร่วมแสดงความยินดีในพิธีเปิดบริษัท Airport Ground Power Thailand จำกัด ณ โรงแรมเซ็นทาราแกรนด์ เซ็นทรัลลาดพร้าว กรุงเทพฯ
วันที่ 1 ตุลาคม 2561 นายสมชาย หาญหิรัญ รัฐมนตรีช่วยว่าการกระทรวงอุตสาหกรรม ร่วมแสดงความยินดีในพิธีเปิดบริษัท Airport Ground Power Thailand จำกัด ซึ่งให้บริการด้านประสิทธิภาพ
ท่าอากาศยานจากประเทศญี่ปุ่น ณ โรงแรมเซ็นทาราแกรนด์ เซ็นทรัลลาดพร้าว กรุงเทพฯ
นายสมชาย กล่าวว่า “บริษัท Airport Ground Power Thailand จำกัด (AGP) ก่อตั้งขึ้นเมื่อปี 2016 และได้ให้การสนับสนุนส่งเสริมรัฐบาลไทยด้านการจัดการประสิทธิภาพท่าอากาศยาน ทั้งด้านการสำรวจทิศทางในอนาคต การจัดทำ workshop การวางเครือข่าย การให้คำปรึกษาผ่านหน่วยงานภาครัฐ เช่น สถานทูตญี่ปุ่นประจำประเทศไทย โดยบริษัท AGP ได้ลงนามบันทึกความเข้าใจกับกระทรวงอุตสาหกรรม เมื่อเดือนมีนาคม ปี 2560 เกี่ยวกับการสนับสนุนภาคอุตสาหกรรมไทยและการสนับสนุนนโยบาย Thailand 4.0 ที่รัฐบาลไทยกำลังผลักดัน
นอกจากนี้ บริษัท AGP ยังได้ลงนามบันทึกความเข้าใจร่วมกับสถาบันการบินพลเรือน กระทรวงคมนาคม เพื่อเป็นส่วนหนึ่งในการขับเคลื่อนโครงการพัฒนาระเบียงเศรษฐกิจพิเศษภาคตะวันออก (EEC) ที่รัฐบาลไทยให้ความสำคัญ โดยบริษัท AGP ได้วางแผนฝึกอบรมบุคลากรด้านการบิน เช่น หลักสูตรช่างซ่อมบำรุงรักษาอุปกรณ์ภาคพื้นและถ่ายทอดเทคโนโลยีและทักษะความสามารถด้านความปลอดภัยและการบริการที่ดีเยี่ยม รวมถึงสื่อการสอนที่ใช้เทคโนโลยีใหม่ล่าสุดของญี่ปุ่น เช่น ระบบ AI และ กล้อง Virtual Reality (VR) เพื่อสร้างบุคลากรให้พร้อมบริการในสนามบินอู่ตะเภา ที่จะเปิดให้บริการได้อย่างเต็มรูปแบบในปี 2021

ที่มา : https://www.thaigov.go.th/news/contents/details/15799
