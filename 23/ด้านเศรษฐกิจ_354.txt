รัฐบาลไทย-ข่าวทำเนียบรัฐบาล-รัฐมนตรี อุตตมฯ เปิดงานสัมมนาโครงการบริหารความเสี่ยง FX ของ SMEs ระยะที่ 2

วันพุธที่ 21 พฤศจิกายน 2561
รัฐมนตรี อุตตมฯ เปิดงานสัมมนาโครงการบริหารความเสี่ยง FX ของ SMEs ระยะที่ 2
นายอุตตม สาวนายน รัฐมนตรีว่าการกระทรวงอุตสาหกรรม เป็นประธานในพิธีเปิดงานสัมมนาโครงการบริหารความเสี่ยง FX ของ SMEs ระยะที่ 2 จัดโดยสำนักงานส่งเสริมวิสาหกิจขนาดกลางและขนาดย่อม(สสว.)และสมาคมธนาคารไทย
วันนี้ (21 พฤศจิกายน 2561) นายอุตตม สาวนายน รัฐมนตรีว่าการกระทรวงอุตสาหกรรม เป็นประธานในพิธีเปิดงานสัมมนาโครงการบริหารความเสี่ยง FX ของ SMEs ระยะที่ 2 จัดโดยสำนักงานส่งเสริมวิสาหกิจขนาดกลางและขนาดย่อม(สสว.)และสมาคมธนาคารไทย โดยมีนายปรีดี ดาวฉาย ประธานกรรมการสมาคมธนาคารไทย ร่วมเปิดงาน ณ โรงแรม เซนทารา แกรนด์ เซนทรัลเวิลด์
โครงการบริหารความเสี่ยง FX ของ SMEs ระยะที่ 2 เป็นโครงการภายใต้มาตรการเพิ่มขีดความสามารถและสร้างความรู้ความเข้าใจให้กับ SMEs ที่ประกอบธุรกิจการค้าระหว่างประเทศในการป้องกันความเสี่ยงจากอัตราแลกเปลี่ยน และสนับสนุนให้ SMEs มีประสบการณ์สามารถใช้เครื่องมือในการป้องกันความเสี่ยงจากการผันผวนของค่าเงินได้อย่างเหมาะสม

ที่มา : https://www.thaigov.go.th/news/contents/details/16990
