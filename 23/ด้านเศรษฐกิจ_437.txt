รัฐบาลไทย-ข่าวทำเนียบรัฐบาล-รัฐมนตรีช่วย ก.อุตฯ เปิดงานมหกรรมแทรกเตอร์และจักรกลการเกษตรไทย ประจำปี 2561

วันจันทร์ที่ 3 ธันวาคม 2561
รัฐมนตรีช่วย ก.อุตฯ เปิดงานมหกรรมแทรกเตอร์และจักรกลการเกษตรไทย ประจำปี 2561
นายสมชาย หาญหิรัญ รัฐมนตรีช่วยว่าการกระทรวงอุตสาหกรรม เป็นประธานเปิดงานมหกรรมแทรกเตอร์และจักรกลการเกษตรไทย ประจำปี 2561
วันนี้ (3 ธันวาคม 2561) นายสมชาย หาญหิรัญ รัฐมนตรีช่วยว่าการกระทรวงอุตสาหกรรม เป็นประธานเปิดงานมหกรรมแทรกเตอร์และจักรกลการเกษตรไทย ประจำปี 2561 ซึ่งจัดขึ้นเพื่อแสดงศักยภาพเทคโนโลยีของเครื่องจักรกรการเกษตร ไทย  แลกเปลี่ยนความรู้ นำเสนอนวัตกรรมใหม่ๆ และส่งเสริมสนับสนุนเครื่องจักรกลการเกษตรไทยสู่ระดับสากล โดยมี นายอาห์เมด นูฮู บามัลลี (H.E. Mr. Ahmed Nuhu Bamalli) เอกอัครราชทูตสหพันธ์สาธารณรัฐไนจีเรียประจำประเทศไทย นายสุพันธุ์ มงคลสุธี ประธานสภาอุตสาหกรรมแห่งประเทศไทย นางพัชรินทร์ โพธิ์ศิริสุข  ประธานกลุ่มอุตสาหกรรมเครื่องจักรกลการเกษตร สภาอุตสาหกรรมแห่งประเทศไทย ร่วมเปิดงาน และนายชาญนะ เอี่ยมแสง ผู้ว่าราชการจังหวัดนครปฐม นายจงรัก วัชรินทร์รัตน์ รักษาการอธิการบดีมหาวิทยาลัยเกษตรศาสตร์ ให้การต้อนรับ

ที่มา : https://www.thaigov.go.th/news/contents/details/17277
