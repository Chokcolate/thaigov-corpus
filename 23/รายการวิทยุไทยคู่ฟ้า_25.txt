รัฐบาลไทย-ข่าวทำเนียบรัฐบาล- ร่าง พ.ร.บ.ลิขสิทธิ์ คุ้มครองผลงานสร้างสรรค์

วันพุธที่ 24 ตุลาคม 2561
ร่าง พ.ร.บ.ลิขสิทธิ์ คุ้มครองผลงานสร้างสรรค์
รัฐบาลอนุมัติแก้ไขร่าง พ.ร.บ.ลิขสิทธิ์ ปี 2537 ให้สอดคล้องกับสนธิสัญญาว่าด้วยลิขสิทธิ์ขององค์การทรัพย์สินทางปัญญาโลก โดยคุ้มครองลิขสิทธิ์งานภาพถ่ายให้มีอายุเท่ากับตลอดชีวิตของผู้สร้างงานและนับต่อไปอีก 50 ปี
จันทร์ที่ 22 ต.ค.61
ร่าง พ.ร.บ.ลิขสิทธิ์ คุ้มครองผลงานสร้างสรรค์
ต่อจากนี้ไป ขอเชิญรับฟังไทยคู่ฟ้า ครับ
รัฐบาลอนุมัติแก้ไขร่าง พ.ร.บ.ลิขสิทธิ์ ปี 2537 ให้สอดคล้องกับสนธิสัญญาว่าด้วยลิขสิทธิ์ขององค์การทรัพย์สินทางปัญญาโลก โดยคุ้มครองลิขสิทธิ์งานภาพถ่ายให้มีอายุเท่ากับตลอดชีวิตของผู้สร้างงานและนับต่อไปอีก 50 ปีหลังผู้สร้างเสียชีวิต ส่วนภาพยนตร์ เพลง เกม แอนนิเมชัน ให้มีอายุ 50 ปีนับแต่ผลงานนั้นได้สร้างขึ้น หรือมีการโฆษณาครั้งแรก โดยหากเจ้าของลิขสิทธิ์พบเห็นผลงานของตนเผยแพร่บนโลกออนไลน์โดยไม่ได้รับอนุญาต สามารถแจ้งผู้บริการอินเทอร์เน็ตให้นำออกได้ทันทีโดยไม่ต้องรอคำสั่งศาลอีกต่อไป และยังมีการคุ้มครองทรัพย์สินทางปัญญาอีกหลายกรณี เพื่อสนับสนุนให้ผลงานสร้างสรรค์ของคนไทยได้รับการปกป้องคุ้มครอง ซึ่งจะเป็นพื้นฐานสำคัญของการพัฒนาประเทศได้อย่างยั่งยืน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/16271
