รัฐบาลไทย-ข่าวทำเนียบรัฐบาล-ข่าวฝากประชาสัมพันธ์  สศช. ประกาศรับสมัครบุคคลเข้ารับตำแหน่งรองผู้อำนวยการศูนย์ประสานงานฯ IMT-GT (CIMT)

วันพฤหัสบดีที่ 18 ตุลาคม 2561
ข่าวฝากประชาสัมพันธ์  สศช. ประกาศรับสมัครบุคคลเข้ารับตำแหน่งรองผู้อำนวยการศูนย์ประสานงานฯ IMT-GT (CIMT)
ข่าวฝากประชาสัมพันธ์
สศช. ประกาศรับสมัครบุคคลเข้ารับตำแหน่งรองผู้อำนวยการศูนย์ประสานงานฯ IMT-GT (CIMT)
วันนี้ (18 ต.ค.61) ที่กระทรวงมหาดไทย นายธนาคม จงจิระ รองปลัดกระทรวงมหาดไทย เปิดเผยว่า  กระทรวงมหาดไทยได้สนับสนุนความร่วมมือสำนักงานคณะกรรมการพัฒนาการเศรษฐกิจและสังคมแห่งชาติ โดยได้เข้าร่วมเป็นองค์ประกอบในคณะกรรมการสรรหาบุคคลเข้ารับตำแหน่งรองผู้อำนวยการศูนย์ประสานงานความร่วมมืออนุภูมิภาคแผนงานการพัฒนาเขตเศรษฐกิจสามฝ่ายอินโดนีเซีย มาเลเซีย ไทย (IMT – GT) (CIMT) โดยเมื่อวันที่ 8 ตุลาคมที่ผ่านมา ที่ประชุมคณะกรรมการฯ ได้มีมติเห็นชอบข้อกำหนดในร่างประกาศรับสมัครบุคคลเพื่อเข้ารับการคัดเลือกเป็นผู้แทนประเทศไทยในตำแหน่งรองผู้อำนวยการศูนย์ประสานงานฯ แผนงาน IMT-GT (CIMT)
รองปลัดกระทรวงมหาดไทย กล่าวว่า ขณะนี้ได้อยู่ระหว่างรับสมัครบุคคลเพื่อสรรหาเข้ารับตำแหน่งดังกล่าวเพื่อปฏิบัติงาน ณ ศูนย์ CIMT นครปุตราจายา ประเทศมาเลเซีย เปิดรับสมัครระหว่างวันที่ 12 ตุลาคม 2561 ถึง 14 พฤศจิกายน 2561 ผู้ที่มีความสนใจเข้ารับการคัดเลือก สามารถยื่นใบสมัครพร้อมเอกสารที่เกี่ยวข้อง ได้ด้วยตนเองที่สำนักงานยุทธศาสตร์และประสานความร่วมมือระหว่างประเทศ (สปร.) อาคาร 6 ชั้น 4 สำนักงานคณะกรรมการพัฒนาการเศรษฐกิจและสังคมแห่งชาติ ในวันและเวลาราชการหรือเข้าดูรายละเอียดได้ที่ www.nesdb.go.th/ewt_news.php?nid=8307&filename=index

ที่มา : https://www.thaigov.go.th/news/contents/details/16169
