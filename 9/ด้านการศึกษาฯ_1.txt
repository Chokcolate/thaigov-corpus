รัฐบาลไทย-ข่าวทำเนียบรัฐบาล-ผลประชุม ก.พ.อ. 2/2560

วันพฤหัสบดีที่ 23 กุมภาพันธ์ 2560
ผลประชุม ก.พ.อ. 2/2560
สำนักงานคณะกรรมการการอุดมศึกษา - นพ.ธีระเกียรติ เจริญเศรษฐศิลป์ รัฐมนตรีว่าการกระทรวงศึกษาธิการ เป็นประธานการประชุมคณะกรรมการข้าราชการพลเรือนในสถาบันอุดมศึกษา (ก.พ.อ.) ครั้งที่ 2/2560
โดยมีมติที่สำคัญ คือ การแต่งตั้งศาสตราจารย์ 7 ราย ผู้ช่วยศาสตราจารย์และรองศาสตราจารย์ 37 ราย และรับทราบความก้าวหน้าการขออนุมัติกรอบอัตรากำลังพนักงานมหาวิทยาลัยในพื้นที่จังหวัดชายแดนภาคใต้ 374 อัตรา
● เห็นชอบให้นำความกราบบังคมทูลเพื่อทรงพระกรุณาโปรดเกล้าฯ แต่งตั้งข้าราชการพลเรือนในสถาบันอุดมศึกษา ให้ดำรงตำแหน่ง "ศาสตราจารย์" จำนวน 7 ราย ดังนี้
รศ.นุชนารถ ศรีวงศิตานนท์  ให้ดำรงตำแหน่งศาสตราจารย์ ในสาขาวิชาวิศวกรรมทรัพยากรน้ำ มหาวิทยาลัยเกษตรศาสตร์
รศ.ประภาทิพย์ เอี่ยมโสภณา  ให้ดำรงตำแหน่งศาสตราจารย์ ในสาขาวิชาปรสิตวิทยา มหาวิทยาลัยมหิดล
รศ.อัญชริดา สวารชร  ให้ดำรงตำแหน่งศาสตราจารย์ โดยวิธีที่ 2 ในสาขาวิชาจุลชีววิทยา จุฬาลงกรณ์มหาวิทยาลัย
รศ.ศรเทพ ธัมวาสร  ให้ดำรงตำแหน่งศาสตราจารย์ ในสาขาวิชาสัตวบาล มหาวิทยาลัยเกษตรศาสตร์
รศ.หรรษา ปุณณะพยัคฆ์  ให้ดำรงตำแหน่งศาสตราจารย์ โดยวิธีที่ 2 ในสาขาวิชาพฤกษศาสตร์จุฬาลงกรณ์มหาวิทยาลัย
รศ.ศราวุธ ริมดุสิต  ให้ดำรงตำแหน่งศาสตราจารย์ โดยวิธีที่ 2 ในสาขาวิชาวิศวกรรมเคมี จุฬาลงกรณ์มหาวิทยาลัย
รศ.สุพล อนันตา  ให้ดำรงตำแหน่งศาสตราจารย์ ในสาขาวิชาวัสดุศาสตร์ มหาวิทยาลัยเชียงใหม่
●  รับทราบการแต่งตั้งบุคคลให้ดำรงตำแหน่งผู้ช่วยศาสตราจารย์และรองศาสตราจารย์ และเห็นชอบการได้รับเงินประจำตำแหน่ง จำนวน 37 ราย ดังนี้
สถาบัน
ผศ.
(ราย)
รศ.
(ราย)
รวม
1) สถาบันอุดมศึกษาของรัฐ (เดิม)
2) มหาวิทยาลัยราชภัฏ
3) มหาวิทยาลัยเทคโนโลยีราชมงคล
รวม
● รับทราบความก้าวหน้าการขออนุมัติกรอบอัตรากำลังพนักงานมหาวิทยาลัยในพื้นที่ จชต. 374 อัตรา
ที่ประชุมได้รับทราบรายงานความก้าวหน้า การเสนอขอกรอบอัตรากำลังพนักงานมหาวิทยาลัยเพิ่มเติม ของสถาบันอุดมศึกษาในพื้นที่ 3 จังหวัดชายแดนภาคใต้ ปีงบประมาณ 2560-2563 ตามที่ พล.อ.สุรเชษฐ์ ชัยวงศ์ รมช. ศึกษาธิการ เป็นประธานการประชุมพิจารณาหารือในเรื่องนี้ไปแล้วเมื่อวันที่ 20 มกราคมที่ผ่านมา เพื่อให้สำนักงานคณะกรรมการการอุดมศึกษา (สกอ.) นำเสนอให้คณะรัฐมนตรีพิจารณาอนุมัติกรอบอัตรากำลัง จำนวน 374 อัตรา แยกเป็นสายวิชาการ จำนวน 271 อัตรา สายสนับสนุน จำนวน 103 อัตรา สำหรับมหาวิทยาลัย 3 แห่ง คือ มหาวิทยาลัยนราธิวาสราชนครินทร์ มหาวิทยาลัยราชภัฏยะลา และมหาวิทยาลัยสงขลานครินทร์ วิทยาเขตปัตตานี

ที่มา : http://www.thaigov.go.th/news/contents/details/2013
