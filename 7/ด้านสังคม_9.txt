รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ ให้การต้อนรับผู้อำนวยการสำนักงานภูมิภาคเอเชียและแปซิฟิกของ ITU

วันอังคารที่ 21 กุมภาพันธ์ 2560
รมว.กระทรวงดิจิทัลฯ ให้การต้อนรับผู้อำนวยการสำนักงานภูมิภาคเอเชียและแปซิฟิกของ ITU
รมว.กระทรวงดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม ให้การต้อนรับ Mr. Ioane Koroivuki ผู้อำนวยการสำนักงานภูมิภาคเอเชียและแปซิฟิกของสหภาพโทรคมนาคมระหว่างประเทศ (International Telecommunication Union : ITU) เนื่องในโอกาสเข้าเยี่ยมคารวะและแสดงความขอบคุณรัฐบาลไทยที่ให้การสนับสนุนการดำเนินงานของ ITU ด้วยดีตลอดมา พร้อมทั้งหารือแผนงานกิจกรรมประจำปี 2017 ของ ITU รวมถึงการขยายความร่วมมือด้านโทรคมนาคมและเทคโนโลยีดิจิทัล เช่น โครงการพัฒนาศักยภาพบุคลากรด้านสถิติและการจัดทำตัวชี้วัด การจัดประชุมเชิงวิชาการเพื่อแลกเปลี่ยนนโยบายและยุทธศาสตร์การพัฒนาเมืองอัจฉริยะและรัฐบาลอิเล็กทรอนิกส์ (e-Government) การพัฒนาเขตพื้นที่นิคมอุตสาหกรรมเพื่อสร้างสรรค์นวัตกรรมด้านดิจิทัล (Digital Park Thailand) และโครงการจัดทำรายงาน Thailand Country Assessment in Digital Innovation System เป็นต้น ณ ห้องรับรอง ชั้น 9 กระทรวงดิจิทัลฯ อาคารรัฐประศาสนภักดี ศูนย์ราชการเฉลิมพระเกียรติ 80 พรรษาฯ ถนนแจ้งวัฒนะเขตหลักสี่ กรุงเทพฯ เมื่อวันที่ 16 กุมภาพันธ์ 2560
***********************

ที่มา : http://www.thaigov.go.th/news/contents/details/1939
