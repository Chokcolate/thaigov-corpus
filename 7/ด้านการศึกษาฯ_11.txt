รัฐบาลไทย-ข่าวทำเนียบรัฐบาล-ครม.อนุมัติแต่งตั้งผู้บริหารระดับสูง ศธ. 4 ราย

วันอังคารที่ 14 กุมภาพันธ์ 2560
ครม.อนุมัติแต่งตั้งผู้บริหารระดับสูง ศธ. 4 ราย
ผลการประชุมคณะรัฐมนตรี เมื่อวันอังคารที่ 14 กุมภาพันธ์ 2560 ในส่วนที่เกี่ยวข้องกับกระทรวงศึกษาธิการ คือ มีมติอนุมัติตามที่กระทรวงศึกษาธิการเสนอแต่งตั้งข้าราชการพลเรือนสามัญ สังกัดกระทรวงศึกษาธิการ ให้ดำรงตำแหน่งประเภทบริหารระดับสูง
จำนวน 4 ราย ดังนี้
1. นายสุรพงษ์ จำจด เลขาธิการสำนักงานส่งเสริมการศึกษานอกระบบและการศึกษาตามอัธยาศัย ดำรงตำแหน่ง ผู้ตรวจราชการกระทรวงศึกษาธิการ
2. นายกฤตชัย อรุณรัตน์  เลขาธิการคณะกรรมการส่งเสริมการศึกษาเอกชน ดำรงตำแหน่ง เลขาธิการสำนักงานส่งเสริมการศึกษานอกระบบและการศึกษาตามอัธยาศัย
3. นายพะโยม ชิณวงศ์  รองเลขาธิการคณะกรรมการการศึกษาขั้นพื้นฐาน ดำรงตำแหน่ง เลขาธิการคณะกรรมการส่งเสริมการศึกษาเอกชน
4. นางสุจิตรา พัฒนะภูมิ ผู้ตรวจราชการกระทรวงศึกษาธิการ ดำรงตำแหน่ง รองเลขาธิการคณะกรรมการการศึกษาขั้นพื้นฐาน
ทั้งนี้ ตั้งแต่วันที่ทรงพระกรุณาโปรดเกล้าโปรดกระหม่อมแต่งตั้งเป็นต้นไป เพื่อสับเปลี่ยนหมุนเวียน  และรองนายกรัฐมนตรี (พล.อ.อ.ประจิน จั่นตอง) กำกับการบริหารราชการกระทรวงศึกษาธิการ ได้ให้ความเห็นชอบด้วยแล้ว

ที่มา : http://www.thaigov.go.th/news/contents/details/1853
