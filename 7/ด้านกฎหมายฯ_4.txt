รัฐบาลไทย-ข่าวทำเนียบรัฐบาล-ยธ. กำหนดหลักเกณฑ์กฎหมายการให้บริการด้านนิติวิทยาศาสตร์

วันอังคารที่ 7 กุมภาพันธ์ 2560
ยธ. กำหนดหลักเกณฑ์กฎหมายการให้บริการด้านนิติวิทยาศาสตร์
นายชาญเชาวน์ ไชยานุกิจ  ปลัดกระทรวงยุติธรรม เป็นประธานการประชุมคณะกรรมการกำกับการให้บริการด้านนิติวิทยาศาสตร์ ครั้งที่ ๑/๒๕๖๐
ในวันอังคารที่ ๗ กุมภาพันธ์ ๒๕๖๐ เวลา ๐๙.๓๐ น.
นายชาญเชาวน์ ไชยานุกิจ  ปลัดกระทรวงยุติธรรม
เป็นประธานการประชุมคณะกรรมการกำกับการให้บริการด้านนิติวิทยาศาสตร์ ครั้งที่ ๑/๒๕๖๐
เพื่อพิจารณาร่างกฎหมายลำดับรองที่เกี่ยวข้องกับการให้บริการด้านนิติวิทยาศาสตร์ จำนวน ๓ ฉบับ ประกอบด้วย
๑. ร่างข้อบังคับคณะกรรมการกำกับการให้บริการด้านนิติวิทยาศาสตร์
เรื่อง หลักเกณฑ์ วิธีการ และเงื่อนไขในการเก็บรักษา การทำลายข้อมูล
และการเปิดเผยข้อมูลที่ได้มาจากการให้บริการด้านนิติวิทยาศาสตร์ พ.ศ. ....
๒. ร่างระเบียบคณะกรรมการกำกับการให้บริการด้านนิติวิทยาศาสตร์
ว่าด้วยการปฏิบัติหน้าที่ของเจ้าหน้าที่สถาบันนิติวิทยาศาสตร์ พ.ศ. ....
๓. ร่างประกาศคณะกรรมการกำกับการให้บริการด้านนิติวิทยาศาสตร์
เรื่อง กำหนดอัตราค่าธรรมเนียม หลักเกณฑ์และวิธีการงดหรือลดค่าธรรมเนียม
การให้บริการด้านนิติวิทยาศาสตร์ของสถาบันนิติวิทยาศาสตร์ พ.ศ. ....
โดยมีนายสมณ์ พรหมรส  ผู้อำนวยการสถาบันนิติวิทยาศาสตร์
พร้อมด้วยผู้แทนจากหน่วยงานที่เกี่ยวข้องและผู้ทรงคุณวุฒิด้านกฎหมายและด้านนิติวิทยาศาสตร์ เข้าร่วมหารือ
เพื่อกำหนดหลักเกณฑ์ที่เป็นมาตรฐานสำหรับการนำกฎหมายไปบังคับใช้
ซึ่งมีเป้าหมายให้ประชาชนทุกคนสามารถเข้าถึงบริการด้านนิติวิทยาศาสตร์ได้อย่างเท่าเทียม
ตลอดจนสร้างความเชื่อมั่นให้กับกระบวนการยุติธรรมของประเทศไทย
ณ ห้องประชุมกระทรวงยุติธรรม ๑ ชั้น ๙ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ

ที่มา : http://www.thaigov.go.th/news/contents/details/1756
