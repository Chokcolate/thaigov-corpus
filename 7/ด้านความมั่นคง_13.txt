รัฐบาลไทย-ข่าวทำเนียบรัฐบาล-ทส.ลงพื้นพี่ตรวจเยี่ยมและให้ขวัญกำลังใจเจ้าหน้าปฏิบัติงานด้านไฟป่า

วันเสาร์ที่ 18 กุมภาพันธ์ 2560
ทส.ลงพื้นพี่ตรวจเยี่ยมและให้ขวัญกำลังใจเจ้าหน้าปฏิบัติงานด้านไฟป่า
กระทรวงทรัพยากรธรรมชาติและสิ่งแวดล้อม ลงพื้นที่ติดตามผลการปฏิบัติงาน พร้อมทั้งตรวจเยี่ยมและให้กำลังใจเจ้าหน้าที่ปฏิบัติงานด้านไฟป่า
พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วย คณะผู้บริหาร กรมอุทยานแห่งชาติ สัตว์ป่า และพันธุ์พืช ลงพื้นที่ติดตามผลการปฏิบัติงาน พร้อมทั้งตรวจเยี่ยมและให้กำลังใจเจ้าหน้าที่ปฏิบัติงานด้านไฟป่า โดยในโอกาสนี้ รัฐมนตรีว่าการกระทรวงทรัพยากรธรรมชาติและสิ่งแวดล้อม ได้เป็นประธานปล่อยสัตว์คืนสู่ธรรมชาติ ณ สถานีควบคุมไฟป่าดอยอินทนนท์ จังหวัดเชียงใหม่
กิจกรรมปล่อยสัตว์ป่าคืนถิ่นในครั้งนี้เป็นไปตามแผนกิจกรรมเพาะพันธุ์และปล่อยสัตว์คืนสู่ธรรมชาติ ประจำปี ๒๕๖๐ เพื่อเพิ่มจำนวนสัตว์ป่าและเพิ่มความสมดุลของระบบนิเวศและความหลากหลายของทรัพยากรสัตว์ป่า ทั้งนี้ สัตว์ป่าที่นำมาปล่อยเป็นสัตว์ป่าจากสถานีเลี้ยงสัตว์ป่าอมก๋อย จังหวัดเชียงใหม่ และสถานีเพาะเลี้ยงสัตว์ป่าบางพระ จังหวัดชลบุรี
สำหรับจำนวนสัตว์ป่าที่นำมาปล่อย มีจำนวน ๕ ชนิด ๖๓ ตัว ประกอบด้วย กวางผา จำนวน ๔ ตัว เก้ง จำนวน ๔ ตัว ไก่ฟ้าหลังขาวธรรมดา จำนวน ๓๙ ตัว นกแขกเต้า จำนวน ๖ ตัว และนกขุนทอง จำนวน ๑๐ ตัว

ที่มา : http://www.thaigov.go.th/news/contents/details/1918
