รัฐบาลไทย-ข่าวทำเนียบรัฐบาล-นายกรัฐมนตรี พร้อมส่งเสริมเสริมเด็กนักเรียนที่มีความสามารถเป็นเลิศ โดยให้บุคลากรครูเป็นผู้ชี้แนวทาง ตามนโยบาย “เด็กเก่ง เพราะครูดี มีคุณภาพ ชาติพัฒนา”

วันอังคารที่ 7 กุมภาพันธ์ 2560
นายกรัฐมนตรี พร้อมส่งเสริมเสริมเด็กนักเรียนที่มีความสามารถเป็นเลิศ โดยให้บุคลากรครูเป็นผู้ชี้แนวทาง ตามนโยบาย “เด็กเก่ง เพราะครูดี มีคุณภาพ ชาติพัฒนา”
นายกรัฐมนตรี พร้อมส่งเสริมเสริมเด็กนักเรียนที่มีความสามารถเป็นเลิศ โดยให้บุคลากรครูเป็นผู้ชี้แนวทาง ตามนโยบาย “เด็กเก่ง เพราะครูดี มีคุณภาพ ชาติพัฒนา”
นายกรัฐมนตรี พร้อมส่งเสริมเสริมเด็กนักเรียนที่มีความสามารถเป็นเลิศ โดยให้บุคลากรครูเป็นผู้ชี้แนวทาง ตามนโยบาย “เด็กเก่ง เพราะครูดี มีคุณภาพ ชาติพัฒนา”
วันนี้ (7 กุมภาพันธ์ 2560) เวลา 09.00 น.  ณ บริเวณด้านหน้าตึกบัญชาการ 1 ทำเนียบรัฐบาล
ก่อนการประชุมคณะรัฐมนตรี นายธีระเกียรติ เจริญเศรษฐศิลป์ รัฐมนตรีว่าการกระทรวงศึกษาธิการ พร้อมด้วย หม่อมหลวงปนัดดา ดิศกุล และ พลเอกสุรเชษฐ์ ชัยวงศ์ รัฐมนตรีช่วยว่าการกระทรวงศึกษาธิการ รวมทั้ง ดร.ชัยพฤกษ์ เสรีรักษ์ ปลัดกระกระทรวงศึกษาธิการ นำคณะนักเรียน นักศึกษาที่มีความสามารถเป็นเลิศ มาพบ พลเอก ประยุทธ์ จันทร์โอชา นายกรัฐมนตรี เพื่อเป็นขวัญและกำลังใจในการพัฒนาตัวเองต่อไป
สำหรับนักเรียนที่มีความสามารถเป็นเลิศ ได้แบ่งเป็น 3 กลุ่ม ได้แก่ นักเรียนที่มีความเป็นเลิศด้านคณิตศาสตร์ นักเรียนที่มีความเป็นเลิศด้านภาษาอังกฤษ และนักเรียนที่ได้รับรางวัลระดับนานาชาติ รวมทั้งสิ้น 22 คน คือ 1) กลุ่มความเป็นเลิศด้านคณิตศาสตร์ (คิดเลขเร็ว) จำนวน 6 คน โดยจัดกิจกรรมการทดสอบศักยภาพความสามารถคณิตศาสตร์ของนักเรียนระดับประถมศึกษา และมัธยมศึกษาในด้านจินตคณิต เวทคณิต  และการคิดเลขเร็ว รวมไปถึงการถามจดตัวเลข แล้วค่อยหาคำตอบด้วยระยะเวลาอันสั้น ตัวอย่าง  2356+ 6789 - 569 = เท่าไหร่ อีกทั้งหาคำตอบ ตัวเลขรวมกันให้ได้ = 24 2) กลุ่มความเป็นเลิศด้านภาษาอังกฤษ จำนวน 5 คน โดยการจัดกิจกรรมการสื่อสารภาษาอังกฤษ โดยให้นักเรียนแต่ละโรงเรียนแนะนำจังหวัดของตนเองเป็นเวลาสั้น ๆ  เช่น นักเรียนจังหวัดจันทบุรี โดย เด็กนักเรียนได้ร่วมกันกล่าวว่า I love you Uncla Tu 3) กลุ่มความเป็นเลิศด้านกีฬา เป็นกลุ่มนักเรียนที่มีศักยภาพ และทักษะกีฬาฟุตบอลและวอลเลย์บอล จำนวน 5 คน และ 4) นักเรียนตัวแทนที่ไปแข่งขันกีฬาโอลิมปิกด้านวิชาการ ทั้งในด้านของวิทยาศาสตร์ และคณิตศาสตร์ จำนวน 4 คน
โอกาสนี้ นายกรัฐมนตรีได้กล่าวชื่นชมว่า เด็กเหล่านี้เป็นความภาคภูมิใจให้กับผู้ปกครอง และครู ควรวางรากฐานให้นักเรียนเหล่านี้ได้พัฒนาฝีมือต่อไปในอนาคต ซึ่งจะทำให้เด็กมีจินตนาการสามารภนำจินตนาการเหล่านั้นไปประยุกต์พัฒนาใช้ในชีวิตประจำวันได้ โดยฝึกทักษะให้เป็นคนเก่ง สามาถทำงานได้ ทำงานเป็น และที่สำคัญเป็นเด็กที่อยู่ในกรอบและมีระเบียบวินัยด้วย ทั้งหมดนี้ จะต้องอาศัยครูเป็นผู้อบรมสั่งสอน เพราะครูคือส่วนสำคัญในการผลิตเด็กนักเรียนที่ดี นักเรียนจะดีได้ก็จะต้องมีครูที่ดี ที่จะช่วยสอนนักเรียนเหล่านี้ให้เป็นนักเรียนที่มีคุณภาพ เพื่อให้บุคคลเหล่านี้เป็นกำลังสำคัญที่จะพัฒนาประเทศในวันข้างหน้า นั่นคือการปฏิรูปการศึกษาของไทย โดยให้นักเรียนเหล่านี้ได้รับการฝึกฝนทักษะพัฒนาสมองโดยครู และให้บุคคลเหล่านี้นำความสามารถที่มีมาต่อยอดในการพัฒนาตัวเองและพัฒนาประเทศไทยให้มีความเจริญก้าวหน้าต่อไป ตามนโยบาย “เด็กเก่ง เพราะครูดี มีคุณภาพ ชาติพัฒนา”
----------------------------------------------------
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/1749
