รัฐบาลไทย-ข่าวทำเนียบรัฐบาล-ยธ. เสริมสร้างความรู้ด้านการอำนวยความยุติธรรม แก่กำนัน ผู้ใหญ่บ้าน เพื่อบริการประชาชน

วันศุกร์ที่ 10 กุมภาพันธ์ 2560
ยธ. เสริมสร้างความรู้ด้านการอำนวยความยุติธรรม แก่กำนัน ผู้ใหญ่บ้าน เพื่อบริการประชาชน
นายธวัชชัย ไทยเขียว รองปลัดกระทรวงยุติธรรม เป็นวิทยากรบรรยายภายใต้โครงการฝึกอบรมหลักสูตรกำนัน ผู้ใหญ่บ้าน รุ่นที่ ๖๐/๒๕๖๐
เมื่อวันพฤหัสบดีที่ ๙ กุมภาพันธ์ ๒๕๖๐ เวลา ๑๖.๐๐ น.
ณ ห้องบรรยายโรงเรียนนายอำเภอ
วิทยาลัยการปกครอง อำเภอธัญบุรี  จังหวัดปทุมธานี
นายธวัชชัย ไทยเขียว รองปลัดกระทรวงยุติธรรม
เป็นวิทยากรบรรยายภายใต้โครงการฝึกอบรมหลักสูตรกำนัน ผู้ใหญ่บ้าน รุ่นที่ ๖๐/๒๕๖๐
ของกรมการปกครอง กระทรวงมหาดไทย ในหัวข้อ “การอำนวยความยุติธรรมเพื่อลดความเหลื่อมล้ำในสังคม”
เพื่อเสริมสร้างความรู้ ความเข้าใจ เกี่ยวกับบทบาท หน้าที่ ในด้านการอำนวยความยุติธรรม
และนำความรู้ที่ได้รับไปบริหารจัดการเกี่ยวกับการให้บริการประชาชนในพื้นที่
เพื่อให้ประชาชนทุกคนได้รับความเป็นธรรม ผ่านกลไกผู้นำชุมชนได้อย่างทั่วถึง เท่าเทียม และเสมอภาค
ซึ่งจะนำไปสู่การสร้างความเป็นธรรมลดความเหลื่อมล้ำในสังคมได้อย่างมีประสิทธิภาพ

ที่มา : http://www.thaigov.go.th/news/contents/details/1812
