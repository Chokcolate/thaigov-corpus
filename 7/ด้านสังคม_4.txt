รัฐบาลไทย-ข่าวทำเนียบรัฐบาล-ปลัดกระทรวงวิทยาศาสตร์ฯ เยี่ยมชมอุทยานวิทยาศาสตร์ภาคใต้ มหาวิทยาลัยสงขลานครินทร์ และศูนย์ประสานงานกระทรวงวิทยาศาสตร์ฯ ประจำภูมิภาคภาคใต้

วันอังคารที่ 14 กุมภาพันธ์ 2560
ปลัดกระทรวงวิทยาศาสตร์ฯ เยี่ยมชมอุทยานวิทยาศาสตร์ภาคใต้ มหาวิทยาลัยสงขลานครินทร์ และศูนย์ประสานงานกระทรวงวิทยาศาสตร์ฯ ประจำภูมิภาคภาคใต้
ปลัดกระทรวงวิทยาศาสตร์ฯ เยี่ยมชมอุทยานวิทยาศาสตร์ภาคใต้ มหาวิทยาลัยสงขลานครินทร์ และศูนย์ประสานงานกระทรวงวิทยาศาสตร์ฯ ประจำภูมิภาคภาคใต้
รศ.นพ.สรนิต ศิลธรรม ปลัดกระทรวงวิทยาศาสตร์และเทคโนโลยี พร้อมด้วย นางสาวทิพวัลย์ เวชชการัณย์ ผู้อำนวยการสำนักงานเลขานุการคณะกรรมการส่งเสริมกิจการอุทยานวิทยาศาสตร์(สอว.) ลงพื้นที่เยี่ยมชมและติดตามการดำเนินงานอุทยานวิทยาศาสตร์ภาคใต้ มหาวิทยาลัยสงขลานครินทร์ และศูนย์ประสานงานกระทรวงวิทยาศาสตร์ฯ ประจำภูมิภาคภาคใต้ โดยมี รศ.ดร.ชูศักดิ์ ลิ่มสกุล อธิการบดีมหาวิทยาลัยสงขลานครินทร์ ผศ.คำรณ  พิทักษ์ รักษาการผู้อำนวยการอุทยานวิทยาศาสตร์ มหาวิทยาลัยสงขลานครินทร์ และ นางสาวดาวริน  สุขเกษม ผู้อำนวยการศูนย์ประสานงานกระทรวงวิทยาศาสตร์ฯ ประจำภูมิภาคภาคใต้ ให้การต้อนรับ  ณ อาคาร LRC มหาวิทยาลัยสงขลานครินทร์ วิทยาเขตหาดใหญ่ เมื่อวันที่ 4 กุมภาพันธ์ 2560
นอกจากนี้ท่านปลัดกระทรวงวิทยาศาสตร์ฯ ได้เยี่ยมชมพื้นที่ก่อสร้างอาคารอำนวยการอุทยานวิทยาศาสตร์ภาคใต้ (จ.สงขลา) ณ มหาวิทยาลัยสงขลานครินทร์ วิทยาเขตหาดใหญ่ (พื้นที่ส่วนขยาย) ต.ทุ่งใหญ่  อ.หาดใหญ่ จ.สงขลา โดยปัจจุบันการก่อสร้างคืบหน้าไปแล้วประมาณร้อยละ 10 และมีกำหนดก่อสร้างแล้วเสร็จในเดือน ตุลาคม 2561
ข่าว/ภาพโดย : สำนักงานเลขานุการคณะกรรมการส่งเสริมกิจการอุทยานวิทยาศาสตร์ กระทรวงวิทยาศาสตร์และเทคโนโลยี โทร. (66) 2333 3942-3
เผยแพร่ข่าวโดย : นายภูษิต  โพธิ์แสง
E-Mail : spa@most.go.th  Facebook : spaMOST

ที่มา : http://www.thaigov.go.th/news/contents/details/1845
