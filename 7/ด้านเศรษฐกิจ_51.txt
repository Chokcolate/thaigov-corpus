รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ เป็นประธานการประชุม “คณะกรรมการจัดระบบสถิติประเทศไทย 3 ด้าน”

วันอังคารที่ 21 กุมภาพันธ์ 2560
รมว.กระทรวงดิจิทัลฯ เป็นประธานการประชุม “คณะกรรมการจัดระบบสถิติประเทศไทย 3 ด้าน”
รมว.กระทรวงดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม เป็นประธานการประชุม “คณะกรรมการจัดระบบสถิติประเทศไทย 3 ด้าน (ด้านเศรษฐกิจ ด้านสังคม และด้านทรัพยากรธรรมชาติและสิ่งแวดล้อม) ครั้งที่ 1 ประจำปี 2560” โดยสำนักงานสถิติแห่งชาติ หน่วยงานในสังกัดกระทรวงฯ จัดการประชุมดังกล่าวขึ้นเพื่อพิจารณาแนวทางการดำเนินงานตามแผนแม่บทระบบสถิติประเทศ ฉบับที่ 2 (พ.ศ.2559 - 2564) เพื่อให้ประเทศไทยมีข้อมูลสถิติที่มีคุณภาพมาตรฐานและทันต่อเหตุการณ์ ซึ่งเป็นส่วนสำคัญในการจัดทำระบบข้อมูลสารสนเทศเพื่อการบริหาร (MIS) รวมทั้งเป็นการสนับสนุนการดำเนินงานตามนโยบายประเทศไทย 4.0 ณ ห้องประชุม MDES ชั้น 9 อาคารรัฐประศาสนภักดี ศูนย์ราชการเฉลิมพระเกียรติ 80 พรรษาฯ ถนนแจ้งวัฒนะ เขตหลักสี่ กรุงเทพฯ เมื่อวันที่ 20 กุมภาพันธ์ 2560
**********************

ที่มา : http://www.thaigov.go.th/news/contents/details/1954
