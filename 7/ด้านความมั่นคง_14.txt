รัฐบาลไทย-ข่าวทำเนียบรัฐบาล-ทส.เปิดพื้นที่ศึกษาเส้นทางธรรมชาติ

วันเสาร์ที่ 18 กุมภาพันธ์ 2560
ทส.เปิดพื้นที่ศึกษาเส้นทางธรรมชาติ
กระทรวงทรัพยากรธรรมชาติและสิ่งแวดล้อม เปิดพื้นที่ศึกษาเส้นทางธรรมชาติเฉพาะถิ่นในพื้นที่ภาคเหนือ ดึงนักท่องเที่ยวสายธรรมชาติศึกษาข้อมูลวิชาการ
พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วยนายธัญญา เนติธรรมกุล อธิบดีกรมอุทยานแห่งชาติ สัตว์ป่า และพันธุ์พืช  ร่วม บุกเบิกเส้นทางกิ่วแม่ปานศึกษาพืชเฉพาะถิ่นในพื้นที่ ในพื้นที่ อุทยานแห่งชาติดอยอินทนนท์ จ.เชียงใหม่ เพื่อเปิดเส้นทางสายใหม่ให้นักท่องเที่ยวเชิงธรรมชาติในเขตอุทยาน ภาคเหนือของประเทศอีกเส้นทางหนึ่ง โดยนักท่องเที่ยวสามารถศึกษาพืชเฉพาะถิ่นได้จากผู้นำเที่ยวและป้ายสื่อความหมายตลอดเส้นทางกว่า 21 จุด ในระยะทางกว่า 3 กิโลเมตร
ทั้งนี้ เส้นทางศึกษาธรรมชาติกิ่วแม่ปานเป็นเส้นทางศึกษาธรรมชาติที่มีความสูงจากระดับน้ำทะเลกว่า 2,200 เมตร ประกอบด้วย ป่าดิบเขา น้ำตก ลำธาร และทุ่งหญ้ากึ่งอัลไพน์ หรือลักษณะพื้นที่โล่งที่มีพุ่มไม้เตี้ยและมีความหลากหลายของระบบนิเวศของพันธุ์ไม้เฉพาะถิ่น

ที่มา : http://www.thaigov.go.th/news/contents/details/1919
