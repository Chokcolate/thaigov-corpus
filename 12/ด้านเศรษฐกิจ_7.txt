รัฐบาลไทย-ข่าวทำเนียบรัฐบาล- ก.วิทย์ฯ จัดประชุมเชิงปฏิบัติการ "การพัฒนาและประยุกต์เทคโนโลยี อุตสาหกรรม 4.0 ในประเทศไทย"

วันพุธที่ 15 มีนาคม 2560
ก.วิทย์ฯ จัดประชุมเชิงปฏิบัติการ "การพัฒนาและประยุกต์เทคโนโลยี อุตสาหกรรม 4.0 ในประเทศไทย"
ก.วิทย์ฯ จัดประชุมเชิงปฏิบัติการ "การพัฒนาและประยุกต์เทคโนโลยี อุตสาหกรรม 4.0 ในประเทศไทย"
7 มีนาคม 2560/ กระทรวงวิทยาศาสตร์และเทคโนโลยีและสำนักงานที่ปรึกษาวิทยาศาสตร์และเทคโนโลยีประจำเอกอัครราชทูต ณ กรุงบรัสเซลส์ ร่วมกันจัดการประชุมเชิงปฏิบัติการ (Workshop) การพัฒนาและประยุกต์เทคโนโลยี อุตสาหกรรม 4.0 ในประเทศไทย โดยผู้เชี่ยวชาญวิชาชีพไทยในภูมิภาคยุโรป ณ สำนักงานปลัดกระทรวงวิทยาศาสตร์และเทคโนโลยี โดยมี นายสมชาย เทียมบุญประเสริฐ รองปลัดกระทรวงวิทยาศาสตร์เทคโนโลยี เป็นประธานกล่าวเปิดงาน
นายสมชาย กล่าวว่า สำนักงานที่ปรึกษาวิทยาศาสตร์ฯ ที่บรัสเซลล์ และ ATPER นับว่าเป็นองค์กรที่สำคัญในการนำองค์ความรู้และวิทยาการที่ทันสมัยจากต่างประเทศมาถ่ายทอดให้กับหน่วยงานทั้งภาครัฐและภาคเอกชนของไทย เนื่องจากมีการติดต่อทำงานร่วมกับนักวิทยาศาสตร์ ผู้เชี่ยวชาญในประเทศยุโรปอย่างใกล้ชิด ทำให้ทราบถึงความก้าวหน้าด้านวิทยาศาสตร์ เทคโนโลยีและนวัตกรรมของประเทศต่างๆในยุโรป ซึ่งล้วนมีการพัฒนาด้านวิทยาศาสตร์ก้าวไกล เช่น เยอรมนี เป็นประเทศที่มีการดำเนินการปรับเปลี่ยนจากอุตสาหกรรม 3.0  ไปเป็น 4.0 ด้วยการพัฒนาซอฟแวร์เพื่อช่วยกำหนดกระบวนการและแผนที่นำทางของแต่ละโรงงานอุตสาหกรรมว่าควรจะปรับเปลี่ยนอะไรและเมื่อใด มีหน่วยงานที่จัดตั้งขึ้นเพื่อขับเคลื่อนนโยบาย SMEs 4.0 ของประเทศ เช่น ศูนย์ความสามารถด้านดาร์มสตัดท์
นอกจากนี้ การประชุมดังกล่าวยังเป็นการร่วมกันริเริ่มโครงการพัฒนาเทคโนโลยีอุตสาหกรรม 4.0ของไทยในด้านที่มีศักยภาพ ซึ่งอาจจะนำไปสู่การสร้างความร่วมมือระหว่างไทยและประเทศในยุโรป ในการเชื่อมโยงภาคส่วนที่เกี่ยวข้องทั้งภาครัฐ ภาคเอกขนและภาคการศึกษา เพื่อร่วมกำหนดแนวทางการพัฒนาและเตรียมความพร้อมสู่อุตสาหกรรม 4.0
ข่าวโดย : นางสาวชลธิชา แสงเทียนสุวรรณ
ภาพข่าวและวีดิโอ : นายธนฉัตร มาลาเจริญ, นายสุเมธ บุญเอื้อ
กลุ่มงานประชาสัมพันธ์ กระทรวงวิทยาศาสตร์และเทคโนโลยี
Tel. 02 333 3727-3732 โทรสาร 02 333 3834
E-Mail : pr@most.go.th
สอบถามข้อมูลเพิ่มเติมโทร Call Center 1313

ที่มา : http://www.thaigov.go.th/news/contents/details/2394
