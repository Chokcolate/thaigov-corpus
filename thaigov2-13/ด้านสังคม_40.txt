รัฐบาลไทย-ข่าวทำเนียบรัฐบาล-“ดีอีเอส” เร่งติดตามผลการประเมิน ITA ยกระดับการบริหารราชการอย่างมีคุณธรรมและความโปรงใส ตามมติ ครม. มุ่งยกระดับหน่วยงานภาครัฐทั่วประเทศลดปัญหาทุจริตคอรัปชั่น

วันศุกร์ที่ 19 มิถุนายน 2563
“ดีอีเอส” เร่งติดตามผลการประเมิน ITA ยกระดับการบริหารราชการอย่างมีคุณธรรมและความโปรงใส ตามมติ ครม. มุ่งยกระดับหน่วยงานภาครัฐทั่วประเทศลดปัญหาทุจริตคอรัปชั่น
“ดีอีเอส” เร่งติดตามผลการประเมิน ITA ยกระดับการบริหารราชการอย่างมีคุณธรรมและความโปรงใส ตามมติ ครม. มุ่งยกระดับหน่วยงานภาครัฐทั่วประเทศลดปัญหาทุจริตคอรัปชั่น
นายภูเวียง ประคำมินทร์ รองปลัดกระทรวงฯ และหัวหน้าศูนย์ปฏิบัติการต่อต้านการทุจริตให้เกียรติเป็นประธานการประชุมคณะทำงานการประเมินคุณธรรมและความโปร่งใสในหน่วยงานภาครัฐ (ITA) ประจำปี พ.ศ. 2563 ครั้งที่ 2/ 2563 ณ ห้องประชุม 802 ชั้น 8 สำนักปลัดกระทรวงดิจิทัลฯ เมื่อวันที่ 19 มิถุนายน 2563 โดยการประชุมครั้งนี้ ได้กำกับติดตามผลการดำเนินงานของแต่ละสำนัก/กอง/กลุ่ม/ศูนย์ ภายในกระทรวงดิจิทัลฯ และการประเมินดังกล่าวเป็นไปตามกรอบการรายงานแบบตรวจการเปิดเผยข้อมูลสาธารณะ (OIT) ประกอบตัวชี้วัดของการประเมินคุณธรรมและความโปร่งใสในหน่วยงานภาครัฐ (ITA) (Integrity and Transparency Assessment: ITA) เป็นการประเมินที่มีจุดมุ่งหมายที่จะก่อให้เกิดการปรับปรุงพัฒนาด้านคุณธรรมและความโปร่งใสในหน่วยงานภาครัฐ โดยถือเป็นการประเมินที่ครอบคลุมหน่วยงานภาครัฐทั่วประเทศ ซึ่งเป็นไปตามมติคณะรัฐมนตรี ให้หน่วยงานภาครัฐทุกหน่วยงานให้ความร่วมมือและเข้าร่วมการประเมินคุณธรรมและความโปร่งใสในการดำเนินงานของหน่วยงานภาครัฐ ในปีงบประมาณ พ.ศ. 2561 – 2564 ซึ่งใช้แนวทางและเครื่องมือการประเมินตามที่สำนักงาน ป.ป.ช. กำหนด ทั้งนี้ การประเมิน ITA ถือเป็นเครื่องมือหนึ่งที่หน่วยงานภาครัฐทั่วประเทศได้มีส่วนร่วมกันส่งเสริม ให้การบริหารราชการของประเทศไทยให้เป็นไปอย่างมีคุณธรรมและความโปร่งใส และส่งผลให้การทุจริตในภาพรวมของประเทศลดน้อยลงไปได้ ไม่มากก็น้อย ซึ่งในระยะยาวก็ยังสามารถสะท้อนถึงการรับรู้ในระดับสากลได้อีกด้วย
*********************

ที่มา : https://www.thaigov.go.th/news/contents/details/32555
