รัฐบาลไทย-ข่าวทำเนียบรัฐบาล-อนุทิน รับมอบหน้ากากอนามัย 2 แสนชิ้นให้กับบุคลากรทางการแพทย์และอสม.

วันศุกร์ที่ 19 มิถุนายน 2563
อนุทิน รับมอบหน้ากากอนามัย 2 แสนชิ้นให้กับบุคลากรทางการแพทย์และอสม.
รองนายกรัฐมนตรีและรัฐมนตรีว่าการกระทรวงสาธารณสุข เยี่ยมชมโรงงานผลิตหน้ากากอนามัย พร้อมรับมอบหน้ากากอนามัย 2 แสนชิ้น สนับสนุนภารกิจป้องกันการแพร่ระบาดโรคติดเชื้อไวรัสโคโรนา 2019
รองนายกรัฐมนตรีและรัฐมนตรีว่าการกระทรวงสาธารณสุข เยี่ยมชมโรงงานผลิตหน้ากากอนามัย พร้อมรับมอบหน้ากากอนามัย 2 แสนชิ้น สนับสนุนภารกิจป้องกันการแพร่ระบาดโรคติดเชื้อไวรัสโคโรนา 2019
บ่ายวันนี้ (19 มิถุนายน 2563) ที่บริษัท พีเอกซ์สเตอร์ จำกัด จังหวัดนนทบุรี นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงสาธารณสุข พร้อมด้วยคณะผู้บริหารกระทรวงสาธารณสุข เยี่ยมชมโรงงานผลิตหน้ากากอนามัย พร้อมรับมอบหน้ากากอนามัย 2 แสนชิ้น เพื่อสนับสนุนการทำงานของบุคลากรทางการแพทย์และสาธารณสุข ในสถานการณ์โรคติดเชื้อไวรัสโคโรนา 2019 โดยมีนางกนกลักษณ์ นงนุช ประธานกรรมการบริหาร นายพลพงศ์ รัตนวิชช์ กรรมการผู้จัดการและผู้บริหารระดับสูง ให้การต้อนรับ
นายอนุทินกล่าวว่า ขอบคุณในน้ำใจและความตั้งใจของบริษัทฯ ในการผลิตหน้ากากอนามัยที่มีคุณภาพ ให้กับภาครัฐและบุคลากรทางการแพทย์ รวมถึงประชาชนทั่วไปให้เข้าถึงได้มากขึ้น หน้ากากอนามัยที่ได้รับ 2 แสนชิ้นในวันนี้ กระทรวงสาธารณสุขจะกระจายให้กับบุคลากรทางการแพทย์ อสม. และประชาชน ซึ่งหน้าที่สำคัญของกระทรวงสาธารณสุขคือ การดูแล รักษา ป้องกันให้คนไทยปลอดภัย รวมถึงป้องกันไม่ให้มีการติดเชื้อในแพทย์ พยาบาล บุคลากรสาธารณสุขทุกคน ดังนั้น ความร่วมมือของหน่วยงานทั้งภาครัฐและเอกชนมีความสำคัญที่จะช่วยสนับสนุนภารกิจการหยุดการแพร่ระบาดโรคโควิด 19 ได้
ทั้งนี้ ได้เยี่ยมชมการผลิตหน้ากากอนามัย ด้วยเครื่องจักรทันสมัย มีกำลังการผลิต 2 แสนชิ้นต่อวัน สามารถกรองแบคทีเรียขนาดเฉลี่ย 2.8 ไมครอนได้ถึง99% และผ่านการรับรองมาตรฐานจากสำนักงานคณะกรรมการอาหารและยา
************************************  19 มิถุนายน 2563
*********************************

ที่มา : https://www.thaigov.go.th/news/contents/details/32552
