รัฐบาลไทย-ข่าวทำเนียบรัฐบาล-กระทรวงยุติธรรม ประชุมคณะกรรมการกำหนดแนวทาง ออกแบบโครงสร้าง และการบริหารจัดการอุตสาหกรรม หรือเกษตรกรรม เพื่อการแก้ไขและพัฒนาพฤตินิสัยผู้ต้องขัง

วันอังคารที่ 16 มิถุนายน 2563
กระทรวงยุติธรรม ประชุมคณะกรรมการกำหนดแนวทาง ออกแบบโครงสร้าง และการบริหารจัดการอุตสาหกรรม หรือเกษตรกรรม เพื่อการแก้ไขและพัฒนาพฤตินิสัยผู้ต้องขัง
นายสมศักดิ์ เทพสุทิน รัฐมนตรีว่าการกระทรวงยุติธรรม เป็นประธานการประชุมคณะกรรมการกำหนดแนวทาง ออกแบบโครงสร้าง และการบริหารจัดการอุตสาหกรรม หรือเกษตรกรรม เพื่อการแก้ไขและพัฒนาพฤตินิสัยผู้ต้องขัง
ในวันจันทร์ที่ ๑๕ มิถุนายน ๒๕๖๓ เวลา ๑๐.๐๐ น. ณ ห้องประชุมกระทรวงยุติธรรม ๑ ชั้น ๙ อาคารราชบุรีดิเรกฤทธิ์ ศูนย์ราชการเฉลิมพระเกียรติ กรุงเทพฯ นายสมศักดิ์ เทพสุทิน รัฐมนตรีว่าการกระทรวงยุติธรรม เป็นประธานการประชุมคณะกรรมการกำหนดแนวทาง ออกแบบโครงสร้าง และการบริหารจัดการอุตสาหกรรม หรือเกษตรกรรม เพื่อการแก้ไขและพัฒนาพฤตินิสัยผู้ต้องขัง โดยมีศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม ผู้บริหารหน่วยงานในสังกัดฯ และเจ้าหน้าที่ที่เกี่ยวข้อง เข้าร่วมฯ เพื่อทราบ คำสั่งคณะกรรมการกำหนดแนวทางการออกแบบโครงสร้าง และการบริหารจัดการ เรือนจำอุตสาหกรรมหรือเกษตรกรรม เพื่อการแก้ไขและพัฒนาพฤตินิสัยผู้ต้องขัง ผลการดำเนินงานในการสำรวจ วางผังบริเวณเบื้องต้น เพื่อประกอบคำขอตั้งงบประมาณ ประจำปีงบประมาณ พ.ศ. ๒๕๖๔
นอกจากนี้ที่ประชุมได้พิจารณานโยบายกรอบแนวคิดในการบริหารจัดการเรือนจำอุตสาหกรรมหรือเกษตรกรรม เพื่อการแก้ไขและพัฒนาพฤตินิสัยผู้ต้องขัง อีกทั้งแผนการดำเนินงาน และมอบหมายหน่วยงานให้ดำเนินการตามแผนการดำเนินงานต่อไป
โอกาสนี้ รัฐมนตรีว่าการกระทรวงยุติธรรม กล่าวว่า โครงการการจัดตั้งนิคมอุตสาหกรรม กรมราชทัณฑ์แนวคิดก็คือ เพื่อลดจำนวนผู้ต้องขัง ไม่ให้กลับมากระทำความผิดซ้ำอีก และทำให้ผู้คนเหล่านั้น ได้มีอาชีพ มีรายได้ ก่อนกลับไปอยู่กับครอบครัว เพื่อให้ผู้พ้นโทษได้รับโอกาสจากสังคม และสามารถใช้ชีวิตอยู่ร่วมกับสังคมครอบครัวได้อย่างปกติสุขต่อไป

ที่มา : https://www.thaigov.go.th/news/contents/details/32370
