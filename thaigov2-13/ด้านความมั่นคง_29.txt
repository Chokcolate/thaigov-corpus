รัฐบาลไทย-ข่าวทำเนียบรัฐบาล-'วราวุธ'​ รมว.ทส.​ ตรวจติดตามอุทยานแห่งชาติหมู่เกาะชุมพร​ ย้ำ​ ต้องสแกนเข้า-ออก​ "ไทยชนะ" อีกทั้งให้เข้มงวด​ด้านการจัดการขยะ​ และความปลอดภัยของนักท่องเที่ยว

วันจันทร์ที่ 22 มิถุนายน 2563
พิมพ์
'วราวุธ'​ รมว.ทส.​ ตรวจติดตามอุทยานแห่งชาติหมู่เกาะชุมพร​ ย้ำ​ ต้องสแกนเข้า-ออก​ "ไทยชนะ" อีกทั้งให้เข้มงวด​ด้านการจัดการขยะ​ และความปลอดภัยของนักท่องเที่ยว
นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วย นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม​​ ผู้บริหารระดับสูง​ของกระทรวงฯ​ และรองผู้ว่าราชการจังหวัดชุมพร​ (นายสมพร​ ปัจฉิมเพ็ชร)​ ลงพื้นที่ตรวจเยี่ย
วันที่ 21 มิ.ย. 63 เวลา 16.00 น. นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.)​ พร้อมด้วย นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม​ (ปกท.ทส.)​ ผู้บริหารระดับสูง​ของกระทรวงฯ​ และรองผู้ว่าราชการจังหวัดชุมพร​ (นายสมพร​ ปัจฉิมเพ็ชร)​ ลงพื้นที่ตรวจเยี่ยมให้ขวัญกำลังใจ​ พร้อมมอบถุงยังชีพให้แก่เจ้าหน้าที่ที่ปฏิบัติงานในพื้นที่​ และติดตามการเตรียมความพร้อมในการเปิดต้อนรับนักท่องเที่ยวของอุทยานแห่งชาติหมู่เกาะชุมพร​ รวมทั้งได้ปลูกต้นจิกทะเล​ ณ​ บริเวณเส้นทางศึกษาธรรมชาติป่าชายเลนอ่าวทุ่งคา​ ที่ทำการอุทยานแห่งชาติหมู่เกาะชุมพร​ จังหวัดชุมพร
รมว.ทส.​ได้รับฟังบรรยายสุปผลการดำเนินงานของอุทยานแห่งชาติหมู่เกาะอ่างทอง​ ชมการสาธิตการทำ​ CPR และมอบนโยบายแนวทางในการดำเนินงานแก่เจ้าหน้า​ที่​ โดยได้เน้นย้ำ​ ให้เคร่งครัดนักท่องเที่ยว​ในการสแกน​ เข้า-ออก​ ผ่านแอฟพลิเคชั่น​ "ไทยชนะ" ทุกครั้ง​ ในทุกพื้นที่​ ทุกเกาะของอุทยาน​ฯ และให้เข้มงวดเรื่องการจัดการขยะ​ "ห้ามไม่ให้ขยะไปจบในทะเล​ นักท่องเที่ยวที่นำขยะเข้ามาต้องนำขยะออกไปด้วย" รวมทั้ง​ ด้านการดูแลรักษาความปลอดภัยให้แก่นักท่องเที่ยว​ ต้องมีการเตรียมความพร้อมตลอดเวลา​ เจ้าหน้าที่ต้องมีการซักซ้อมการให้ความช่วยเหลือนักท่องเที่ยวอย่างต่อเนื่อง​ เพื่อให้สามารถช่วยเหลือนักท่องเที่ยวที่ประสบภัยได้ทันที​ สำหรับการท่องเที่ยวอุทยานทุกแห่งต้องจองล่วงหน้าในระบบเท่านั้น

ที่มา : https://www.thaigov.go.th/news/contents/details/32604
