รัฐบาลไทย-ข่าวทำเนียบรัฐบาล-กระทรวงยุติธรรม ประชุมขับเคลื่อนงานประชาสัมพันธ์กระทรวงยุติธรรม

วันศุกร์ที่ 19 มิถุนายน 2563
กระทรวงยุติธรรม ประชุมขับเคลื่อนงานประชาสัมพันธ์กระทรวงยุติธรรม
กระทรวงยุติธรรม ประชุมขับเคลื่อนงานประชาสัมพันธ์กระทรวงยุติธรรม
ในวันพฤหัสบดีที่ ๑๘ มิถุนายน ๒๕๖๓ เวลา ๑๓.๓๐ น.
ณ ห้องประชุมกระทรวงยุติธรรม ๑ ชั้น ๙
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
นายวัลลภ นาคบัว รองปลัดกระทรวงยุติธรรม และโฆษกกระทรวงยุติธรรม
เป็นประธานการประชุมเพื่อพิจารณาแนวทางการขับเคลื่อนงานประชาสัมพันธ์กระทรวงยุติธรรม
ภายใต้โครงการประชุมเครือข่ายความร่วมมือด้านสื่อสารงานยุติธรรมสู่ประชาชน ครั้งที่ ๑/๒๕๖๓
โดยมี คุณวันฉัตร วณิชพันธุ์ ที่ปรึกษารัฐมนตรีว่าการกระทรวงยุติธรรม (ด้านประชาสัมพันธ์)
พร้อมด้วยโฆษกประจำหน่วยงาน และหัวหน้าฝ่ายประชาสัมพันธ์ของหน่วยงานในสังกัดกระทรวงยุติธรรม
รวมทั้งผู้อำนวยการกองกลาง ผู้อำนวยการกองกฎหมาย ผู้อำนวยการกองการต่างประเทศ
ผู้อำนวยการกองยุทธศาสตร์และแผนงาน สำนักงานปลัดกระทรวงยุติธรรม และเจ้าหน้าที่ที่เกี่ยวข้องเข้าร่วมประชุมฯ
เพื่อรับทราบรายชื่อโฆษกของหน่วยงานในสังกัดกระทรวงยุติธรรม
สำหรับเป็นฐานข้อมูลในการติดต่อประสานงานเรื่องการเผยแพร่ข้อมูลข่าวสารของหน่วยงานในสังกัดกระทรวงยุติธรรม
นอกจากนี้ ที่ประชุมได้รับทราบสถิติรายงานมูลค่าประชาสัมพันธ์ ระหว่างเดือนมีนาคม – พฤษภาคม ๒๕๖๓
เพื่อนำมาวิเคราะห์สภาพปัญหา อุปสรรค และแนวทางแก้ไขการเผยแพร่ประชาสัมพันธ์ข้อมูลข่าวสาร
โดยได้เน้นการนำเสนอข่าวเชิงบวกและสร้างสรรค์
เพื่อพัฒนางานด้านประชาสัมพันธ์ของกระทรวงยุติธรรมให้เป็นไปตามนโยบายของรัฐมนตรีว่าการกระทรวงยุติธรรม
และยกระดับการปฏิบัติงานข่าวสารให้เหมาะสมกับสภาวการณ์ในปัจจุบันต่อไป

ที่มา : https://www.thaigov.go.th/news/contents/details/32557
