รัฐบาลไทย-ข่าวทำเนียบรัฐบาล-3 ประเด็น ปรับเปลี่ยนวิธีการทำงานแบบ New Normal

วันจันทร์ที่ 22 มิถุนายน 2563
พิมพ์
3 ประเด็น ปรับเปลี่ยนวิธีการทำงานแบบ New Normal
วันจันทร์ที่ 22 มิถุนายน 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
พลเอก ประยุทธ์ จันทร์โอชา นายกรัฐมนตรี เสนอ 3 ประเด็นสำคัญ เพื่อปรับเปลี่ยนวิธีการทำงานแบบ New Normal ประกอบด้วย 1. ผนึกกำลังทุกภาคส่วน และทุกระดับในสังคมเข้ามามีส่วนร่วมวางอนาคตของประเทศ โดยนายกรัฐมนตรีจะรับฟังวิสัยทัศน์จากภาคส่วนต่าง ๆ ด้วยตัวเอง 2. เปิดโอกาสให้ประชาชนประเมินผล และแสดงความคิดเห็นเกี่ยวกับโครงการต่าง ๆ ให้รัฐบาลได้รับทราบโดยตรง 3. กำหนดนโยบายสำคัญเร่งด่วนที่เหมาะสมกับสถานการณ์ สร้างประโยชน์ให้กับประชาชนได้อย่างเป็นรูปธรรม โดยนายกรัฐมนตรีจะกำกับดูแลอย่างใกล้ชิด เพื่อให้เกิดผลอย่างมีประสิทธิภาพ พร้อมเชิญชวนประชาชนร่วมเดินหน้าภารกิจที่สำคัญไปด้วยกัน เพื่อให้ประเทศไทยเป็นประเทศที่แข็งแกร่ง และได้รับการยอมรับจากนานาประเทศ
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/32589
