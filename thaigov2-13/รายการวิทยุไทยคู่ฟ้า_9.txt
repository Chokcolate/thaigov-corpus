รัฐบาลไทย-ข่าวทำเนียบรัฐบาล-การปรับหลักเกณฑ์และเงื่อนไข “โครงการบ้านล้านหลัง”

วันอังคารที่ 23 มิถุนายน 2563
การปรับหลักเกณฑ์และเงื่อนไข “โครงการบ้านล้านหลัง”
วันอังคารที่ 23 มิถุนายน 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบปรับหลักเกณฑ์และเงื่อนไข “โครงการสินเชื่อเพื่อที่อยู่อาศัยแห่งรัฐ (โครงการบ้านล้านหลัง)” สำหรับลูกค้ารายย่อยของ ธอส. โดยปรับเพิ่มราคาซื้อขายไม่เกิน 1,200,000 บาท/หน่วย และวงเงินกู้สูงสุดต่อรายไม่เกิน 1,200,000 บาท จากเดิมไม่เกิน 1 ล้านบาท ซึ่งนอกจากจะเกิดประโยชน์ต่อประชาชนแล้ว ยังช่วยสนับสนุนให้ผู้ประกอบการที่ลงทุนในกิจการที่อยู่อาศัยสำหรับผู้มีรายได้น้อย ได้รับสิทธิประโยชน์ด้านการส่งเสริมการลงทุน โดยได้รับการยกเว้นภาษีเงินได้นิติบุคคลเป็นเวลา 3 ปี แต่ต้องจำหน่ายให้แก่บุคคลธรรมดาเท่านั้น ซึ่งการปรับหลักเกณฑ์นี้ สอดคล้องกับนโยบายของรัฐบาลที่ต้องการส่งเสริมให้ผู้มีรายได้น้อยมีที่อยู่อาศัยที่ได้มาตรฐานเป็นของตนเอง ในราคาที่เหมาะสม
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/32641
