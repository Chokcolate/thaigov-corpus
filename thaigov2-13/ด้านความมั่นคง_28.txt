รัฐบาลไทย-'วราวุธ' รมว.ทส. เปิดหน่วยอนุรักษ์ทรัพยากรทางทะเล​เกาะพะงัน (เกาะเต่า) ลั่น​ "จะทำทุกอย่างเพื่อให้เกาะเต่าอยู่คู่กับคนไทย และเป็นมรดกไปสู่ลูกหลานในอาคต" พร้อมแก้ไขปัญหาการขาดแคลนน้

วันจันทร์ที่ 22 มิถุนายน 2563
พิมพ์
'วราวุธ' รมว.ทส. เปิดหน่วยอนุรักษ์ทรัพยากรทางทะเล​เกาะพะงัน (เกาะเต่า) ลั่น​ "จะทำทุกอย่างเพื่อให้เกาะเต่าอยู่คู่กับคนไทย และเป็นมรดกไปสู่ลูกหลานในอาคต" พร้อมแก้ไขปัญหาการขาดแคลนน้
นายวราวุธ  ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานในพิธีเปิดและและเยี่ยมชมหน่วยอนุรักษ์ทรัพยากรทางทะเลเกาะพะงัน (เกาะเต่า) สำนักงานทรัพยากรทางทะเลและชายฝั่งที่ 4 กรมทรัพยากรทางทะเลและชายฝั่ง ซึ่งเป็นหน่วยอนุรักษ์ฯ แห่ง
'วราวุธ' รมว.ทส. เปิดหน่วยอนุรักษ์ทรัพยากรทางทะเล​เกาะพะงัน (เกาะเต่า) ลั่น​ "จะทำทุกอย่างเพื่อให้เกาะเต่าอยู่คู่กับคนไทย และเป็นมรดกไปสู่ลูกหลานในอาคต" พร้อมแก้ไขปัญหาการขาดแคลนน้ำอุปโภค บริโภค เกาะเต่า
วันที่ 21 มิ.ย. 63 เวลา 09.00 น. นายวราวุธ  ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานในพิธีเปิดและและเยี่ยมชมหน่วยอนุรักษ์ทรัพยากรทางทะเลเกาะพะงัน (เกาะเต่า) สำนักงานทรัพยากรทางทะเลและชายฝั่งที่ 4 กรมทรัพยากรทางทะเลและชายฝั่ง ซึ่งเป็นหน่วยอนุรักษ์ฯ แห่งแรกของเกาะเต่า โดยมี นายจตุพร  บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม ผู้บริหารระดับสูง​ของกระทรวงฯ ผู้ว่าราชการจังหวัดสุราษฎร์ธานี นายกเทศมนตรี​เกาะเต่า​ เจ้าหน้าปกครอง เจ้าหน้าที่จากหน่วยงานในสังกัด​กระทรวงฯ และหน่วยงานที่เกี่ยวข้อง ให้การต้อนรับและเข้าร่วมพิธี ณ บริเวณที่ว่าการอำเภอเกาะเต่า จังหวัดสุราษฎร์ธานี
รมว.ทส. ได้มอบนโยบายแก่เจ้าหน้าที่หน่วยอนุรักษ์ทรัพยากรทางทะเล​ฯ และเจ้าหน้าที่ที่เกี่ยวข้องในพื้นที่ ให้ตระหนัก ใส่ใจ รักและหวงแหน ดูแลทรัพยากรทางทะเล​ทั้งปะการัง สัตว์ทะเลทุกชนิด​ เรียนรู้และทำความเข้าใจวิถีชีวิตของคนในพื้นที่​ เพื่อให้เกิดความร่วมมือกัน รวมทั้ง ให้เจ้าหน้าของกรมอุทยานฯ มาช่วยปฏิบัติหน้าที่​ที่หน่วยอนุรักษ์ฯ ด้วย โดยการปฏิบัติหน้าที่ไม่ให้มีการแบ่งแยกหน่วยงาน ให้บูรณาการทำงานร่วมกันเพื่อให้เกิดประสิทธิภาพและเกิดประโยชน์สูงสุด รมว.ทส. ยังได้กล่าว ขอบคุณเจ้าหน้าที่ ประชาชน นักท่องเที่ยว ที่ช่วยดูแลอนุรักษ์​ รักษาเกาะเต่า ซึ่ง 3 เดือนที่ผ่านมาทรัพยากรทางทะเลได้ฟื้นฟู กลับมาในสภาพที่สมบูรณ์อีกครั้ง และได้เน้นย้ำว่า "จะทำทุกอย่างเพื่อให้เกาะเต่าอยู่คู่กับคนไทย​ และเป็นมรดกไปสู่ลูกหลานไทยในอนาคต ได้เห็นในสภาพที่สมบูรณ์ต่อไป"
หลังจากนั้นในเวลา 10.00 น. ได้เดินทางต่อไปยังบริเวณหาดอ่าวลึก เกาะเต่า เพื่อพบปะ​พูดคุยกับพี่น้องประชาชน​ชาวเกาะเต่า นักท่องเที่ยวทั้งชาวไทยและชาวต่างประเทศ และรับฟังรายงานสถานการณ์ของเกาะเต่า รวมทั้งปัญหา​และข้อเสนอจากนายกเทศมนตรีเกาะเต่า พร้อมมอบประกาศเกียรติบัตรแก่ผู้ที่ผ่านการอบรมการปลูกปะการัง ก่อนร่วมปลูกและมอบตะแกรงกิ่งปะการัง เพื่อให้นักดำน้ำนำลงไปวางในพื้นที่ใต้ทะเล ร่วมทั้งได้ปล่อยเต่าตนุ​ และหอยมือเสือ ร่วมกับประชาชน นักท่องเที่ยวบนเกาะเต่าด้วย
รมว.ทส. กล่าวว่า สิ่งสำคัญคือจะมีแนวทางในการปกป้องรักษาเกาะเต่าอย่างไรให้เกิดความยั่งยืน ความสำเร็จของการท่องเที่ยวเกาะเต่าในมิติของ​กระทรวงฯ คือ การที่มีนักท่องเที่ยวจำนวนมาก แต่วิถีชีวิตของประชาชน ความสมบูรณ์ของธรรมชาติไม่เปลี่ยนแปลงไป และได้ขอบคุณ​ประชาชนชาวเกาะเต่า และฝากให้​ช่วยกันดูแลรักษาธรรมชาติและสิ่งแวดล้อมให้คงความสวยงามและยั่งยืน สำหรับ​ประเด็นปัญหาการขาดแคลนน้ำของเกาะเต่า รมว.ทส. ได้กล่าวขอโทษชาวเกาะเต่า​ซึ่งที่ผ่านมากระทรวงฯ ยังไม่สามารถแก้ปัญหาได้ และขอให้นายกเทศมนตรีตั้งเรื่องไปที่จังหวัด โดยกระทรวงฯ จะสั่งการให้กรมทรัพยากรน้ำ มาดำเนินการตรวจสอบประเมินอ่างเก็บน้ำว่าเสียหายเพราะอะไร อย่างไร และมาร่วมกันแก้ไข โดยจะดำเนินการอย่างเต็มที่ เพื่อให้ประชาชนชาวเกาะเต่ามีน้ำใช้เพื่อการอุปโภค บริโภค และในประเด็นเรื่องการบูรณาการการมีส่วนร่วมในการดูแลรักษาทรัพยากรทางทะเลและชายฝั่ง กระทรวงฯ ได้ร่างมาตรการเพื่อกำหนดระเบียบ​ต่างๆ รวมไปถึงจำนวนคนในการดำน้ำ ซึ่งขณะนี้ได้ดำเนินการใกล้เสร็จแล้ว นอกจากนี้ รมว.ทส. ได้รับมอบเอกสารตรวจสอบข้อเท็จจริงในการแก้ปัญหาที่ดินเกาะเต่า และเอกสารการแก้ไขปัญหาอ่างเก็บน้ำ และปัญหาต่างๆ ของเกาะเต่า​จากกำนัน และเยี่ยมชมนิทรรศการ​ในโอกาสนี้ด้วย

ที่มา : https://www.thaigov.go.th/news/contents/details/32598
