รัฐบาลไทย-ข่าวทำเนียบรัฐบาล-นายกรัฐมนตรียืนยันไม่มีแนวคิดเสนอนิรโทษกรรมทางการเมือง

วันพุธที่ 17 มิถุนายน 2563
พิมพ์
นายกรัฐมนตรียืนยันไม่มีแนวคิดเสนอนิรโทษกรรมทางการเมือง
นายกรัฐมนตรียืนยันไม่มีแนวคิดเสนอนิรโทษกรรมทางการเมือง
วันนี้ (17 มิ.ย. 63) ศาสตราจารย์นฤมล ภิญโญสินวัฒน์ โฆษกประจำสำนักนายกรัฐมนตรีเผย พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหมปฏิเสธกระแสข่าวแนวทางนิรโทษกรรมให้กับคดีที่มีแรงจูงใจทางการเมือง  ว่าไม่มีมูลความจริงใดๆ และไม่ทราบเจตนาผู้ปล่อยข่าวว่ามีความประสงค์สิ่งใด ยืนยันรัฐบาลมุ่งหน้าแก้ปัญหาสถานการณ์โควิด 19 และการดูแลช่วยเหลือประชาชนทุกภาคส่วน พร้อมขับเคลื่อนประเทศไปข้างหน้า ท่ามกลางสถานการณ์โลกที่แปรเปลี่ยนไปจากโควิด 19
ทั้งนี้ กระทรวงยุติธรรมมีหน้าที่ รับผิดชอบ และดูแลการดำเนินการเกี่ยวกระบวนการยุติธรรมต่างๆ รวมทั้ง การขอพระราชทานอภัยโทษ ในกรณีต่างๆนั้น กรมราชทัณฑ์ กระทรวงยุติธรรม มีการดำเนินการตามเกณฑ์ต่างๆที่กำหนดอยู่แล้ว และรัฐบาลไม่สามารถไปก้าวก่ายหรือเสนอแนวทางใดๆได้
.................
สำนักโฆษก

ที่มา : https://www.thaigov.go.th/news/contents/details/32432
