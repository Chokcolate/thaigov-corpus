รัฐบาลไทย-ข่าวทำเนียบรัฐบาล-มท.1 ให้การต้อนรับคณะกรรมาธิการการแก้ไขปัญหาความยากจนและลดความเหลื่อมล้ำ วุฒิสภา และร่วมหารือการจัดทำแหล่งน้ำขนาดเล็กและแก้ปัญหาความยากจน เพื่อสร้างประโยชน์แก่ประชาชนอย่างยั่งยืน

วันศุกร์ที่ 19 มิถุนายน 2563
พิมพ์
มท.1 ให้การต้อนรับคณะกรรมาธิการการแก้ไขปัญหาความยากจนและลดความเหลื่อมล้ำ วุฒิสภา และร่วมหารือการจัดทำแหล่งน้ำขนาดเล็กและแก้ปัญหาความยากจน เพื่อสร้างประโยชน์แก่ประชาชนอย่างยั่งยืน
มท.1 ให้การต้อนรับคณะกรรมาธิการการแก้ไขปัญหาความยากจนและลดความเหลื่อมล้ำ วุฒิสภา และร่วมหารือการจัดทำแหล่งน้ำขนาดเล็กและแก้ปัญหาความยากจน เพื่อสร้างประโยชน์แก่ประชาชนอย่างยั่งยืน
มท.1 ให้การต้อนรับคณะกรรมาธิการการแก้ไขปัญหาความยากจนและลดความเหลื่อมล้ำ วุฒิสภา และร่วมหารือการจัดทำแหล่งน้ำขนาดเล็กและแก้ปัญหาความยากจน เพื่อสร้างประโยชน์แก่ประชาชนอย่างยั่งยืน
.
วันนี้ (19 มิ.ย. 2563) เวลา 10:00 น. ที่ห้องประชุมราชสีห์ ศาลาว่าการกระทรวงมหาดไทย พลเอก อนุพงษ์ เผ่าจินดา รัฐมนตรีว่าการกระทรวงมหาดไทย ให้การต้อนรับนายสังศิต พิริยะรังสรรค์ ประธานคณะกรรมาธิการการแก้ไขปัญหาความยากจนและลดความเหลื่อมล้ำ วุฒิสภา พร้อมด้วยคณะกรรมาธิการการแก้ไขปัญหาความยากจนและลดความเหลื่อมล้ำ วุฒิสภา ในโอกาสเข้าหารือและแลกเปลี่ยนความคิดเห็นกับกระทรวงมหาดไทยเกี่ยวกับการจัดทำแหล่งน้ำขนาดเล็กเพื่อบรรเทาและแก้ไขปัญหาภาวะภัยแล้งและอุทกภัย การแก้ไขปัญหาความยากจนและลดความเหลื่อมล้ำ โดยมี นายพรพจน์ เพ็ญพาส รองปลัดกระทรวงมหาดไทย นายธนาคม จงจิระ อธิบดีกรมการปกครอง พร้อมด้วยผู้แทนกรมการพัฒนาชุมชน กรมโยธาธิการและผังเมือง กรมส่งเสริมการปกครองท้องถิ่น และการประปาส่วนภูมิภาค ร่วมให้การต้อนรับและแลกเปลี่ยนความคิดเห็น
นายสังศิต พิริยะรังสรรค์ กล่าวว่า ขอขอบคุณกระทรวงมหาดไทยที่ได้ดำเนินการขับเคลื่อนการแก้ไขปัญหาภัยแล้ง ลดความเหลื่อมล้ำ และความยากจนมาอย่างต่อเนื่อง ซึ่งการแก้ไขปัญหาเหล่านี้ ต้องอาศัยหลายหน่วยงาน หลายทฤษฎี หลายหลักคิดในการบูรณาการเพื่อแก้ไขปัญหา ซึ่งในวันนี้ คณะกรรมาธิการการแก้ไขปัญหาความยากจนและลดความเหลื่อมล้ำ วุฒิสภา ได้นำข้อมูลที่ได้จากการศึกษาติดตามการแก้ไขปัญหาดังกล่าว เพื่อนำเสนอและแลกเปลี่ยนกับกระทรวงมหาดไทย
จากการหารือในครั้งนี้ คณะกรรมาธิการการแก้ไขปัญหาความยากจนและลดความเหลื่อมล้ำ วุฒิสภา ได้นำเสนอแนวทางและแลกเปลี่ยนความคิดเห็น อาทิ การจัดทำแหล่งน้ำขนาดเล็ก การจัดทำฐานข้อมูลการใช้น้ำ/ผังน้ำ การขับเคลื่อนกลไกระดับพื้นที่ การแก้ไขปัญหาความยากจน ที่ดินทำกิน การแก้ไขปัญหาหนี้สิน การทำป่าต้นน้ำ และการแก้ไขปัญหาความยากจนในพื้นที่จังหวัดชายแดนภาคใต้ด้วยแนวคิดการตลาดนำการเมือง เป็นต้น
พลเอก อนุพงษ์ เผ่าจินดา กล่าวว่า กระทรวงมหาดไทย ขอขอบคุณคณะกรรมาธิการการแก้ปัญหาความยากจนและลดความเหลื่อมล้ำ วุฒิสภา ที่ได้ให้ข้อคิดเห็นและคำแนะนำ ซึ่งที่ผ่านมา กระทรวงมหาดไทยให้ความสำคัญในการขับเคลื่อนการแก้ไขปัญหาการบริหารจัดการน้ำ การลดความเหลื่อมล้ำ การแก้ไขปัญหาความยากจน และการแก้ไขปัญหาจังหวัดชายแดนภาคใต้ โดยใช้กลไกในระดับพื้นที่ ทั้งผู้ว่าราชการจังหวัด นายอำเภอ ส่วนราชการในพื้นที่ และองค์กรปกครองส่วนท้องถิ่น อย่างเข้มข้นต่อเนื่อง และจะได้รับข้อคิดเห็น ข้อเสนอแนะ และแนวทางของคณะกรรมาธิการการแก้ไขปัญหาความยากจนและลดความเหลื่อมล้ำ วุฒิสภา ทั้งเรื่องทฤษฎีแหล่งน้ำขนาดเล็ก การจัดทำผังน้ำชุมชน และเรื่องอื่น ๆ ที่เกี่ยวข้อง เพื่อให้หน่วยงานในสังกัดพิจารณาดำเนินการตามอำนาจหน้าที่  เพื่อให้เกิดประโยชน์กับพี่น้องประชาชนอย่างยั่งยืน

ที่มา : https://www.thaigov.go.th/news/contents/details/32533
