รัฐบาลไทย-ข่าวทำเนียบรัฐบาล-​“รมช.ประภัตร” แสดงความขอโทษเจ้าของคลิปกรณีรถขบวนขับเบียดรถวอลโว่

วันพฤหัสบดีที่ 18 มิถุนายน 2563
​“รมช.ประภัตร” แสดงความขอโทษเจ้าของคลิปกรณีรถขบวนขับเบียดรถวอลโว่
​“รมช.ประภัตร” แสดงความขอโทษเจ้าของคลิปกรณีรถขบวนขับเบียดรถวอลโว่
นายประภัตรโพธสุธน รัฐมนตรีช่วยว่าการกระทรวงเกษตรและสหกรณ์เปิดเผยก่อนเข้าร่วมประชุมคณะกรรมการนโยบายและบริหารข้าวแห่งชาติ ครั้งที่ 2/2563 โดยมี พลเอกประยุทธ์ จันทร์โอชา นายกรัฐมนตรีฯ เป็นประธาน ณห้องประชุมตึกภักดีบดินทร์ ทำเนียบรัฐบาล ว่า ตามที่มีการนำเสนอข่าวและคลิปวิดีโอผ่านสื่อมวลชนเมื่อวันที่ 15 มิถุนายน 2563กรณีรถยนต์ในขบวนของส่วนราชการในสังกัดกระทรวงเกษตรและสหกรณ์ขับขี่ด้วยความไม่ระมัดระวังจนเกือบไปเบียดรถยนต์บนถนนคันหนึ่ง นั้นในเรื่องนี้ได้มอบหมายให้ปลัดกระทรวงเกษตรและสหกรณ์ (นายอนันต์ สุวรรณรัตน์)ตรวจสอบกับผู้ที่เกี่ยวข้องถึงเหตุการณ์ในวันนั้นและได้มอบหมายให้หัวหน้าสำนักงานรัฐมนตรีกระทรวงเกษตรและสหกรณ์ติดต่อประสานไปยังเจ้าของคลิปวิดิโอดังกล่าวเพื่อแสดงความขอโทษ หากมีสิ่งใดที่ไม่สบายใจ ก็ต้องขออภัยอย่างยิ่งอย่างไรก็ตามในฐานะที่ตนเป็นหัวหน้าคณะเดินทางไปราชการในครั้งนั้นขอแสดงความขอโทษด้วยความจริงใจ
“การเดินทางไปตรวจราชการเป็นงานภารกิจตามนโยบายของกระทรวงเกษตรและสหกรณ์ซึ่งในวันนั้นมีภารกิจ 2 จังหวัด คือ จ.ตราด และ จ.จันทบุรีรวมทั้งมีรถในคณะหลายคัน เจ้าหน้าที่ตำรวจจึงเข้ามาช่วยดูแล ซึ่งนายกฯก็ได้กำชับทุกครั้งเวลาเดินทางหากมีรถนำจะต้องระมัดระวังและไม่สร้างความเดือดร้อนให้ประชาชนตลอดจนต้องขอโทษแทนคณะทำงานที่ร่วมเดินทางในครั้งนั้นอีกครั้ง” นายประภัตร กล่าว

ที่มา : https://www.thaigov.go.th/news/contents/details/32456
