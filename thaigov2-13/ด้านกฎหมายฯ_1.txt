รัฐบาลไทย-ข่าวทำเนียบรัฐบาล-กระทรวงยุติธรรม พิจารณาให้ความช่วยเหลือประชาชนให้เข้าถึงความเป็นธรรม

วันอังคารที่ 16 มิถุนายน 2563
กระทรวงยุติธรรม พิจารณาให้ความช่วยเหลือประชาชนให้เข้าถึงความเป็นธรรม
นายประสาร มหาลี้ตระกูล รองปลัดกระทรวงยุติธรรม เป็นประธานการประชุมคณะอนุกรรมการให้ความช่วยเหลือประจำกรุงเทพมหานคร และที่เกินอำนาจของคณะอนุกรรมการให้ความช่วยเหลือประจำจังหวัด คณะที่ ๑ ครั้งที่ ๙/๒๕๖๓
ในวันศุกร์ที่ ๑๒ มิถุนายน ๒๕๖๓ เวลา ๐๙.๓๐ น. ณ ห้องประชุมกระทรวงยุติธรรม ๑ ชั้น ๙ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ นายประสาร มหาลี้ตระกูล รองปลัดกระทรวงยุติธรรม เป็นประธานการประชุมคณะอนุกรรมการให้ความช่วยเหลือประจำกรุงเทพมหานคร และที่เกินอำนาจของคณะอนุกรรมการให้ความช่วยเหลือประจำจังหวัด คณะที่ ๑ ครั้งที่ ๙/๒๕๖๓ โดยมีคณะอนุกรรมการฯ เข้าร่วมการประชุม เพื่อรับทราบการให้ความช่วยเหลือประจำกรุงเทพมหานคร และที่เกินอำนาจของคณะอนุกรรมการให้ความช่วยเหลือประจำจังหวัด คณะที่ ๑ นอกจากนี้ ได้พิจารณาคำขอรับความช่วยเหลือเสนอคณะอนุกรรมการให้ความช่วยเหลือประจำกรุงเทพมหานคร คณะที่ ๑ จำนวน ๒ ราย ๔ เรื่อง และคำขอรับความช่วยเหลือในการขอปล่อยชั่วคราวผู้ต้องหาหรือจำเลย จำนวน ๒๔ ราย ๒๔ เรื่อง ซึ่งเป็นไปตามหลักเกณฑ์ของพระราชบัญญัติกองทุนยุติธรรม พ.ศ. ๒๕๕๘ และระเบียบคณะกรรมการกองทุนยุติธรรมว่าด้วยหลักเกณฑ์วิธีการและเงื่อนไขในการขอปล่อยตัวชั่วคราวผู้ต้องหาหรือจำเลย พ.ศ. ๒๕๕๙

ที่มา : https://www.thaigov.go.th/news/contents/details/32369
