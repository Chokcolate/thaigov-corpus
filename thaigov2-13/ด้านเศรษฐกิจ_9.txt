รัฐบาลไทย-ข่าวทำเนียบรัฐบาล-ธ.ออมสิน ปิดปรับปรุงระบบงานบัตรอิเล็กทรอนิกส์ชั่วคราว 18 ถึง 19 มิถุนายนนี้ เพื่อพัฒนาระบบให้มีประสิทธิภาพยิ่งขึ้น

วันอังคารที่ 16 มิถุนายน 2563
พิมพ์
ธ.ออมสิน ปิดปรับปรุงระบบงานบัตรอิเล็กทรอนิกส์ชั่วคราว 18 ถึง 19 มิถุนายนนี้ เพื่อพัฒนาระบบให้มีประสิทธิภาพยิ่งขึ้น
ธนาคารออมสินปิดปรับปรุงระบบบริหารจัดการบัตรอิเล็กทรอนิกส์ (Card Management System : CardM) เป็นการชั่วคราว ในวันพฤหัสบดีที่ 18 มิถุนายน 2563 ตั้งแต่เวลา 23.30 น. ถึงเวลา 00.45 น. ของวันศุกร์ที่ 19 มิถุนายน 2563 รวมระยะเวลา 1 ชั่วโมง 15 นาที
รายงานข่าวจากธนาคารออมสิน เปิดเผยว่า ธนาคารฯ จะดำเนินการพัฒนาและเพิ่มประสิทธิภาพในการบริการให้ดียิ่งขึ้น จึงจะมีการปิดปรับปรุงระบบบริหารจัดการบัตรอิเล็กทรอนิกส์ (Card Management System : CardM) เป็นการชั่วคราว ในวันพฤหัสบดีที่ 18 มิถุนายน 2563 ตั้งแต่เวลา 23.30 น. ถึงเวลา 00.45 น. ของวันศุกร์ที่ 19 มิถุนายน 2563 รวมระยะเวลา 1 ชั่วโมง 15 นาที ส่งผลให้ในช่วงระยะเวลาดังกล่าว ลูกค้าของธนาคารและต่างธนาคารจะไม่สามารถใช้บริการผ่านช่องทางต่างๆได้ ดังนี้ บัตรเดบิตธนาคารออมสินไม่สามารถใช้งานได้ทุกช่องทางทั้งในประเทศและต่างประเทศ, ระบบ MyMo MyCard ไม่สามารถทำรายการถอนเงินที่เครื่องถอนเงินอัตโนมัติ (ATM) ธนาคารออมสิน รวมถึงไม่สามารถฝากเงินเข้าบัญชีธนาคารออมสิน ผ่านเครื่องฝากเงินอัตโนมัติ (CDM)/เครื่องฝาก-ถอนเงินอัตโนมัติ (ADM Recycle) ธนาคารออมสินและเครื่องฝากเงินอัตโนมัติ (CDM) ต่างธนาคาร นอกจากนี้ไม่สามารถโอนเงินเข้าบัญชีธนาคารออมสิน (ORFT) ผ่านเครื่องถอนเงินอัตโนมัติ (ATM)/เครื่องฝาก-ถอนเงินอัตโนมัติ (ADM Recycle) ธนาคารออมสินและต่างธนาคารได้ จึงขออภัยลูกค้าทุกท่านสำหรับความไม่สะดวกในครั้งนี้ด้วย
สอบถามข้อมูลเพิ่มเติม สามารถติดตามได้ตามสื่อประชาสัมพันธ์ของธนาคารออมสินทุกช่องทาง ได้แก่ Website : www.gsb.or.th, Line Official, Facebook : GSB Society หรือสอบถามรายละเอียดเพิ่มเติมจากเจ้าหน้าที่ธนาคารออมสินทุกสาขาทั่วประเทศ หรือ ศูนย์ลูกค้าสัมพันธ์ธนาคารออมสิน Call Center โทร.1115

ที่มา : https://www.thaigov.go.th/news/contents/details/32362
