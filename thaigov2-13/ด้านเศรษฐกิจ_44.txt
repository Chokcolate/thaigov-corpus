รัฐบาลไทย-ข่าวทำเนียบรัฐบาล-“เชิญชวนแพทย์ ทนายความ เจ้าของกิจการ ที่ไม่มีสวัสดิการบำนาญจากรัฐ วางแผนเกษียณกับ กอช.”

วันจันทร์ที่ 22 มิถุนายน 2563
พิมพ์
“เชิญชวนแพทย์ ทนายความ เจ้าของกิจการ ที่ไม่มีสวัสดิการบำนาญจากรัฐ วางแผนเกษียณกับ กอช.”
กอช. เชิญชวนผู้ประกอบอาชีพอิสระ อาทิ แพทย์  ทนายความ เจ้าของกิจการ ที่ไม่มีสวัสดิการบำนาญจากรัฐ วางแผนออมเงินไว้ใช้ยามเกษียณ ด้วยการออมเงินกับ กอช. สมาชิกที่ออมเงินเต็มจำนวน 13,200 บาท
กองทุนการออมแห่งชาติ หรือ กอช. เชิญชวนผู้ประกอบอาชีพอิสระ อาทิ แพทย์  ทนายความ เจ้าของกิจการ ที่ไม่มีสวัสดิการบำนาญจากรัฐ วางแผนออมเงินไว้ใช้ยามเกษียณ ด้วยการออมเงินกับ กอช. สมาชิกที่ออมเงินเต็มจำนวน 13,200 บาท ทั้งนี้เงินออมสะสมของสมาชิกสามารถนำไปลดหย่อนภาษีได้เต็มจำนวน และได้รับกระเป๋าเดินทางพับได้จัดส่งให้ที่บ้าน สำหรับผู้ที่สนใจสามารถตรวจสอบสิทธิก่อนการสมัครได้ที่ แอปพลิเคชัน “กอช.”
นางสาวจารุลักษณ์  เรืองสุวรรณ  เลขาธิการคณะกรรมการกองทุนการออมแห่งชาติ (กอช.)  เปิดเผยว่า กอช. เชิญชวนผู้ประกอบอาชีพอิสระ อาทิ แพทย์ ทนายความ เจ้าของกิจการ ที่ไม่มีสวัสดิการใดๆ จากรัฐ วางแผนการออมเงินไว้ใช้หลังเกษียณ 60 ปี โดยตรวจสอบสิทธิและคุณสมบัติก่อนการสมัครสมาชิกได้ที่แอปพลิเคชัน “กอช.” ทั้งนี้สำหรับผู้ที่มีสิทธิสมัคร เพียงกรอกข้อมูลการสมัครได้ที่แอปพลิเคชัน “กอช.” หรือ หน่วยรับสมัครสมาชิกใกล้บ้านท่าน อาทิ ที่ว่าการอำเภอทั่วประเทศ ธนาคารของรัฐทั้ง 4 แห่ง ได้แก่ ธนาคาร ธ.ก.ส. ธอส. ธนาคารออมสิน และธนาคารกรุงไทย ทุกสาขา เคาน์เตอร์เซอร์วิส เทสโก้โลตัส บิ๊กซี ตู้บุญเติม รวมทั้งสำนักงานคลังจังหวัด สถาบันการเงินชุมชน และเครือข่ายรับสมัครทั่วประเทศ
สำหรับการออมเงินกับ กอช. เริ่มต้นออมเงินขั้นต่ำเพียง 50 บาท สูงสุด 13,200 บาทต่อปี และรัฐจะเติมเงินสมทบเพิ่มให้ตามช่วงอายุของสมาชิก (การรับเงินสมทบเป็นไปตามเงื่อนไข พ.ร.บ. กอช.) และเงินออมสะสมสมาชิกสามารถนำไปลดหย่อนภาษีได้เต็มจำนวนเงินออม ทั้งนี้สมาชิกที่ออมเงินเต็มจำนวน 13,200 บาท จะได้รับกระเป๋าเดินทางพับได้จัดส่งให้ที่บ้าน กอช. เป็นการออมภาคสมัครใจ ไม่บังคับออมติดต่อกันทุกเดือน สอบถามข้อมูลเพิ่มเติมได้ที่สายด่วนเงินออม โทร. 02-049-9000
“คุณออม  รัฐช่วยออม  คุณได้บำนาญ”

ที่มา : https://www.thaigov.go.th/news/contents/details/32593
