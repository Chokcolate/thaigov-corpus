รัฐบาลไทย-ข่าวทำเนียบรัฐบาล-รมต.เทวัญ รับมอบแอลกอฮอร์ทำความสะอาดมือ จาก บริษัท โรงงานเภสัชอุตสาหกรรม เจเอสพี (ประเทศไทย) จำกัด มหาชน สนับสนุนการปฏิบัติงานของบุคลากร เจ้าหน้าที่ และข้าราชการ

วันอังคารที่ 23 มิถุนายน 2563
พิมพ์
รมต.เทวัญ รับมอบแอลกอฮอร์ทำความสะอาดมือ จาก บริษัท โรงงานเภสัชอุตสาหกรรม เจเอสพี (ประเทศไทย) จำกัด มหาชน สนับสนุนการปฏิบัติงานของบุคลากร เจ้าหน้าที่ และข้าราชการ
นายเทวัญ ลิปตพัลลภ รัฐมนตรีประจำสำนักนายกรัฐมนตรี รับมอบแอลกอฮอร์ทำความสะอาดมือ จาก บริษัท โรงงานเภสัชอุตสาหกรรม เจเอสพี (ประเทศไทย) จำกัด มหาชน สนับสนุนการปฏิบัติงานของบุคลากร เจ้าหน้าที่ และข้าราชการ
วันนี้ (23 มิถุนายน 2563) เวลา 14.30 น. ณ ตึกนารีสโมสร 2 ทำเนียบรัฐบาล ดร.สิทธิชัย แดงประเสริฐ ประธานเจ้าหน้าที่บริหาร บมจ.เจเอสพี ประเทศไทย จำกัด พร้อมด้วย นายชนภัทท์ จันทรุเบกษา รองกรรมการผู้อำนวยการใหญ่ บริษัท ไทย เอวิเอชั่น จำกัด  นำคณะเข้าพบ นายเทวัญ ลิปตพัลลภ รัฐมนตรีประจำสำนักนายกรัฐมนตรี เพื่อมอบผลิตภัณฑ์ทำความสะอาดมือที่มีส่วนผสมของแอลกอฮอร์ ภายใต้ชื่อ “JSP Pharma Sanitizer Spray” จำนวน 1,000 ลิตร และ “JSP Pharma Sanitizer Gel” จำนวน 1,000 หลอด ให้กับเจ้าหน้าที่ บุคลากร และข้าราชการ เพื่อเป็นขวัญและกำลังใจในการปฏิบัติงานเพื่อประเทศชาติ โดยมี นายณัฏฐชัย ศรีรุ่งสุขพินิจ ที่ปรึกษารัฐมนตรีประจำสำนักนายกรัฐมนตรี และนายธีรภัทร ประยูรสิทธิ ปลัดสำนักนายกรัฐมนตรี เข้าร่วมด้วย
โอกาสนี้ รัฐมนตรีประจำสำนักนายกรัฐมนตรี ได้กล่าวขอบคุณ บมจ.เจเอสพี ประเทศไทย จำกัด ที่มอบผลิตภัณฑ์ทำความสะอาดมือที่มีส่วนผสมของแอลกอฮอร์ เพื่อสนับสนุภาครัฐในการต่อสู้กับสถานการณ์โรคติดเชื้อไวรัสโคโรนา 2019 (โควิด-19) รัฐบาลได้รับความร่วมมือและสนับสนุนจากทุกภาคส่วนของประเทศด้วยดีตลอดระยะเวลาที่ผ่านมา แม้ปัจจุบันสถานการณ์แพร่ระบาดเชื้อไวรัสโควิด-19 ของประเทศไทยจะมีแนวโน้มที่ดีขึ้น ส่งผลให้รัฐบาลสามารถผ่อนคลายมาตรการระยะที่  4 โดยอนุญาตให้สถานที่และภาคธุรกิจหลายแห่งเปิดทำการได้ แต่ยังคงต้องมีป้องกันการแพร่ระบาดอย่างเคร่งครัด รวมทั้งสถานที่ราชการซึ่งเป็นจุดที่ประชาชนและหน่วยงานมีการเดินทางพบปะ ติดต่อ ประสานงานอยู่เป็นประจำก็มีความเสี่ยงต่อการแพร่ระบาดได้ง่ายด้วย  วันนี้ต้องขอบคุณภาคเอกชนที่ร่วมสนับสนุนทั้งในส่วนของหน้ากากอนามัย และผลิตภัณฑ์ทำความสะอาดมือที่มีส่วนผสมของแอลกอฮอร์ จะได้นำไปแจกจ่ายต่อให้แก่บุคลากร เจ้าหน้าที่ และข้าราชการ เพื่อความปลอดภัย ปลอดจากเชื้อไวรัส และยับยั้งการแพร่ระบาดในสถานที่ราชการได้
-----------------
สำนักโฆษก

ที่มา : https://www.thaigov.go.th/news/contents/details/32659
