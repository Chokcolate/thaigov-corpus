รัฐบาลไทย-ข่าวทำเนียบรัฐบาล-สถานเอกอัครราชทูต ณ กรุงโตเกียว อำนวยความสะดวกในการส่งคนไทยในญี่ปุ่นที่มีความจำเป็นเร่งด่วนกลับไทย โดยเที่ยวบินพิเศษของสายการบิน All Nippon Airways [กระทรวงการต่างประเทศ]

วันอังคารที่ 16 มิถุนายน 2563
พิมพ์
สถานเอกอัครราชทูต ณ กรุงโตเกียว อำนวยความสะดวกในการส่งคนไทยในญี่ปุ่นที่มีความจำเป็นเร่งด่วนกลับไทย โดยเที่ยวบินพิเศษของสายการบิน All Nippon Airways [กระทรวงการต่างประเทศ]
สถานเอกอัครราชทูต ณ กรุงโตเกียว อำนวยความสะดวกในการส่งคนไทยในญี่ปุ่นที่มีความจำเป็นเร่งด่วนกลับไทย โดยเที่ยวบินพิเศษของสายการบิน All Nippon Airways
เมื่อวันที่ 16 มิถุนายน 2563 คนไทยในญี่ปุ่นที่มีความจำเป็นเร่งด่วน เดินทางกลับประเทศไทยโดยสายการบิน All Nippon Airways (ANA) เที่ยวบินที่ NH847 ออกเดินทางจากท่าอากาศยานฮาเนดะ ถึงประเทศไทยเวลา 15.30 น.
เที่ยวบินดังกล่าวได้รับอนุญาตให้บินรับ-ส่ง ผู้โดยสารกลับประเทศไทยตามประกาศของสำนักงานการบินพลเรือนแห่งประเทศไทย โดยสถานเอกอัครราชทูต ณ กรุงโตเกียว ได้รับความร่วมมือจากสายการบินและได้รับอนุมัติจากส่วนราชการที่เกี่ยวข้องของไทย มีผู้โดยสารตามจำนวนที่ได้รับการจัดสรรจากศักยภาพที่ไทยสามารถรองรับผู้เดินทางกลับจากต่างประเทศทั่วโลกต่อวัน
ผู้โดยสารคนไทยในเที่ยวบินข้างต้นได้ลงทะเบียนในแบบฟอร์มแจ้งความประสงค์ขอเดินทางกลับไทยจากประเทศญี่ปุ่นโดยเร่งด่วนกับสถานเอกอัครราชทูตฯ และรับทราบเกี่ยวกับมาตรการกักตัว 14 วัน หลังจากที่เดินทางถึงไทย ซึ่งสถานเอกอัครราชทูตฯ ได้ประสานงานกับหน่วยงานที่เกี่ยวข้องของไทยในการจัดเตรียมสถานที่ในการกักตัวด้วยแล้ว

ที่มา : https://www.thaigov.go.th/news/contents/details/32380
