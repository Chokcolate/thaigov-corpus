รัฐบาลไทย-ข่าวทำเนียบรัฐบาล-กระทรวงดิจิทัลฯ ร่วมมหาดไทย ซักซ้อมแนวทางป้องกันโควิด -19 ผ่านการประชุมทางไกล ย้ำ “Application ไทยชนะ” ใช้ง่ายไม่ละเมิดข้อมูลส่วนบุคคล

วันพุธที่ 17 มิถุนายน 2563
กระทรวงดิจิทัลฯ ร่วมมหาดไทย ซักซ้อมแนวทางป้องกันโควิด -19 ผ่านการประชุมทางไกล ย้ำ “Application ไทยชนะ” ใช้ง่ายไม่ละเมิดข้อมูลส่วนบุคคล
กระทรวงดิจิทัลฯ ร่วมมหาดไทย ซักซ้อมแนวทางป้องกันโควิด -19 ผ่านการประชุมทางไกล ย้ำ “Application ไทยชนะ” ใช้ง่ายไม่ละเมิดข้อมูลส่วนบุคคล
ผศ.(พิเศษ) นพ.พลวรรธน์ วิทูรกลชิต ผู้ตรวจราชการกระทรวงดิจิทัลเพื่อเศรษฐกิจและสังคม ร่วมประชุมชี้แจงแนวทางปฎิบัติผ่านระบบวิดิทัศน์ทางไกล (Video Conference) เพื่อซักซ้อมแนวทางปฎิบัติตามมาตรการป้องการการแพร่ระบาดของโรคติดเชื้อไวรัสโคโรนา 2019 โดยมี พลเอก อนุพงษ์ เผ่าจินดา รัฐมนตรีว่าการกระทรวงมหาดไทย เป็นประธานการประชุม  ณ ห้องประชุมราชสีห์ ชั้น 2 ศาลาว่าการกระทรวงมหาดไทย เมื่อวันที่ 16 มิถุนายน 2563 ทั้งนี้ ผู้ตรวจกระทรวงดิจิทัลฯ ได้มีโอกาสรายงานความคืบหน้า ข้อควรรู้และแนวปฏิบัติตามมาตรการป้องกันการแพร่ระบาดของโรคติดเชื้อไวรัสโคโรนา 2019 (โควิด-19)” โดยย้ำถึงประโยชน์ของ “Application ไทยชนะ” ว่ามีแนวทางปฎิบัติง่ายๆ สำหรับประชาชนเพื่อเข้าไปใช้บริการ ได้แก่ 1. วิธีลงทะเบียนง่าย สะดวกด้วยเบอร์โทรศัพท์มือถือเพียงครั้งเดียว แล้วสามารถใช้บริการได้เลย 2. ลดความยุ่งยากในการใช้บริการ และปกป้องความเป็นส่วนตัวของประชาชน 3. สามารถเช็คเอ้าท์ หลังจากใช้บริการ (เมื่อไหร่ก็ได้) 4. ป้องกัน QR Code ปลอม 5. ช่วยเช็คความถูกต้องของกิจการ/ร้านค้า/สถานประกอบการณ์ว่าได้ทำตามมาตรการจริงหรือไม่ 6. ป้องกันการกรอกเบอร์โทรศัพท์ผิด 7. ช่วยในการติดตามสอบสวนโรคกรณีที่พบผู้ติดเชื้อโควิด-19 ในสถานที่ใดหรือร้านค้าที่ไปใช้บริการ อีกทั้งไม่ต้องกังวลเรื่องข้อมูลส่วนบุคคล  ซึ่งกรมควบคุมโรค เป็น ผู้ควบคุมข้อมูล (Data Controller) และมอบหมายให้ธนาคารกรุงไทย เป็นผู้ประมวลผลข้อมูลภายใต้การควบคุม ดังนั้น ผู้ประมวลผลก็ไม่สามารถนำข้อมูลเหล่านี้ไปใช้ในเรื่องอื่นๆ นอกเหนือจากวัตถุประสงค์การควบคุมโรคโควิด-19 เท่านั้น
**************

ที่มา : https://www.thaigov.go.th/news/contents/details/32403
