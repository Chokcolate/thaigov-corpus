รัฐบาลไทย-ข่าวทำเนียบรัฐบาล-"อนุทิน" เผยการวิจัยวัคซีนโควิด 19 ไทยก้าวหน้า พร้อมเป็นอาสาสมัครทดลองวัคซีน

วันศุกร์ที่ 19 มิถุนายน 2563
"อนุทิน" เผยการวิจัยวัคซีนโควิด 19 ไทยก้าวหน้า พร้อมเป็นอาสาสมัครทดลองวัคซีน
รองนายกรัฐมนตรี และรัฐมนตรีว่าการกระทรวงสาธารณสุข เผยการวิจัยวัคซีนของไทยในสัตว์ทดลองได้ผลดี พร้อมเป็นอาสาสมัครทดลองวัคซีนในคน
รองนายกรัฐมนตรี และรัฐมนตรีว่าการกระทรวงสาธารณสุข เผยการวิจัยวัคซีนของไทยในสัตว์ทดลองได้ผลดี พร้อมเป็นอาสาสมัครทดลองวัคซีนในคน
วันนี้ (19 มิถุนายน 2563) นายอนุทิน ชาญวีรกูล รองนายกรัฐมนตรี และรัฐมนตรีว่าการกระทรวงสาธารณสุข ให้สัมภาษณ์ว่า ขณะนี้การวิจัยวัคซีนป้องกันโรคโควิด 19 ของไทยในสัตว์ทดลอง ทั้งจากคณะแพทยศาสตร์ จุฬาฯ และภาคเอกชน หรือไบโอเน็ต-เอเชีย ได้รับรายงานจากอธิบดีกรมวิทยาศาสตร์การแพทย์ว่า ผลการทดลองเป็นไปด้วยดี สัตว์ทดลองมีภูมิต้านทานเพิ่มขึ้น จะมีการทดสอบในสัตว์ใหญ่ขึ้นและทดลองในคนตามขั้นตอน ซึ่งต้องผ่านหลายกระบวนการเพื่อให้มีมาตรฐานความปลอดภัย โดยกระทรวงสาธารณสุข ได้สนับสนุนงบประมาณ 3,000 ล้านบาทเพื่อใช้ในโครงการวิจัย มั่นใจว่าคนไทยจะทำสำเร็จ มีวัคซีนสำหรับคนไทย สามารถพึ่งพาตัวเองได้มากที่สุดในอนาคตอันใกล้นี้
“ผมมีความมั่นใจในการวิจัยของไทย จะขอเป็นอาสาสมัครทดลองรับวัคซีน เพราะได้ติดตามความคืบหน้ามาโดยตลอด แต่จะได้รับเลือกให้ร่วมรับวัคซีนทดลองหรือไม่ก็ขึ้นอยู่กับการตัดสินใจของทีมผู้เชี่ยวชาญ” นายอนุทินกล่าว
********************************** 19 มิถุนายน 2563

ที่มา : https://www.thaigov.go.th/news/contents/details/32550
