รัฐบาลไทย-ข่าวทำเนียบรัฐบาล-ก.เกษตรฯ ตั้งคณะอนุกรรมการแก้ไขปัญหาโครงการฝายหัวนาจังหวัดศรีสะเกษเฉพาะกลุ่มโนนสัง กลุ่มราษีไศล และกลุ่มกำนันผู้ใหญ่บ้าน เพื่อแก้ไขปัญหาอย่างครอบคลุม

วันจันทร์ที่ 15 มิถุนายน 2563
ก.เกษตรฯ ตั้งคณะอนุกรรมการแก้ไขปัญหาโครงการฝายหัวนาจังหวัดศรีสะเกษเฉพาะกลุ่มโนนสัง กลุ่มราษีไศล และกลุ่มกำนันผู้ใหญ่บ้าน เพื่อแก้ไขปัญหาอย่างครอบคลุม
ก.เกษตรฯ ตั้งคณะอนุกรรมการแก้ไขปัญหาโครงการฝายหัวนาจังหวัดศรีสะเกษเฉพาะกลุ่มโนนสัง กลุ่มราษีไศล และกลุ่มกำนันผู้ใหญ่บ้าน เพื่อแก้ไขปัญหาอย่างครอบคลุม
นายธนา ชีรวินิจ เลขานุการรัฐมนตรีว่าการกระทรวงเกษตรและสหกรณ์ เป็นประธานการประชุมคณะกรรมการแก้ไขปัญหาโครงการฝายหัวนา โดยที่ประชุมได้มีการแต่งตั้งคณะอนุกรรมการแก้ไขปัญหาโครงการฝายหัวนาจังหวัด    ศรีสะเกษเฉพาะกลุ่มโนนสัง กลุ่มราษีไศล และกลุ่มกำนันผู้ใหญ่บ้าน เพื่อให้มีตัวแทนของผู้ที่ได้รับผลกระทบได้มีส่วนร่วมในการแก้ไขปัญหาอย่างครอบคลุมทุกกลุ่มปัญหา ซึ่งมีอำนาจหน้าที่ในการตรวจสอบข้อเท็จจริง รวบรวมข้อมูล วิเคราะห์พิจารณาการแก้ไขปัญหา และแต่งตั้งคณะทำงาน
นอกจากนี้ ที่ประชุมยังได้พิจารณาให้เร่งรัดดำเนินการจ่ายเงินค่าชดเชยที่ดินที่ผ่านการรังวัดแล้ว จำนวน 520 แปลง และมอบหมายให้กรมชลประทานอ่านแปลภาพถ่ายทางอากาศตามแผนที่ ร.ว. 43 ก. ปี 2556 - 2557 บริเวณที่ทำการหัวนา บริเวณหนองจระเข้ ตำบลโนนสัง เพื่อดำเนินการในส่วนที่เกี่ยวข้องต่อไป
ทั้งนี้ กระทรวงเกษตรฯ โดยกรมชลประทาน ได้มีการจัดทำโครงการชลประทานเกษตรทฤษฎีใหม่ประยุกต์ เพื่อพัฒนาอาชีพในเขตพื้นที่ฝายหัวนา จังหวัดศรีสะเกษ ระยะที่ 1 อีกด้วย

ที่มา : https://www.thaigov.go.th/news/contents/details/32342
