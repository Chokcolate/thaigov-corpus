รัฐบาลไทย-ข่าวทำเนียบรัฐบาล-เอกชน ขานรับ ร่วมลงทุนเมืองต้นแบบอุตสาหกรรมแห่งอนาคต

วันจันทร์ที่ 15 มิถุนายน 2563
พิมพ์
เอกชน ขานรับ ร่วมลงทุนเมืองต้นแบบอุตสาหกรรมแห่งอนาคต
วันจันทร์ที่ 15 มิถุนายน 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลให้ความสำคัญกับการพัฒนาเศรษฐกิจในพื้นที่จังหวัดชายแดนภาคใต้ โดยเฉพาะการพัฒนาให้พื้นที่ อ.จะนะ จ.สงขลา เป็นเมืองต้นแบบอุตสาหกรรมแห่งอนาคต ล่าสุดผู้บริหารของเอกชนมีความสนใจจะเข้าร่วมพัฒนาพื้นที่ ร่วมกับรัฐบาลและประชาชน เพื่อยกระดับเมืองจะนะให้เป็นศูนย์กลางการขนส่งครบวงจร ศูนย์กลางพลังงานไฟฟ้า อุตสาหกรรมฐานชีวภาพ อุตสาหกรรมเกษตรและอาหารปลอดภัย ซึ่งจะส่งผลดีต่อการพัฒนาเศรษฐกิจของ จ.สงขลา และ 5 จังหวัดภาคใต้ตอนล่าง โดยเบื้องต้นพบว่าจะมีการจ้างงานอย่างน้อย 20,000 คน เสมือนมีเมืองใหม่ย่อม ๆ เกิดขึ้นอีกเมืองหนึ่ง ซึ่ง ศอ.บต. ให้ความสำคัญอย่างมากกับการมีส่วนร่วมของประชาชน เพื่อร่วมกันกำหนดทิศทางการพัฒนาไปพร้อมกัน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/32323
