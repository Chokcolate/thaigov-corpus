รัฐบาลไทย-ข่าวทำเนียบรัฐบาล-รมว.ท่องเที่ยวและกีฬา ลงพื้นที่สำรวจเตรียมความพร้อมรองรับการท่องเที่ยว "เชิงเกษตร นิเวศน์ และวัฒนธรรม จังหวัดพัทลุง"

วันอังคารที่ 23 มิถุนายน 2563
พิมพ์
รมว.ท่องเที่ยวและกีฬา ลงพื้นที่สำรวจเตรียมความพร้อมรองรับการท่องเที่ยว "เชิงเกษตร นิเวศน์ และวัฒนธรรม จังหวัดพัทลุง"
รมว.ท่องเที่ยวและกีฬา ลงพื้นที่ เพื่อสำรวจและเตรียมความพร้อมรองรับการท่องเที่ยว "เชิงเกษตร นิเวศน์ และวัฒนธรรม จังหวัดพัทลุง" พร้อมทั้งสำรวจเส้นทางและสถานที่ที่ใช้ในการจัดการแข่งขันวิ่งเทรลรายการ Ultra Trail Thailand Series สนามที่ 1
เมื่อวันที่​21​ มิถุนายน​ 2563​ นายพิพัฒน์​ รัช​กิจประการ​รัฐมนตรี​ว่าการ​กระทรวง​การ​ท่องเที่ยว​และ​กีฬา​ พร้อมด้วย​ ดร.นาที รัชกิจประการ ส.ส.บัญชีรายชื่อพรรคภูมิใจไทย นายเข​มพล​ อุ้ย​ต​ยะ​กุล​เลขานุการ​รัฐมนตรี​ว่าการ​กระทรวง​การ​ท่องเที่ยว​และ​กีฬา​ นายคณนาถ​หมื่นหนู​โฆษก​กระทรวง​การท่องเที่ยว​และ​กีฬา​ และคณะ​​ลงพื้นที่​จังหวัด​พัทลุง​ (​อำเภอกงหรา​อำเภอป่าบอน)​ เพื่อสำรวจ​และเตรียมความพร้อมรองรับการท่องเที่ยว "เชิงเกษตร นิเวศน์ และวัฒนธรรม จังหวัดพัทลุง​" โดยมี​ นายกู้เกียรติ วงศ์กระพันธุ์ ผู้ว่าราชการจังหวัด​พัทลุง พร้อมด้วย นายวิรัตน์ รักษ์พันธ์ รองผู้ว่าราชการจังหวัดพัทลุง นายสุรัตน์ จรณโยธิน ท่องเที่ยวและกีฬาจังหวัดพัทลุง และคณะ ให้การต้อนรับ
(ช่วงเช้า)​รมว.ท่องเที่ยว​และ​กีฬา​ และคณะ​ ลงพื้นที่ควนนกเต้น​ อ.กงหรา​เยี่ยมชมจุดชมวิว​ทะเลหมอก สำรวจเส้นทาง​และสถานที่ที่ใช้ในการจัดการแข่งขันวิ่งเทรล​รายการ​ Ultra Trail Thailand Series สนามที่​ 1 ของ​ จ.พัทลุง​เสร็จ​แล้ว​เดินทางไปเยี่ยม​ชมสุสานทวดมะระโหม​ หมู่ที่​ 5 ต.ชะรัด​ อ.กงหรา​ ทั้งนี้ ตำบลชะรัด​ มีสถานที่ท่องเที่ยวที่สำคัญ ทางประวัติศาสตร์ คือ สุสานทวดมะระโหม ซึ่งเป็นผู้ก่อกำเนิดชุมชนอิสลามครั้งแรกที่ชุมชนบ้านชะรัด มีประเพณีวัฒนธรรมที่ถือแบบอย่างมาจากเมืองปัตตานี และได้ขยายออกเป็นชุมชนหลายชุมชนในเวลาต่อมา และเป็นผู้ที่อาสารบกับข้าศึกจนสามารถตัดศรีษะแม่ทัพข้าศึก ได้ความดีความชอบ รับราชการในสมัยสุโขทัย จนมาเสียชีวิตตำบลชะรัด นอกจากนี้บริเวณใกล้เคียง​ยังมีสถานที่ท่องเที่ยวทางธรรมชาติ ได้แก่ ถ้ำนางพญาโฮ้ง​ ถ้ำโพธิญาณ และอ่างเก็บน้ำพรุโต๊ะเด็ม จากนั้น​รมว.ท่องเที่ยว​และ​กีฬา​ และคณะ​ ร่วมพบปะประชาชน​ บริเวณ​พรุโต๊ะเด็ม ตำบลชะรัด​รับฟังแนวทางในการพัฒ​นาพื้นที่เพื่อรองรับการท่องเที่ยว​ และด้านกีฬา สำหรับพรุโต๊ะเด็ม มีเนื้อที่ประมาณ 57 ไร่ เป็นที่สาธารณะประโยชน์ โดยเทศบาลตำบลชะรัด​ จะพัฒนาพรุโต๊ะเด็ม เป็นจุดศูนย์กลางในการออกกำลังกายเพื่อสุขภาพ เป็นศูนย์บริการการประชุมสัมมนา​และเป็นแหล่งท่องเที่ยวแบบครบวงจร เพื่อรองรับนักท่องเที่ยวในพื้นที่และจากต่างจังหวัด ต่อมา​​รมว.ท่องเที่ยว​และ​กีฬา​ และคณะ ได้เดินทางไปยังชุมชนสายกลาง หมู่ที่ 9 ต.หนองธง อ.ป่าบอน เป็นประธา​นในพิธี​เปิดป้าย สายน้ำ แห่งชีวิตชุมชนสายกลาง เพื่อการท่องเที่ยว และร่วมปล่อยพันธุ์ปลา ลงสู่แหล่งน้ำในชุมชน (ช่วงบ่าย)​ รมว.ท่องเที่ยว​และ​กีฬา​และคณะ​ เดินทางไปยังสำนักงานเทศบาล​ ต.ป่าบอน​​ ร่วมพบปะ​ประชาชน​ชาวป่าบอน​โดยมี​นายกเทศมนตรี​ตำบลป่าบอน​ และประชาชน​ ให้การต้อนรับ

ที่มา : https://www.thaigov.go.th/news/contents/details/32658
