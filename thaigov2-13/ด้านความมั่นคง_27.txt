รัฐบาลไทย-ข่าวทำเนียบรัฐบาล-'วราวุธ'​ รมว.ทส.​ ลุยต่อเนื่องติดตามสถานการณ์ด้านทรัพยากรธรรมชาติและสิ่งแวดล้อมในพื้นที่เกาะพะงัน​ย้ำ​ การท่องเที่ยวอุทยานแบบใหม่​ New​ normal ที่เน้นการอนุรักษ์​ และต้องจองล่วงหน

วันจันทร์ที่ 22 มิถุนายน 2563
พิมพ์
'วราวุธ'​ รมว.ทส.​ ลุยต่อเนื่องติดตามสถานการณ์ด้านทรัพยากรธรรมชาติและสิ่งแวดล้อมในพื้นที่เกาะพะงัน​ย้ำ​ การท่องเที่ยวอุทยานแบบใหม่​ New​ normal ที่เน้นการอนุรักษ์​ และต้องจองล่วงหน
นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานการประชุมและรับฟังการรายงานสถานการณ์ด้านการป้องกันรักษาป่าในพื้นที่เกาะสมุย​ เกาะพะงัน​ และเกาะเต่า​ และรับฟังบรรยายสรุปการดำเนินงานของอุทยานแห่งชาติน้ำตกธารเสด็จ​ โดยมี
'วราวุธ' รมว.ทส. ลุยต่อเนื่องติดตามสถานการณ์ด้านทรัพยากรธรรมชาติและสิ่งแวดล้อมในพื้นที่เกาะพะงัน ย้ำ การท่องเที่ยวอุทยานแบบใหม่ New normal ที่เน้นการอนุรักษ์ และต้องจองล่วงหน้าเท่านั้น!!
วันที่ 20 มิ.ย. 63) เวลา 09.00 น. นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานการประชุมและรับฟังการรายงานสถานการณ์ด้านการป้องกันรักษาป่าในพื้นที่เกาะสมุย เกาะพะงัน และเกาะเต่า และรับฟังบรรยายสรุปการดำเนินงานของอุทยานแห่งชาติน้ำตกธารเสด็จ โดยมี นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อมและผู้บริหารระดับสูง?ของกระทรวงฯ เข้าร่วมการประชุมและรับมอบนโยบาย ณ โรงแรมสันธิญา เกาะพะงัันรีสอร์ทแอนสปา จังหวัดสุราษฎร์ธานี
รมว.ทส. ได้มอบนโยบายและแนวทางการดำเนินงานให้แก่ผู้บริหารหน่วยงานที่เกี่ยวข้องในสังกัด โดยได้เน้นย้ำ ให้บูรณาการการทำงานร่วมกันกับทุกภาคส่วน สร้างเครือข่ายในพื้นที่ และกำชับเจ้าหน้าที่ เพื่อร่วมกันดูแลป้องกันไม่ให้เกิดการบุกรุกพื้นที่ป่า รวมทั้ง ให้มีการหารือร่วมกับจังหวัด เพื่อการวางมาตรการใหม่ๆ ในการท่องเที่ยวแบบ New normal ซึ่งเน้นการท่องเที่ยวแบบอนุรักษ์ทรัพยากรธรรมชาติและสิ่งแวดล้อม และต้องมีการจองล่วงหน้าในระบบเท่านั้น รวมทั้งให้มีการจำกัดจำนวนนักท่องเที่ยว และปฏิบัติตามกฎระเบียบ เพื่อความปลอดภัย และป้องกันการแพร่ระบาดของโรคติดต่อไวรัสโคโรน่า 19 (โควิด-19) ก่อนที่จะมีการเปิดอุทยานเพื่อต้อนรับนักท่องเที่ยว ในวันที่ 1 กรกฎาคมนี้
หลังจากนั้น รมว.ทส. ได้เดินทางต่อไปยังอุทยานแห่งชาติน้ำตกธารเสด็จ บริเวณหาดธารเสด็จ เพื่อตรวจเยี่ยมให้ขวัญกำลังใจพร้อมมอบถุงยังชีพแก่เจ้าหน้าที่ที่ปฏิบัติงานในพื้นที่ และตรวจติดตามเพื่อเตรียมความพร้อมก่อนการเปิดอุทยานต้อนรับนักท่องเที่ยว โอกาสนี้ รมว.ทส.ได้มอบนโยบายแก่เจ้าหน้าที่ให้ปฏิบัติหน้าที่อย่างเต็มกำลังความสามารถในการดูแลนักท่องเที่ยว รวมทั้ง การรักษาความสะอาด ความสวยงามของพื้นที่ และการรักษาความปลอดภัยให้ใส่ใจทุกรายละเอียดเพื่อให้นักท่องเที่ยวทั้งชาวไทยและชาวต่างประเทศเกิดความประทับใจ และสร้างชื่อเสียงให้ประเทศไทยต่อไป นอกจากนี้ รมว.ทส. และ ปกท.ทส ได้ปลูกต้นตำเสา/กันเกรา เพื่อเพิ่มพื้นที่สีเขียวในครั้งนี้ด้วย

ที่มา : https://www.thaigov.go.th/news/contents/details/32597
