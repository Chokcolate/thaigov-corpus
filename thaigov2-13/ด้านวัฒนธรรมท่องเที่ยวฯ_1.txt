รัฐบาลไทย-ข่าวทำเนียบรัฐบาล-กรมศิลปากรขอเชิญชมนิทรรศการออนไลน์ “หอจดหมายเหตุ: พลังแห่งสังคมความรู้ (Archives: Empowering Knowledge Societies)”

วันจันทร์ที่ 15 มิถุนายน 2563
กรมศิลปากรขอเชิญชมนิทรรศการออนไลน์ “หอจดหมายเหตุ: พลังแห่งสังคมความรู้ (Archives: Empowering Knowledge Societies)”
กรมศิลปากรขอเชิญชมนิทรรศการออนไลน์ “หอจดหมายเหตุ: พลังแห่งสังคมความรู้ (Archives: Empowering Knowledge Societies)”
กรมศิลปากร กระทรวงวัฒนธรรม โดย สำนักหอจดหมายเหตุแห่งชาติ และหอจดหมายเหตุแห่งชาติส่วนภูมิภาค ร่วมกับภาคีเครือข่ายหอจดหมายเหตุ ขอเชิญชม นิทรรศการออนไลน์ “หอจดหมายเหตุ: พลังแห่งสังคมความรู้ (Archives: Empowering Knowledge Societies)” ระหว่างวันที่ ๙ มิถุนายน – ๓๑
สิงหาคม ๒๕๖๓ ทางเว็บไซต์ www.nat.go.th
เนื่องในวันจดหมายเหตุสากล (๙ มิถุนายน) และวันแห่งการสถาปนาหอจดหมายเหตุแห่งชาติ
(๑๘ สิงหาคม) สำนักหอจดหมายเหตุแห่งชาติ และหอจดหมายเหตุแห่งชาติส่วนภูมิภาค ร่วมกับภาคีเครือข่ายหอจดหมายเหตุ กำหนดจัดนิทรรศการออนไลน์ “หอจดหมายเหตุ: พลังแห่งสังคมความรู้ (Archives: Empowering
Knowledge Societies)” ในรูปแบบนิทรรศการเสมือนจริง ประกอบด้วย
• ทำความรู้จักหอจดหมายเหตุแห่งชาติ หอจดหมายเหตุแห่งชาติส่วนภูมิภาค ภาคีเครือข่าย
หอจดหมายเหตุ
• ชมเอกสารจดหมายเหตุชิ้นสำคัญของชาติ
• รับชมการถ่ายทอดสดเสวนาออนไลน์ ความรู้ต่างๆ เกี่ยวกับ “งานจดหมายเหตุ” ผ่านทาง
Facebook Live : สำนักหอจดหมายเหตุแห่งชาติ พร้อมร่วมสนุกรับของที่ระลึกในระหว่างการถ่ายทอดสด
โดยวันที่ ๙ มิถุนายน ๒๕๖๓ เวลา ๑๔.๐๐ – ๑๕.๓๐ น. ชมการเสวนาเรื่อง จดหมายเหตุส่วนบุคคล: เครือข่ายสังคมความรู้ (Private Archives: Networking Knowledge Society) ร่วมเสวนาโดย ศาสตราจารย์
พิเศษ ธงทอง จันทรางศุ และ ผศ.ดร. พีรศรี โพวาทอง ดำเนินรายการโดย ราศี บุรุษรัตนพันธุ์
ผู้สนใจสามารถติดตามรายละเอียดเพิ่มเติมได้ทางเว็บไซต์สำนักหอจดหมายเหตุแห่งชาติ
www.nat.go.th และ facebook: สำนักหอจดหมายเหตุแห่งชาติ
-------------------------------------------------

ที่มา : https://www.thaigov.go.th/news/contents/details/32350
