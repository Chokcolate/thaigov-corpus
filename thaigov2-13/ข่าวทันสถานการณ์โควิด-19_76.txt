รัฐบาลไทย-ข่าวทำเนียบรัฐบาล-นายกฯขอบคุณชุมนุมสหกรณ์โคนมฯ ร่วมบรรเทาความเดือดร้อนประชาชน ยกเป็นตัวอย่างการทำงานแบบ New Normal พร้อมชิมทุเรียนภูเขาไฟ กำชับควบคุมพื้นที่ปลูกทุเรียนให้สมดุลกับความต้องการของตลาด

วันอังคารที่ 23 มิถุนายน 2563
นายกฯขอบคุณชุมนุมสหกรณ์โคนมฯ ร่วมบรรเทาความเดือดร้อนประชาชน ยกเป็นตัวอย่างการทำงานแบบ New Normal พร้อมชิมทุเรียนภูเขาไฟ กำชับควบคุมพื้นที่ปลูกทุเรียนให้สมดุลกับความต้องการของตลาด
นายกฯขอบคุณชุมนุมสหกรณ์โคนมฯ ร่วมบรรเทาความเดือดร้อนประชาชน ยกเป็นตัวอย่างการทำงานแบบ New Normal พร้อมชิมทุเรียนภูเขาไฟ กำชับควบคุมพื้นที่ปลูกทุเรียนให้สมดุลกับความต้องการของตลาด
วันนี้ (23 มิถุนายน 2563) เวลา 09.00 น. ณ ห้องสีม่วง ตึกไทยคู่ฟ้า ทำเนียบรัฐบาล ประธานกรรมการชุมนุมสหกรณ์โคนมแห่งประเทศไทย จำกัด พร้อมคณะเข้าพบ พลเอก ประยุทธ์ จันทร์โอชา นายกรัฐมนตรี  เพื่อเป็นส่วนหนึ่งของภาคประชาชน วิสาหกิจชุมชน ร่วมกับภาครัฐในการดูแลประชาชน  โดยผลิตภัณฑ์นมพร้อมดื่มจำนวน 164,524 กล่อง มอบแด่นายกรัฐมนตรีเพื่อนำไปแจกจ่ายแก่เด็กนักเรียน ผู้สูงอายุ หรือประชาชนที่ได้รับความเดือดร้อนอันเนื่องมาจากสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19)  โอกาสนี้ นายกรัฐมนตรีได้กล่าวขอบคุณพร้อมยกเป็นตัวอย่างการทำงานแบบนิวนอมอล  รัฐ ภาคประชาสังคม ต้องร่วมมือกันดูแลพี่น้องประชาชนเดินหน้าประเทศไปด้วยกัน  สะท้อนถึงความเป็นน้ำหนึ่งใจเดียวกันใจของคนไทยทั้งประเทศ
จากนั้น นายกรัฐมนตรีได้เดินไปยังตึกสันติไมตรี เยี่ยมชมนิทรรศการแสดงผลไม้เพื่อประชาสัมพันธ์การจัดงานเทศกาลทุเรียนภูเขาไฟศรีสะเกษ ปี 2563 โอกาสนี้ นายกรัฐมนตรีได้ชิมทุเรียนภูเขาไฟ พร้อมบอกว่า รสชาติดีกลิ่นไม่แรง พลูทุเรียนเรียวยาวไม่ใหญ่มาก ขนาดกำลังดี ถือว่าเป็นความโชคดีของชาวศรีสะเกษที่มีดินภูเขาไฟ และกำชับให้ควบคุมพื้นที่ปลูกทุเรียนให้มีความสมดุลกับความต้องการของตลาด ไม่ให้ผลผลิตออกสู่ตลาดเกินความต้องการ เพราะจะทำให้ราคาตกต่ำ พร้อมส่งเสริมให้ปลูกพืชเศรษฐกิจอื่น ๆ เพิ่มเติม สร้างสตอรี่ชูจุดเด่นส่งเสริมด้านการตลาด ดึงประชาชนเข้ามามีส่วนร่วมในการบริหารจัดการ พร้อมสั่งการให้ผู้ว่าราชการจังหวัด เกษตรจังหวัดให้ความรู้เกษตรกรส่งเสริมเรื่องช่องทางการตลาด สำหรับเทศกาลทุเรียนภูเขาไฟศรีสะเกษ ปี 2563 จัดขึ้นระหว่างวันที่ 26 มิถุนายน – 5 กรกฎาคม 2563 ณ สนามหน้าศาลากลางจังหวัดศรีสะเกษ
........................................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/32663
