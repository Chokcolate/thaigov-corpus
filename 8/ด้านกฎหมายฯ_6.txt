รัฐบาลไทย-ข่าวทำเนียบรัฐบาล-“ยุติธรรม” ประชุมคณะอนุกรรมการปฏิรูปกิจการตำรวจ

วันพุธที่ 22 กุมภาพันธ์ 2560
“ยุติธรรม” ประชุมคณะอนุกรรมการปฏิรูปกิจการตำรวจ
นายชาญเชาวน์ ไชยานุกิจ ปลัดกระทรวงยุติธรรม เป็นประธานการประชุมคณะอนุกรรมการปฏิรูปกิจการตำรวจ ครั้งที่ ๒/๒๕๖๐
เมื่อวันพุธที่ ๒๒ กุมภาพันธ์ ๒๕๖๐ เวลา ๐๙.๓๐ น.
ณ ห้องประชุมกระทรวงยุติธรรม ๑ ชั้น ๙ อาคารราชบุรีดิเรกฤทธิ์
ศูนย์ราชการเฉลิมพระเกียรติฯ กรุงเทพฯ
นายชาญเชาวน์ ไชยานุกิจ ปลัดกระทรวงยุติธรรม
เป็นประธานการประชุมคณะอนุกรรมการปฏิรูปกิจการตำรวจ ครั้งที่ ๒/๒๕๖๐
เพื่อรับฟังความคิดเห็นจากหน่วยงานที่เกี่ยวข้อง
เกี่ยวกับแนวทางการปฏิรูปกิจการตำรวจของประเทศไทย
ในประเด็นการพัฒนาระบบบริหารงานบุคคล
โดยเสนอให้มีการกำหนดกรอบอำนาจหน้าที่ของ
คณะกรรมการนโยบายตำรวจแห่งชาติ (ก.ต.ช.)
และสำนักงานคณะกรรมการข้าราชการตำรวจ (ก.ตร.)
ให้มีความชัดเจนและสามารถบูรณาการความร่วมมือระหว่างกัน
นอกจากนี้ ที่ประชุมได้แสดงความคิดเห็นเกี่ยวกับหลักเกณฑ์
การพิจารณาแต่งตั้งโยกย้ายเจ้าหน้าที่ตำรวจ
โดยขอให้มุ่งเน้นหลักการสร้างธรรมาภิบาลภายในหน่วยงาน
และสร้างสมรรถนะการทำงานของบุคลากรให้มีประสิทธิภาพ
ทั้งนี้ จะนำเสนอข้อเสนอแนะที่ได้รับรายงานต่อคณะกรรมการพัฒนา
การบริหารงานยุติธรรมแห่งชาติ (กพยช.) ต่อไป

ที่มา : http://www.thaigov.go.th/news/contents/details/2010
