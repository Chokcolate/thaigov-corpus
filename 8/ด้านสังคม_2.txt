รัฐบาลไทย-ข่าวทำเนียบรัฐบาล-รอง ปวท. เป็นประธานเปิดงาน สัมมมนาหลักสูตร”นวัตกรรมแปลรูปอาหารและสมุนไพร”

วันอังคารที่ 21 กุมภาพันธ์ 2560
รอง ปวท. เป็นประธานเปิดงาน สัมมมนาหลักสูตร”นวัตกรรมแปลรูปอาหารและสมุนไพร”
รอง ปวท. เป็นประธานเปิดงาน สัมมมนาหลักสูตร”นวัตกรรมแปลรูปอาหารและสมุนไพร”
เมื่อวันที่ 15 กุมภาพันธ์ 2560 / เวลา 09.00 น. นายสมชาย เทียมบุญประเสริฐ รองปลัดกระทรวงวิทยาศาสตร์และเทคโนโลยีเป็นประธานเปิดงานสัมมนา “นวัตกรรมการแปรรูปอาหารและสมุนไพร ด้วยเครื่องพ่นฝอย เครื่องอบระเหยและเครื่องสะกัดสาร ณ ศูนย์การเรียนรู้เทคโนโลยีการอบแห้งแบบพ่นฝอย รังสิต ปทุมธานี
รองปลัดกระทรวงวิทยาศาสตร์และเทคโนโลยีได้กล่าวเปิดการสัมมนาว่ารัฐบาลได้ตั้งเป้าหมายอุตสาหกรรมการแปรรูปอาหารและอุตสาหกรรมท่องเที่ยวเชิงสุขภาพเป็น 2 ใน 10 อุตสาหกรรมเป้าหมาย โดยผู้ประกอบการจะต้องเน้นเรื่องของการใช้นวัตกรรมในการพัฒนาและผลิตสินค้าเพื่อเพิ่มมูลค่า เพื่อประเทศไทยจะได้ก้าวพ้นจากกับดักรายได้ปานกลาง ศูนย์เรียนรู้เทคโนโลยีการอบแห้งแบบพ่นฝอย บริษัท ยูโร เบสท์ เทคโนโลยี จำกัด ภายใต้สมาคมเครื่องจักรกลไทย ซึ่งเป็นผู้ผลิตเครื่องจักรสำหรับสะกัดอาหาร ยา สมุนไพร แล เคมีภัณฑ์ ภายใต้การสนับสนุนของกรมส่งเสริมอุตสาหกรรม ให้เป็นสถานประกอบการเครือข่าย ได้จัดสัมมนาเชิงวิชาการหัวข้อเรื่อง“นวัตกรรมการแปรรูปอาหารและสมุนไพร ด้วยเครื่อง Hi-speed Extractor , Hi-Nutrition Evaporator และ Hi-Yield Spray Dryer”
เครื่องอบทำผงแห้งอเนกประสงค์ Spray Dryer เป็นเครื่องที่ถูกผลิตมาเพื่อใช้สำหรับแปรรูปวัตถุดิบที่มีลักษณะเป็นของเหลวให้เป็นผงแห้ง โดยการฉีดฝอยของเหลวให้กระจายเป็นละอองฝอยในถังอบลมร้อน เมื่อละอองฝอยได้รับความร้อนก็จะระเหยกลายเป็นผงแห้ง ใช้ในการผลิต อาหาร ยา เคมีภัณฑ์ และอื่นๆ เช่น นมผง ,มะนาวผง ,ขิงผง ,แป้งผง ,อาหารเสริม ,สมุนไพรและบริษัทยังได้รับรางวัล Best of the best technology award 2007 อีกด้วย
สนใจเข้าฝึกอบรมการแปรรูปผงแห้งโดยไม่เสียค่าใช้จ่าย สามารถติดตามหรือสอบถามรายละเอียดได้ที่โทรศัพท์ 02-5742275 , 081-8072275 , 081-8818495 www.eurobesttechnology.co.th อีเมล์ euro_best@hotmail.com
ข่าวและภาพโดย :   นายธนฉัตร  มาลาเจริญ
กลุ่มงานประชาสัมพันธ์  กระทรวงวิทยาศาสตร์และเทคโนโลยี
โทร. 02 333 3728 – 3732  โทรสาร 02 333 3834
E-Mail :pr@most.go.th  Facebook : sciencethailad

ที่มา : http://www.thaigov.go.th/news/contents/details/1960
