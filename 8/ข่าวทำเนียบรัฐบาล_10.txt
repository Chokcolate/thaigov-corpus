รัฐบาลไทย-ข่าวทำเนียบรัฐบาล-นายกรัฐมนตรีเผยองค์การความร่วมมืออิสลามชื่นชมรัฐบาลแก้ไขปัญหาสามจังหวัดชายแดนได้ดี

วันพุธที่ 22 กุมภาพันธ์ 2560
นายกรัฐมนตรีเผยองค์การความร่วมมืออิสลามชื่นชมรัฐบาลแก้ไขปัญหาสามจังหวัดชายแดนได้ดี
นายกรัฐมนตรีเผยองค์การความร่วมมืออิสลามชื่นชมรัฐบาลแก้ไขปัญหาสามจังหวัดชายแดนได้ดี
วันนี้ (21 กุมภาพันธ์ 2560) เวลา 15.35 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีถึงสถานการณ์ปัญหาสามจังหวัดชายแดนภาคใต้ที่มีแนวโน้นดีขึ้น รัฐบาลจะดำเนินการแก้ไขปัญหาให้แล้วเสร็จภายในรัฐบาลชุดนี้ได้หรือไม่นั้น ว่า ถือว่าเป็นเรื่องที่ดีที่สถานการณ์ดีขึ้น ซึ่งองค์การความร่วมมืออิสลามชื่นชมรัฐบาลในการแก้ไขปัญหา พร้อมทั้งให้กำลังใจ และเห็นถึงความตั้งใจในการบังคับใช้กฎหมายอย่างเป็นธรรม ระมัดระวังการละเมิดสิทธิมนุษยชน รวมถึงการแก้ไขปัญหาได้ตรงจุดด้านการพัฒนาการศึกษา ซึ่งที่ผ่านมารัฐบาลทำงานแก้ไขปัญหาสามจังหวัดชายแดนภาคใต้อย่างเป็นระบบ ส่วนจะสามารถแก้ไขปัญหาให้แล้วเสร็จภายในรัฐบาลชุดนี้ได้หรือไม่นั้น ต้องถามฝ่ายที่สร้างปัญหา ในส่วนของรัฐบาลต้องการให้เกิดความสงบ และต้องการให้ปัญหาในสามจังหวัดชายแดนภาคใต้ถูกแก้ไขปัญหาให้เสร็จสิ้น
----------------------------------------

ที่มา : http://www.thaigov.go.th/news/contents/details/1985
