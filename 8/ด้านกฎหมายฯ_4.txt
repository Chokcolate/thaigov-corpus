รัฐบาลไทย-ข่าวทำเนียบรัฐบาล-ยธ. เปิดเวทีนานาชาติ มุ่งสกัดกั้นสารตั้งต้นไม่ให้เข้าสู่กระบวนการผลิตยาเสพติด

วันอังคารที่ 21 กุมภาพันธ์ 2560
ยธ. เปิดเวทีนานาชาติ มุ่งสกัดกั้นสารตั้งต้นไม่ให้เข้าสู่กระบวนการผลิตยาเสพติด
นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม เป็นประธานเปิดการประชุมระหว่างประเทศ ว่าด้วยเคมีภัณฑ์ สารตั้งต้นและสารที่ออกฤทธิ์ต่อจิตและประสาทชนิดใหม่ ครั้งที่ ๓ (Third International Conference : Precursor Chemicals and New Psychoactive Sub
เมื่อวันอังคารที่ ๒๑ กุมภาพันธ์ ๒๕๖๐ เวลา ๐๙.๐๐ น.
นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม
เป็นประธานเปิดการประชุมระหว่างประเทศ ว่าด้วยเคมีภัณฑ์
สารตั้งต้นและสารที่ออกฤทธิ์ต่อจิตและประสาทชนิดใหม่ ครั้งที่ ๓
(Third International Conference : Precursor Chemicals and New Psychoactive Substances)
ซึ่งจัดขึ้นระหว่างวันที่ ๒๑ - ๒๔ กุมภาพันธ์ ๒๕๖๐
โดยความร่วมมือระหว่าง สำนักงาน ป.ป.ส. คณะกรรมการควบคุมยาเสพติดระหว่างประเทศ (INCB)
และสำนักงานป้องกันยาเสพติดและปราบปรามอาชญากรรมแห่งสหประชาชาติ (UNODC)
เพื่อเป็นเวทีหารือของผู้แทนจากประเทศที่เกี่ยวข้องในการหามาตรการป้องกันและสกัดกั้นเคมีภัณฑ์
สารตั้งต้น และสารที่ออกฤทธิ์ต่อจิตและประสาทชนิดใหม่ ไม่ให้เข้าสู่กระบวนการผลิตยาเสพติด
รวมถึงแหล่งผลิตยาเสพติด
พร้อมทั้งส่งเสริมให้เกิดความร่วมมือระดับนานาชาติ เพื่อเพิ่มประสิทธิภาพในการแลกเปลี่ยนข้อมูล
การสนับสนุนนโยบาย และการบังคับใช้กฎหมายระหว่างประเทศ
ซึ่งจะนำไปสู่การสร้างสังคมโลกที่ปลอดภัยและปราศจากยาเสพติด
ณ ห้องประชุม ๓ ศูนย์ประชุมสหประชาชาติ ถนนราชดำเนินนอก กรุงเทพมหานคร

ที่มา : http://www.thaigov.go.th/news/contents/details/1976
