รัฐบาลไทย-ข่าวทำเนียบรัฐบาล-กระทรวงยุติธรรม ประชุมเตรียมการจัดแถลงผลการดำเนินงานของกระทรวงยุติธรรมในรอบ ๑ ปี

วันจันทร์ที่ 3 สิงหาคม 2563
กระทรวงยุติธรรม ประชุมเตรียมการจัดแถลงผลการดำเนินงานของกระทรวงยุติธรรมในรอบ ๑ ปี
กระทรวงยุติธรรม ประชุมเตรียมการจัดแถลงผลการดำเนินงานของกระทรวงยุติธรรมในรอบ ๑ ปี
ในวันจันทร์ที่ ๓ สิงหาคม ๒๕๖๓ เวลา ๐๙.๓๐ น.
ณ ห้องประชุมกระทรวงยุติธรรม ๒ ชั้น ๘
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
นายวัลลภ นาคบัว รองปลัดกระทรวงยุติธรรม และโฆษกกระทรวงยุติธรรม
เป็นประธานการประชุมคณะทำงานโฆษกกระทรวงยุติธรรม
ภายใต้โครงการประชุมเครือข่ายความร่วมมือด้านสื่อสารงานยุติธรรมสู่ประชาชน ครั้งที่ ๒/๒๕๖๓
โดยมี นายวันฉัตร วณิชพันธุ์ ที่ปรึกษารัฐมนตรีว่าการกระทรวงยุติธรรม (ด้านประชาสัมพันธ์)
พร้อมด้วยโฆษกประจำหน่วยงาน หัวหน้าฝ่ายประชาสัมพันธ์ของหน่วยงานในสังกัดกระทรวงยุติธรรม
และเจ้าหน้าที่ที่เกี่ยวข้อง เข้าร่วมประชุมฯ
เพื่อรับทราบการแก้ไขคำสั่งแต่งตั้งคณะทำงานโฆษกกระทรวงยุติธรรม
สถิติการนำเสนอข่าวประชาสัมพันธ์ผ่านสื่อมวลชนช่องทางต่าง ๆ ในระหว่างเดือนมกราคม - มิถุนายน ๒๕๖๓
รวมทั้งประเด็นการสร้างการรับรู้ และความเข้าใจในเรื่องสื่อสารที่สำคัญให้แก่ประประชาชน
ของหน่วยงานในสังกัดกระทรวงยุติธรรม
นอกจากนี้ได้พิจารณาแนวทางการจัดทำข้อมูลผลงานเด่นของหน่วยงานในสังกัดกระทรวงยุติธรรม
เพื่อนำมารวบรวมประกอบการแถลงผลงานรอบ ๑ ปี ของกระทรวงยุติธรรม
ให้เป็นไปตามนโยบายของรัฐมนตรีว่าการกระทรวงยุติธรรม
โดยเน้นเรื่องการเสริมสร้างการรับรู้ และความเข้าใจที่ถูกต้องเกี่ยวกับผลการดำเนินงานของกระทรวงยุติธรรม
ให้แก่สื่อมวลชน และสาธารณชนได้รับทราบอย่างกว้างขวางและทั่วถึง

ที่มา : https://www.thaigov.go.th/news/contents/details/33915
