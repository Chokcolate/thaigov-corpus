รัฐบาลไทย-ข่าวทำเนียบรัฐบาล-วศ.อว. จัดกิจกรรมทดสอบความชำนาญห้องปฏิบัติการ สาขาเคมี รายการ BLOCK RUBBER (ROUND 2)

วันพฤหัสบดีที่ 23 กรกฎาคม 2563
วศ.อว. จัดกิจกรรมทดสอบความชำนาญห้องปฏิบัติการ สาขาเคมี รายการ BLOCK RUBBER (ROUND 2)
วศ.อว. จัดกิจกรรมทดสอบความชำนาญห้องปฏิบัติการ สาขาเคมี รายการ BLOCK RUBBER (ROUND 2)
กรมวิทยาศาสตร์บริการ โดยกลุ่มทดสอบความชำนาญห้องปฏิบัติการ กองความสามารถห้องปฏิบัติการและรับรองผลิตภัณฑ์ จัดกิจกรรมทดสอบความชำนาญห้องปฏิบัติการ (proficiency testing, PT) โดยการจัดส่งตัวอย่างสาขาเคมี รายการ Block rubber (round 2) (Dirt, Ash, Nitrogen, Volatile matter, Po, PRI, Colour and Mooney viscosity) มีห้องปฏิบัติการที่สมัครเข้าร่วมกิจกรรม จำนวน 90 ห้องปฏิบัติการ ประกอบด้วยห้องปฏิบัติการในประเทศ 89 หน่วยงาน และประเทศฟิลิปินส์ 1 หน่วยงาน ระยะเวลาในเดือนมิถุนายน 2563 เป้าหมายเพื่อเพิ่มความมั่นใจให้กับผลการทดสอบที่ได้จากห้องปฏิบัติการของกลุ่มประเทศอาเซียน และยืนยันสมรรถนะและความสามารถของห้องปฏิบัติการได้
การดำเนินงานภายใต้ความร่วมมือระหว่างศูนย์บริหารจัดการทดสอบความชำนาญห้องปฏิบัติการ กรมวิทยาศาสตร์บริการ และกองการยาง กรมวิชาการเกษตร ภายใต้โครงการพัฒนาศักยภาพห้องปฏิบัติการของกลุ่มประเทศอาเซียนสู่ระดับสากล โดยมีตัวอย่างสำหรับกิจกรรมลักษณะเป็นยางแท่งผ่านการบดเตรียมตัวอย่าง ตัดเป็นชิ้นสี่เหลี่ยม บรรจุในซองฟอยล์ปิดผนึกสนิท รายการที่ทดสอบมี 8 รายการได้แก่
1. ปริมาณสิ่งสกปรก (Dirt)
2. ปริมาณเถ้า (Ash)
3. ปริมาณไนโตรเจน (Nitrogen)
4. ปริมาณสิ่งระเหย (Volatile matter)
5. ค่าความอ่อนตัวเริ่มต้น (Po)
6. ดัชนีความอ่อนตัว (PRI)
7. สี (Colour)
8. ความหนืด (Mooney viscosity)
เพื่อให้ห้องปฏิบัติการดำเนินการทดสอบผลการวัด ในรายการ Block rubber (round 2) (Dirt, Ash, Nitrogen, Volatile matter, Po, PRI, Colour and Mooney viscosity) พร้อมทั้งส่งผลกลับมา ภายในวันที่ 22 มิถุนายน 2563 เพื่อประเมินผลทางสถิติ
กองความสามารถห้องปฏิบัติการและรับรองผลิตภัณฑ์ ให้บริการกิจกรรมทดสอบความชำนาญห้องปฏิบัติการแก่ห้องปฏิบัติการทั้งภายในประเทศและต่างประเทศ ส่งเสริมศักยภาพและความสามารถห้องปฏิบัติการที่เข้าร่วมกิจกรรมทดสอบความชำนาญห้องปฏิบัติการ รวมทั้งการจัดการความเสี่ยง ที่เป็นเครื่องมือสำหรับปรับปรุงประสิทธิภาพและบริหารความเสี่ยงของห้องปฏิบัติการ สร้างความมั่นใจให้กับผลการทดสอบที่ได้จากห้องปฏิบัติการ ทั้งในประเทศและกลุ่มประเทศอาเซียน เป็นการยกระดับคุณภาพสินค้าให้สามารถแข่งขันได้ในระดับสากลต่อไป
ข้อมูลข่าวโดย : กรมวิทยาศาสตร์บริการ (วศ.)
เผยแพร่ : จิรายุ รุจิพงษ์วาที
ส่วนสื่อสารองค์กร
กระทรวงการอุดมศึกษา วิทยาศาสตร์ วิจัยและนวัตกรรม
โทรศัพท์ 0 2333 3700 ต่อ 3728 - 3732 โทรสาร 0 2333 3834
Facebook : @MHESIThailand
Call Center โทร.1313

ที่มา : https://www.thaigov.go.th/news/contents/details/33608
