รัฐบาลไทย-ข่าวทำเนียบรัฐบาล-โครงการ Medical and Wellness Tourism


วันศุกร์ที่ 17 กรกฎาคม 2563
โครงการ Medical and Wellness Tourism
วันศุกร์ที่ 17 กรกฎาคม 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลยืนยันการเปิดรับชาวต่างชาติเดินทางเข้าประเทศไทยในโครงการ Medical and Wellness Tourism เป็นโครงการที่ดำเนินการมาก่อนการแพร่ระบาดของโรคโควิด-19 เนื่องจากมีผู้ป่วยเดิมที่จะต้องติดตามอาการจำนวนมาก โดยจะนำร่องในโรงพยาบาลเอกชนที่มีความเสี่ยงน้อย สามารถกำกับดูแลและควบคุมได้ เพื่อช่วยเหลือผู้ป่วยและขับเคลื่อนเศรษฐกิจอีกทางหนึ่ง สำหรับการรักษาจะยืดเวลาให้ครบ 14 วัน เท่ากับการกักตัวใน State Quarantine และต้องไม่ใช้ทรัพยากรที่เป็นภาระแก่โรงพยาบาล เช่น การผ่าตัดใหญ่ ทั้งนี้ การรักษาที่สามารถทำได้ คือ ศัลยกรรมความงาม การรักษาโรคกระดูกและข้อ การทำเด็กหลอดแก้ว การผ่าตัดแปลงเพศ เป็นต้น โดยคาดว่าจะมีผู้เดินทางเข้ามารักษาและผู้ติดตาม ประมาณ 2,000 คน
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/33448