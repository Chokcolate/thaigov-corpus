รัฐบาลไทย-ข่าวทำเนียบรัฐบาล- รัฐมนตรีฯ สุริยะ ปาฐกถาพิเศษเรื่อง “ทิศทางอุตสาหกรรม SME ไทย ในยุค New Normal”


วันศุกร์ที่ 24 กรกฎาคม 2563
พิมพ์
รัฐมนตรีฯ สุริยะ ปาฐกถาพิเศษเรื่อง “ทิศทางอุตสาหกรรม SME ไทย ในยุค New Normal”
นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม ปาฐกถาพิเศษเรื่อง “ทิศทางอุตสาหกรรม SME ไทย ในยุค New Normal” ณ โรงแรมแม่น้ำ รามาดาพลาซ่า เขตบางคอแหลม กรุงเทพมหานคร
วันนี้ (24 ก.ค. 63) นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม กล่าวปาฐกถา พิเศษหัวข้อ “ทิศทางอุตสาหกรรม SME ไทย ในยุค New Normal” เพื่อให้ความรู้ตามแนวนโยบายการส่งเสริมภาคอุตสาหกรรมของประเทศไทย ในงานสัมมนา เรื่อง การเปลี่ยนแปลงกฎหมายโรงงาน ตาม พรบ.โรงงานอุตสาหกรรม ฉบับปี พ.ศ. 2562 ซึ่งจัดขึ้นโดยมีวัตถุประสงค์เพื่อสร้างเครือข่ายความร่วมมือระหว่างภาครัฐและภาคเอกชน ทั้งคณะกรรมาธิการการอุตสาหกรรมสภาผู้แทนราษฎร กรมโรงงานอุตสาหกรรม สภาวิศวกร และสถาบันการศึกษา ร่วมกันยกระดับความรู้ความเข้าใจในการเปลี่ยนแปลงกฎหมายโรงงานตามพระราชบัญญัติโรงงาน ฉบับปี พ.ศ.2562 เพื่อให้โรงงานอุตสาหกรรมและผู้มีส่วนเกี่ยวข้องสามารถนำไปปรับใช้ในการปรับปรุงโรงงานให้เป็นไปตามข้อกฎหมายได้อย่างถูกต้อง โดยมีนายวรสิทธิ์ กัลป์ตินันท์ ประธานกรรมาธิการ การอุตสาหกรรม สภาผู้แทนราษฎร ให้การต้อนรับ และมีนายกฤชนนท์ อัยยปัญญา เลขานุการรัฐมนตรีว่าการกระทรวงอุตสาหกรรม นายกรณ์ภัฐวีญ์ ม่วงน้อย รองอธิบดีกรมโรงงานอุตสาหกรรม และนายเมธากุล สุวรรณบุตร รองโฆษกกระทรวงอุตสาหกรรม ร่วมด้วย ณ โรงแรมแม่น้ำ รามาดาพลาซ่า เขตบางคอแหลม กรุงเทพมหานคร

ที่มา : https://www.thaigov.go.th/news/contents/details/33652