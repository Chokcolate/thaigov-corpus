รัฐบาลไทย-ข่าวทำเนียบรัฐบาล-รมว.วธ. เป็นประธานในพิธีเปิดการแสดงเฉลิมพระเกียรติเนื่องในโอกาสมหามงคลเฉลิมพระชนมพรรษา พระบาทสมเด็จพระเจ้าอยู่หัว ๒๘ กรกฎาคม ๒๕๖๓


วันพฤหัสบดีที่ 23 กรกฎาคม 2563
รมว.วธ. เป็นประธานในพิธีเปิดการแสดงเฉลิมพระเกียรติเนื่องในโอกาสมหามงคลเฉลิมพระชนมพรรษา พระบาทสมเด็จพระเจ้าอยู่หัว ๒๘ กรกฎาคม ๒๕๖๓
รมว.วธ. เป็นประธานในพิธีเปิดการแสดงเฉลิมพระเกียรติเนื่องในโอกาสมหามงคลเฉลิมพระชนมพรรษา พระบาทสมเด็จพระเจ้าอยู่หัว ๒๘ กรกฎาคม ๒๕๖๓
วันที่ ๑๘ กรกฎาคม ๒๕๖๓ เวลา ๑๔.๐๐ น. นายอิทธิพล คุณปลื้ม รัฐมนตรีว่าการกระทรวงวัฒนธรรม เป็นประธานในพิธีเปิดการแสดงเฉลิมพระเกียรติเนื่องในโอกาสมหามงคลเฉลิมพระชนมพรรษา พระบาทสมเด็จพระเจ้าอยู่หัว ๒๘ กรกฎาคม ๒๕๖๓ โดยมีนายประทีป เพ็งตะโก อธิบดีกรมศิลปากร กล่าวรายงาน และมีนายสัมฤทธิ์ พงษ์วิรัตน์ ที่ปรึกษารัฐมนตรีว่าการกระทรวงวัฒนธรรม นางประนอม คลังทอง ผู้ตรวจราชการกระทรวงวัฒนธรรม นายกิตติพันธ์ พานสุวรรณ อธิบดีกรมการศาสนา ผู้บริหารกระทรวงวัฒนธรรม ประชาชนและสื่อมวลชน เข้าร่วม ณ โรงละครแห่งชาติ
ทั้งนี้ กระทรวงวัฒนธรรม โดยกรมศิลปากร จัดการแสดงเฉลิมพระเกียรติเนื่องในโอกาสมหามงคลเฉลิมพระชนมพรรษาพระบาทสมเด็จพระเจ้าอยู่หัว ๒๘ กรกฎาคม ๒๕๖๓ ในวันที่ ๑๘ , ๒๕ กรกฎาคม ๒๕๖๓ และวันที่ ๑๙ , ๒๖ กรกฎาคม ๒๕๖๓ เวลา ๑๔.๐๐ น. ณ โรงละครแห่งชาติ โดยมีการแสดงนาฏศิลป์ไทย การบรรเลงดนตรีไทยและดนตรีสากล เพื่อให้ประชาชนเข้าชม โดยไม่เสียค่าใช้จ่าย

ที่มา : https://www.thaigov.go.th/news/contents/details/33568