รัฐบาลไทย-ข่าวทำเนียบรัฐบาล-อธิบดี กสร. มอบเช็คเงินกู้กองทุนเพื่อผู้ใช้แรงงานให้แก่สหกรณ์ออมทรัพย์โรงแรมรอยัลออคิด เชอราตัน จำกัด จำนวน 3 ล้านบาท

วันศุกร์ที่ 17 กรกฎาคม 2563
พิมพ์
อธิบดี กสร. มอบเช็คเงินกู้กองทุนเพื่อผู้ใช้แรงงานให้แก่สหกรณ์ออมทรัพย์โรงแรมรอยัลออคิด เชอราตัน จำกัด จำนวน 3 ล้านบาท
อธิบดีกรมสวัสดิการและคุ้มครองแรงงานมอบเงินกู้กองทุนเพื่อผู้ใช้แรงงาน จำนวน 3 ล้านบาท ให้สหกรณ์ออมทรัพย์โรงแรมรอยัลออคิด เชอราตัน จำกัด
วันที่ 16 กรกฎาคม 2563  นายอภิญญา สุจริตตานันท์ อธิบดีกรมสวัสดิการและคุ้มครองแรงงาน เป็นประธานมอบเงินกู้กองทุน
เพื่อผู้ใช้แรงงาน จำนวน 3,000,000 บาท ให้แก่สหกรณ์ออมทรัพย์โรงแรมรอยัลออคิด เชอราตัน จำกัด โดยมีนาย ประเสริฐ จวนรุ่ง ประธานกรรมการสหกรณ์ออมทรัพย์ เป็นผู้รับมอบ และมีนางอุดมลักษณ์ สอนสารี รองอธิบดีกรมสวัสดิการและคุ้มครองแรงงาน ร่วมเป็นสักขีพยาน เงินกู้ดังกล่าวสหกรณ์ฯ จะนำไปใช้เพื่อวัตถุประสงค์เป็นทุนหมุนเวียนในการให้บริการสินเชื่อแก่สมาชิกที่ได้รับความเดือดร้อนจากหนี้นอกระบบ และบัตรเครดิต ตลอดจนนำไปพัฒนารายได้ให้แก่สมาชิกและครอบครัว คาดว่าเงินกู้ที่สหกรณ์ได้รับในครั้งนี้จะก่อให้เกิดประโยชน์แก่ผู้ใช้แรงงานที่เป็นสมาชิกสหกรณ์ 310 คน

ที่มา : https://www.thaigov.go.th/news/contents/details/33453
