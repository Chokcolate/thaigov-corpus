รัฐบาลไทย-ข่าวทำเนียบรัฐบาล-รมว.พม. ลงพื้นที่ จ.พิษณุโลก ช่วยเหลือกลุ่มเปราะบาง และซ่อมบ้านคนยากจน พร้อมสานพลัง บ้าน วัด โรงเรียน ร่วมพัฒนาเด็ก เยาวชน อย่างมีคุณภาพ


วันพุธที่ 29 กรกฎาคม 2563
รมว.พม. ลงพื้นที่ จ.พิษณุโลก ช่วยเหลือกลุ่มเปราะบาง และซ่อมบ้านคนยากจน พร้อมสานพลัง บ้าน วัด โรงเรียน ร่วมพัฒนาเด็ก เยาวชน อย่างมีคุณภาพ
รมว.พม. ลงพื้นที่ จ.พิษณุโลก ช่วยเหลือกลุ่มเปราะบาง และซ่อมบ้านคนยากจน พร้อมสานพลัง บ้าน วัด โรงเรียน ร่วมพัฒนาเด็ก เยาวชน อย่างมีคุณภาพ
เมื่อวันที่ 26 ก.ค. 63 เวลา 09.00 น.  นายจุติ ไกรฤกษ์ รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) นำคณะผู้บริหารกระทรวง พม. และหน่วยงานที่เกี่ยวข้องลงพื้นที่ตำบลท่าหมื่นราม อำเภอวังทอง จังหวัดพิษณุโลก เพื่อพบปะเยี่ยมประชาชน พร้อมให้ความช่วยเหลือกลุ่มเป้าหมายที่ประสบปัญหาความเดือดร้อนทางสังคม โดยได้มอบบ้านพอเพียงชนบท จำนวน 5 หลัง สำหรับครอบครัวที่มีฐานะยากจนและประสบปัญหาความเดือดร้อนด้านที่อยู่อาศัยมีสภาพที่อยู่อาศัยไม่มั่นคงแข็งแรง ด้วยเงินสนับสนุนจากสถาบันพัฒนาองค์กรชุมชน (องค์การมหาชน) หรือ พอช. เพื่อซ่อมแซมบ้าน หลังละ 18,000 บาท พร้อมทั้งมอบเงินปรับปรุงสภาพบ้านผู้สูงอายุ จากกรมกิจการผู้สูงอายุ (ผส.) และเงินช่วยเหลือผู้ประสบปัญหาทางสังคมในกรณีฉุกเฉิน จากสำนักสำนักงานพัฒนาสังคมและความมั่นคงของมนุษย์จังหวัดพิษณุโลก (สนง.พมจ.พิษณุโลก) นอกจากนี้ ยังได้มอบพระบรมฉายาลักษณ์พระบาทสมเด็จพระเจ้าอยู่หัว พร้อมกรอบ ถุงยังชีพ และเมล็ดพันธุ์ต้นกล้าผักสวนครัวให้กับผู้นำชุมชน 14 หมู่บ้าน เพื่อนำไปปลูกไว้รับประทานในชุมชนตามแนวทางเศรษฐกิจพอเพียงต่อไป จากนั้น ได้เดินทางไปพบปะประชาชนจาก 3 สถาบันหลัก : บ้าน วัด โรงเรียน สร้างพลังชุมชน ตามแนวคิด บวร ประกอบด้วยพระภิกษุ ครู นักเรียน และผู้ปกครอง เพื่อร่วมกันช่วยเหลือและพัฒนาเด็ก เยาวชน ให้มีคุณภาพ ด้วยความรู้และทักษะทางการศึกษา พร้อมทั้งมอบเงินสงเคราะห์เด็กในครอบครัวยากจน เครื่องอุปโภคบริโภค และอุปกรณ์กีฬา ณ โรงเรียนเนินสะอาดวิทยาคม อีกทั้งได้เดินทางไปมอบเงินสงเคราะห์ครอบครัวผู้มีรายได้น้อย และเครื่องอุปโภคบริโภคให้แก่ประชาชนกลุ่มเปราะบางที่ประสบปัญหาความเดือดร้อนทางสังคม และได้รับผลกระทบจากสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) จำนวน 125 ราย ณ บ้านสวนดินทอง ตำบลดินทอง อำเภอวังทอง จังหวัดพิษณุโลก

ที่มา : https://www.thaigov.go.th/news/contents/details/33738