รัฐบาลไทย-ข่าวทำเนียบรัฐบาล-“กอช. แนะผู้ปกครอง ออมเงินให้นักเรียน นักศึกษา เพื่อไว้ใช้ในอนาคต พร้อมสัญจรมอบสิทธิพิเศษให้ชาวนครราชสีมา 7 - 9 ส.ค. นี้ ในงาน Money EXPO 2020 ครั้งที่ 20 พบกันบูธ D4”

วันจันทร์ที่ 3 สิงหาคม 2563
พิมพ์
“กอช. แนะผู้ปกครอง ออมเงินให้นักเรียน นักศึกษา เพื่อไว้ใช้ในอนาคต พร้อมสัญจรมอบสิทธิพิเศษให้ชาวนครราชสีมา 7 - 9 ส.ค. นี้ ในงาน Money EXPO 2020 ครั้งที่ 20 พบกันบูธ D4”
กอช. เข้าร่วมงาน “Money  EXPO 2020 สัญจรนครราชสีมา ครั้งที่ 20” จัดกิจกรรมโปรโมชั่นพิเศษและมอบของที่ระลึก วันที่ 7 – 9  สิงหาคม 2563 ที่บูธ กอช. (บูธ D4) ณ ห้อง MCC Hall ชั้น 3 ศูนย์การค้าเดอะมอลล์นครราชสีมา
กองทุนการออมแห่งชาติ หรือ กอช. เชิญชวนผู้ปกครอง ออมเงินให้นักเรียน นักศึกษา หรือบุตรหลานตั้งแต่วัยเรียน โดยเริ่มออมขั้นต่ำเพียง 50 บาท สูงสุด 13,200 บาทต่อปี ได้รับเงินสมทบเพิ่มจากรัฐ 50% ของเงินออม สูงสุดไม่เกิน 600 บาทต่อปี ในช่วงอายุ 15 – 30 ปี ทั้งนี้ กอช. เข้าร่วมงาน “Money  EXPO 2020 สัญจรนครราชสีมา ครั้งที่ 20” จัดกิจกรรมโปรโมชั่นพิเศษและมอบของที่ระลึก วันที่ 7 – 9  สิงหาคม 2563 ที่บูธ กอช. (บูธ D4) ณ ห้อง MCC Hall ชั้น 3 ศูนย์การค้าเดอะมอลล์นครราชสีมา
นางสาวจารุลักษณ์ เรืองสุวรรณ เลขาธิการคณะกรรมการกองทุนการออมแห่งชาติ หรือ กอช.  เปิดเผยว่า  กอช. เชิญชวนผู้ปกครอง ออมเงินให้ลูกหลาน นักเรียน นักศึกษา ได้รู้จักการวางแผนการออมเงิน ตั้งแต่วัยเรียน โดยการออมเงินกับ กอช. เป็นการวางแผนทางการเงินในระยะยาวเพื่อไว้ใช้ในอนาคต ซึ่งเริ่มออมขั้นต่ำได้ตั้งแต่ 50 บาท สูงสุด 13,200 บาทต่อปี ออมกับ กอช. ได้ประโยชน์คูณ 3
ประโยชน์ที่ 1 รับเงินรัฐสมทบเพิ่มตามช่วงอายุของสมาชิก
- ช่วงอายุ 15 - 30 ปี รัฐสมทบให้ 50% ของเงินออมแต่ละครั้ง โดยรวมกันทั้งปีไม่เกิน 600 บาท
- ช่วงอายุมากกว่า 30 – 50 ปี รัฐสมทบให้ 80% ของเงินออมแต่ละครั้งโดยรวมกันทั้งปีไม่เกิน 960 บาท
- ช่วงอายุมากกว่า 50 – 60 ปี รัฐสมทบให้ 100% ของเงินออมแต่ละครั้ง โดยรวมกันทั้งปีไม่เกิน 1,200 บาท
ประโยชน์ที่ 2  เงินออมสะสม และเงินสมทบจะได้รับการคุ้มครองผลตอบแทนจากการลงทุน
ประโยชน์ที่ 3  ลดหย่อนภาษีได้เต็มจำนวนเงินออมสะสม
ทั้งนี้ กอช. ขอเชิญชวนสมาชิก และประชาชนในจังหวัดนครราชสีมา และพื้นที่ใกล้เคียง พบกับ กอช. สัญจรในงาน “Money  EXPO 2020 สัญจรนครราชสีมา ครั้งที่ 20” บูธ กอช. (บูธ D4) ณ ห้อง MCC Hall ชั้น 3 ศูนย์การค้าเดอะมอลล์นครราชสีมา วันที่ 7 – 9  สิงหาคม 2563  ซึ่ง กอช. ได้จัดโปรโมชั่นพิเศษพร้อมมอบของสมนาคุณ สำหรับผู้สมัครสมาชิกใหม่ที่ส่งเงินสะสมงวดแรก รวมทั้งสมาชิกที่ส่งเงินออมสะสมที่บูธ กอช. ภายในงานเท่านั้น และกิจกรรมอีกมากมายสำหรับผู้มาร่วมกิจกรรมที่บูธ กอช. ซึ่งมีให้เลือกทั้งดาวน์โหลดแอป กอช. ดูยอดเงินออมสะสมของตนเอง รวมทั้งยังมีบริการตรวจสอบสิทธิหรือทดลองคำนวณบำนาญ
สอบถามข้อมูลเพิ่มเติมได้ที่ สายด่วนเงินออม โทร. 02-049-9000 หรือดาวน์โหลดแอป กอช. ได้ทั้งระบบแอนดรอยด์และไอโอเอส พิมพ์ค้นหาคำว่า “กอช.” และที่เว็บไซต์ กอช. www.nsf.or.th
“คุณออม  รัฐช่วยออม  คุณได้บำนาญ”

ที่มา : https://www.thaigov.go.th/news/contents/details/33868
