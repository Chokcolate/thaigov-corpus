รัฐบาลไทย-ข่าวทำเนียบรัฐบาล-​“ปลัดกระทรวงกลาโหม” หนุนพลังจิตอาสา เดินหน้าทำความดีในโครงการจิตอาสา “เราทำความดี เพื่อชาติ ศาสน์ กษัตริย์”


วันพุธที่ 22 กรกฎาคม 2563
​“ปลัดกระทรวงกลาโหม” หนุนพลังจิตอาสา เดินหน้าทำความดีในโครงการจิตอาสา “เราทำความดี เพื่อชาติ ศาสน์ กษัตริย์”
​“ปลัดกระทรวงกลาโหม” หนุนพลังจิตอาสา เดินหน้าทำความดีในโครงการจิตอาสา “เราทำความดี เพื่อชาติ ศาสน์ กษัตริย์”
“ปลัดกระทรวงกลาโหม” หนุนพลังจิตอาสา เดินหน้าทำความดีในโครงการจิตอาสา “เราทำความดี เพื่อชาติ ศาสน์ กษัตริย์”
สำนักงานปลัดกระทรวงกลาโหม ร่วมกับหน่วยบัญชาการทหารพัฒนา จ.นนทบุรี  เทศบาลนครปากเกร็ด รวมทั้งหน่วยงานที่เกี่ยวข้องในพื้นที่ และภาคเอกชน จัดกิจกรรมโครงการจิตอาสา “เราทำความดี เพื่อชาติ ศาสน์ กษัตริย์” กิจกรรมทำความสะอาด และปรับปรุงภูมิทัศน์ โดยมี พลเอก ณัฐ อินทรเจริญ ปลัดกระทรวงกลาโหม เป็นประธาน ณ พื้นที่สวนสมเด็จพระศรีนครินทราบรมราชชนนี จ.นนทบุรี เนื่องในโอกาสมหามงคลเฉลิมพระชนมพรรษาพระบาทสมเด็จ พระปรเมนทรรามาธิบดีศรีสินทรมหาวชิรลงกรณ พระวชิรเกล้าเจ้าอยู่หัว 28 กรกฎาคม 2563
โดยมีวัตถุประสงค์เพื่อการพัฒนาสิ่งแวดล้อม และคุณภาพชีวิตที่ดี รวมทั้งความปลอดภัยของประชาชน และเพื่อสนับสนุนโครงการและกิจกรรมอันเนื่องมาจากพระราชปณิธานพระราชดำริ หรือพระราชกรณียกิจของพระปรเมนทรรามาธิบดีศรีสินทรมหาวชิรลงกรณ พระวชิรเกล้าเจ้าอยู่หัว นอกจากนี้ยังมีการมอบเครื่องปรับสภาพน้ำแบบสองระบบ ศรีสมาน 1 จำนวน 5 เครื่อง ซึ่งเป็นโครงการวิจัยของศูนย์การอุตสาหกรรมป้องกันประเทศและพลังงานทหาร เพื่อเป็นการปรับสภาพน้ำให้สะอาดซึ่งจะนำไปสู่การมีสภาพแวดล้อมที่ดี และการพัฒนาเป็นแหล่งพักผ่อนหย่อนใจของประชาชน
สำหรับกิจกรรมจิตอาสาในครั้งนี้ ได้มีการปรับสภาพน้ำในคลองบ้านเก่า เป็นระยะทาง 3.4 กิโลเมตร ให้มีความใสสะอาด ด้วยการขุดลอกคูคลอง รวมทั้งปรับปรุงระบบไฟส่องแสงสว่างและระบบกล้องวงจรปิดในพื้นที่ และจะช่วยพัฒนาชุมชนในพื้นที่ให้มีสภาพความเป็นอยู่ที่ดีขึ้น และแสดงให้เห็นถึงพลังความสามัคคีในการร่วมแรงร่วมใจกันเป็นหนึ่งเดียว ของกำลังพล และประชาชนจิตอาสาในการบำเพ็ญสาธารณประโยชน์ต่อประเทศชาติ ที่จะสืบสาน “เราทำความดี เพื่อชาติ ศาสน์ กษัตริย์” ตามแนวพระราโชบายสืบไป

ที่มา : https://www.thaigov.go.th/news/contents/details/33599