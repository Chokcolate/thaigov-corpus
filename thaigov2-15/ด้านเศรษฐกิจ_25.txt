รัฐบาลไทย-ข่าวทำเนียบรัฐบาล-รองปลัดฯ ภานุวัฒน์ ขึ้นเวทีเสวนา Online “ทิศทางอุตสาหกรรมยานยนต์และชิ้นส่วนยานยนต์ไทย หลังวิกฤต COVID-19” ภายในงาน The 41st Bangkok International Motor Show

วันพฤหัสบดีที่ 16 กรกฎาคม 2563
พิมพ์
รองปลัดฯ ภานุวัฒน์ ขึ้นเวทีเสวนา Online “ทิศทางอุตสาหกรรมยานยนต์และชิ้นส่วนยานยนต์ไทย หลังวิกฤต COVID-19” ภายในงาน The 41st Bangkok International Motor Show
นายภานุวัฒน์ ตริยางกูรศรี รองปลัดกระทรวงอุตสาหกรรม นเวทีเสวนา Online “ทิศทางอุตสาหกรรมยานยนต์และชิ้นส่วนยานยนต์ไทย หลังวิกฤต COVID-19” ภายในงาน The 41st Bangkok International Motor Show ณ อาคารชาเลนเจอร์ ศูนย์แสดงสินค้าและการประชุม อิมแพ็ค เมืองทองธ
วันนี้ (16 กรกฎาคม 2563) นายภานุวัฒน์ ตริยางกูรศรี รองปลัดกระทรวงอุตสาหกรรม ขึ้นเวทีเสวนา Online “ทิศทางอุตสาหกรรมยานยนต์และชิ้นส่วนยานยนต์ไทย หลังวิกฤต COVID-19” ร่วมกับ คุณศุภรัตน์ ศิริสุวรรณางกูร ที่ปรึกษาบริหารอาวุโส บริษัท โตโยต้า มอเตอร์ ประเทศไทย จำกัด คุณถาวร ชลัษเฐียร ที่ปรึกษาอาวุโส บริษัท เด็นโซ่ (ประเทศไทย) จำกัด ดร.อาชนัน เกาะไพบูลย์ คณะเศรษฐศาสตร์ มหาวิทยาลัยธรรมศาสตร์ ดำเนินรายการโดย นายวิญญู เหล่าวัฒนา อุปนายก และประธานคณะทำงาน ด้านข้อมูล สถิติยานยนต์และสารสนเทศ สมาคมอุตสาหกรรมยานยนต์ไทย ณ ห้องจูปิเตอร์ 5 อาคารชาเลนเจอร์ ศูนย์แสดงสินค้าและการประชุม อิมแพ็ค เมืองทองธานี
การเสวนา Online ในครั้งนี้จัดขึ้น โดยมีวัตถุประสงค์เพื่อให้เข้าใจถึงสถานการณ์ ผลกระทบจากการแพร่ระบาดของไวรัสโควิด-19 นโยบายและทิศทางอุตสาหกรรมยานยนต์และชิ้นส่วนยานยนต์ไทย รวมทั้งการแลกเปลี่ยนมุมมองของผู้ประกอบการจากกลุ่มยานยนต์และชิ้นส่วนยานยนต์และมุมมองภาครัฐ มีผู้เข้าร่วมรับฟังผ่านระบบMicrosoft Teams ไม่ต่ำกว่า 200 ท่าน ทั้งนี้ได้เยี่ยมชมงาน The 41st Bangkok International Motor Show อีกด้วย โดยงานดังกล่าวจัดขึ้นระหว่างวันที่ 13 - 26 กรกฎาคม 2563 ณ อาคารชาเลนเจอร์ ศูนย์แสดงสินค้าและการประชุม อิมแพ็ค เมืองทองธานี

ที่มา : https://www.thaigov.go.th/news/contents/details/33447
