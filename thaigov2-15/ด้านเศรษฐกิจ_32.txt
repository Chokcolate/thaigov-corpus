รัฐบาลไทย-ข่าวทำเนียบรัฐบาล-รัฐมนตรีฯ สุริยะ เป็นประธานพิธีเปิดงาน Kantana Market Place ตลาดนัดคนบันเทิง


วันศุกร์ที่ 17 กรกฎาคม 2563
พิมพ์
รัฐมนตรีฯ สุริยะ เป็นประธานพิธีเปิดงาน Kantana Market Place ตลาดนัดคนบันเทิง
รัฐมนตรีฯ สุริยะ เป็นประธานพิธีเปิดงาน Kantana Market Place ตลาดนัดคนบันเทิง
วันนี้ (17 กรกฎาคม 2563) นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม เป็นประธานพิธีเปิดงาน Kantana Market Place ตลาดนัดคนบันเทิง พร้อมด้วย นายกฤชนนท์ อัยยปัญญา เลขานุการรัฐมนตรีว่าการกระทรวงอุตสาหกรรม นายเมธากุล สุวรรณบุตร รองโฆษกกระทรวงอุตสาหกรรม นายภานุวัฒน์ ตริยางกูรศรี รองปลัดกระทรวงอุตสาหกรรม นายณัฐพล รังสิตพล อธิบดีกรมส่งเสริมอุตสาหกรรม และคณะผู้บริหาร เข้าร่วม โดยมี นางจิตรลดา ดิษยนันท์ รองประธานกรรมการบริหาร บริษัท กันตนา กรุ๊ป จำกัด (มหาชน) นางชฎาทิพ จูตระกูล ประธานเจ้าหน้าที่บริหารกลุ่มบริษัท สยามพิวรรธน์ จำกัด และคณะผู้บริหาร ให้การต้อนรับ ณ Royal Paragon Hall ชั้น 5 ห้างสรรพสินค้าสยามพารากอน
สำหรับการจัดงานในครั้งนี้เป็นการร่วมมือกันของ กลุ่มบริษัท สยามพิวรรธน์ จำกัด และ บริษัท กันตนา กรุ๊ป จำกัด (มหาชน) โดยเปิด “ตลาดนัดดารา” เพื่อเป็นพื้นที่สำหรับการจำหน่ายสินค้า จากศิลปินดารา และกลุ่มผู้ทำงานเบื้องหลัง ซึ่งถือเป็นกลุ่มผู้ประกอบการสร้างสรรค์ที่ได้รับผลกระทบจากการแพร่ระบาดของโควิด-19 กว่า 200 ร้านค้า นำสินค้าคุณภาพมาจัดจำหน่าย อาทิ เสื้อผ้าแฟชั่น เครื่องประดับ อาหารเครื่องดื่ม รวมผลิตภัณฑ์จากผู้ประกอบการที่ได้รับการพัฒนาจากกรมส่งเสริมอุตสาหกรรม ทั้งนี้ งานดังกล่าว จัดขึ้นระหว่างวันที่ 17-19 กรกฎาคม 2563 ณ Royal Paragon Hall ชั้น 5 ห้างสรรพสินค้าสยามพารากอน

ที่มา : https://www.thaigov.go.th/news/contents/details/33474