รัฐบาลไทย-ข่าวทำเนียบรัฐบาล-กระทรวงเกษตรฯ ร่วมจัดกิจกรรมจิตอาสา "ชีวิตวิถีใหม่ใต้ร่มพระบารมี...เราสร้างไปด้วยกัน เนื่องในโอกาสวันเฉลิมพระชนมพรรษาพระบาทสมเด็จพระเจ้าอยู่หัว ประจำปี 2563 


วันอังคารที่ 28 กรกฎาคม 2563
กระทรวงเกษตรฯ ร่วมจัดกิจกรรมจิตอาสา "ชีวิตวิถีใหม่ใต้ร่มพระบารมี...เราสร้างไปด้วยกัน เนื่องในโอกาสวันเฉลิมพระชนมพรรษาพระบาทสมเด็จพระเจ้าอยู่หัว ประจำปี 2563
นายอนันต์ สุวรรณรัตน์ ปลัดกระทรวงเกษตรและสหกรณ์ เปิดเผยว่า เนื่องในโอกาสวันเฉลิมพระชนมพรรษาพระบาทสมเด็จพระเจ้าอยู่หัว 28 กรกฎาคม 2563 หน่วยงานภาครัฐและเอกชนได้ร่วมกันจัดกิจกรรมเฉลิมพระเกียรติพระบาทสมเด็จพระเจ้าอยู่หัว เพื่อแสดงความจงรักภักดีและสำนึก
กระทรวงเกษตรฯ ร่วมจัดกิจกรรมจิตอาสา "ชีวิตวิถีใหม่ใต้ร่มพระบารมี...เราสร้างไปด้วยกัน เนื่องในโอกาสวันเฉลิมพระชนมพรรษาพระบาทสมเด็จพระเจ้าอยู่หัว ประจำปี 2563 ระหว่างวันที่ 28 - 31 กรกฎาคม 2563 ณ บริเวณสนามหลวง
นายอนันต์ สุวรรณรัตน์ ปลัดกระทรวงเกษตรและสหกรณ์ เปิดเผยว่า เนื่องในโอกาสเฉลิมพระชนมพรรษาพระบาทสมเด็จพระเจ้าอยู่หัว 28 กรกฎาคม 2563 หน่วยงานภาครัฐและเอกชนได้ร่วมกันจัดกิจกรรมเฉลิมพระเกียรติพระบาทสมเด็จพระเจ้าอยู่หัว เพื่อแสดงความจงรักภักดีและสำนึกในพระมหากรุณาธิคุณที่ทรงปฏิบัติพระราชกรณียกิจนานัปการเพื่อประโยชน์สุขของพสกนิกรชาวไทย ตลอดจนเพื่อช่วยเหลือและบรรเทาความเดือดร้อนให้แก่ประชาชน  ที่ได้รับผลกระทบจากการแพร่ระบาดของโรคติดเชื้อไวรัสโคโรนา 2019 (โควิด-19) เพื่อให้เกิดความเข้มแข็งที่จะดำรงชีวิตอยู่ได้ในแบบวิถีชีวิตใหม่
กระทรวงเกษตรและสหกรณ์ จึงได้ร่วมจัดกิจกรรมจิตอาสา "ชีวิตวิถีใหม่ใต้ร่มพระบารมี...เราสร้างไปด้วยกัน  ในโอกาสวันเฉลิมพระชนมพรรษาพระบาทสมเด็จพระเจ้าอยู่หัว ประจำปี 2563 ภายใต้แนวคิด "วิถีเกษตรไทย ต้านภัยโควิด" ระหว่างวันที่ 28 - 31 กรกฎาคม 2563 ณ บริเวณสนามหลวง โดยภายในงานจะแบ่งกิจกรรมเป็น 3 ส่วน ประกอบด้วย 1) นิทรรศการเผยแพร่พระเกียรติคุณพระบาทสมเด็จพระเจ้าอยู่หัว ที่ได้ทรงงานช่วยเหลือราษฎรผ่านโครงการต่าง ๆ เพื่อให้ประชาชนได้น้อมนำพระราชดำริไปปรับใช้ในชีวิตประจำ วัน และการพัฒนาต่อยอดให้สามารถพัฒนาคุณภาพชีวิตความเป็นอยู่ให้ดียิ่งขึ้น และเกิดผลการพัฒนา อย่างแท้จริง โดยเน้นการส่งเสริมและพัฒนาอาชีพให้กับกลุ่มคนเมือง เป็นการสร้างโอกาสและทางเลือกในการดำเนินชีวิต เพื่อนำไปปรับใช้ในชีวิตประจำวัน ลดผลกระทบจากสถานการณ์การแพร่ระบาดของเชื้อไวรัสโคโรนา 2019 (โควิด-19) 2) การให้บริการด้านการเกษตร อาทิ การให้คำปรึกษา แนะนำ การช่วยเหลือในการประกอบอาชีพ บริการตรวจวิเคราะห์ดิน การแจกพันธุ์พืช พืชผักสวนครัว ฯลฯ และ 3) กิจกรรมฝึกอาชีพ ซึ่งจะจัดตารางการฝึกอาชีพด้านการเกษตร งานศิลปะ งานหัตถกรรม และการแปรรูปสินค้าเกษตร เพื่อเพิ่มโอกาสในการสร้างรายได้และลดรายจ่ายให้แก่ผู้ที่สนใจโดยไม่เสียค่าใช้จ่ายตลอด 4 วัน
ในโอกาสนี้ ขอเชิญชวนประชาชนที่สนใจ สามารถเข้าร่วมกิจกรรมจิตอาสา "ชีวิตวิถีใหม่ใต้ร่มพระบารมี...เราสร้างไปด้วยกัน ในโอกาสวันเฉลิมพระชนมพรรษาพระบาทสมเด็จพระเจ้าอยู่หัว ประจำปี 2563 ตั้งแต่เวลา 10.00 - 18.00 น. ณ บริเวณสนามหลวง

ที่มา : https://www.thaigov.go.th/news/contents/details/33718