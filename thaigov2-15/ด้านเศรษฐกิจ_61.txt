รัฐบาลไทย-ข่าวทำเนียบรัฐบาล-วศ.อว. ลงพื้นที่ถ่ายทอดเทคโนโลยีการพัฒนาผลิตภัณฑ์เครื่องสำอางสมุนไพร ณ จังหวัดนนทบุรี


วันพฤหัสบดีที่ 23 กรกฎาคม 2563
วศ.อว. ลงพื้นที่ถ่ายทอดเทคโนโลยีการพัฒนาผลิตภัณฑ์เครื่องสำอางสมุนไพร ณ จังหวัดนนทบุรี
วศ.อว. ลงพื้นที่ถ่ายทอดเทคโนโลยีการพัฒนาผลิตภัณฑ์เครื่องสำอางสมุนไพร ณ จังหวัดนนทบุรี
วันที่ 22 มิถุนายน 2563 กรมวิทยาศาสตร์บริการ โดยนางสาวสุบงกช ทรัพย์แตง หัวหน้ากลุ่มผลิตภัณฑ์สมุนไพรที่ไม่ใช่อาหาร และคณะนักวิทยาศาสตร์ ได้รับเชิญเป็นวิทยากร จากสำนักงานสภาเกษตรกรจังหวัดนนทบุรี ลงพื้นที่ฝึกอบรมเชิงปฏิบัติการ หลักสูตร “เทคโนโลยีการผลิตและการแปรรูปไม้ผล และพืชผักสมุนไพรในท้องถิ่น” เป้าหมาย เสริมองค์ความรู้และเข้าใจในการสกัดสมุนไพรเพื่อใช้ในผลิตภัณฑ์เครื่องสำอางสมุนไพร มาตรฐานผลิตภัณฑ์ กระบวนการผลิตที่ถูกสุขลักษณะ มีผู้ร่วมฝึกอบรม 25 ราย ณ กลุ่มแปรรูปผลผลิตทางการเกษตรบางรักใหญ่ หมู่ที่ 1 ตำบลบางรักใหญ่ อำเภอบางบัวทอง จังหวัดนนทบุรี
การฝึกอบรมในครั้งนี้ เนื่องจากมีสมุนไพรในพื้นที่เป็นจำนวนมาก และการผลิตเป็นแชมพูสมุนไพร แต่ผลิตภัณฑ์แชมพูสมุนไพรที่ผลิตขึ้นเมื่อตั้งทิ้งไว้จะเกิดการแยกชั้นและตกตะกอน ผู้เข้าอบรมจะได้รับความรู้ความเข้าใจในการสกัดสมุนไพรเพื่อใช้ในผลิตภัณฑ์เครื่องสำอางสมุนไพร ประกอบด้วยการฝึกปฏิบัติการสกัดสมุนไพร การผลิตแชมพูสมุนไพรและครีมนวดผมสมุนไพร เพื่อมาตรฐานผลิตภัณฑ์ กระบวนการผลิตที่ถูกสุขลักษณะ และการควบคุมคุณภาพผลิตภัณฑ์ให้มีคุณภาพสม่ำเสมอ และนำเทคนิคที่ได้ ไปปรับปรุงผลิตภัณฑ์ของตนเองให้ได้มาตรฐาน
+
สำนักเทคโนโลยีชุมชน โดยกลุ่มผลิตภัณฑ์สมุนไพรที่ไม่ใช่อาหาร มุ่งเน้นให้เกษตรกรในชุมชนสามารถนำองค์ความรู้ที่ได้ไปใช้ในการพัฒนาผลิตภัณฑ์แชมพูสมุนไพรและครีมนวดผมสมุนไพรให้มีคุณภาพตามมาตรฐานกำหนด ส่งผลให้ชุมชนสามารถพึ่งตนเองและนำไปสู่การพัฒนาเศรษฐกิจในระดับฐานรากที่เข้มแข็งและยั่งยืนต่อไป
ข้อมูลข่าวโดย : กรมวิทยาศาสตร์บริการ (วศ.)
เผยแพร่ : จิรายุ รุจิพงษ์วาที
ส่วนสื่อสารองค์กร
กระทรวงการอุดมศึกษา วิทยาศาสตร์ วิจัยและนวัตกรรม
โทรศัพท์ 0 2333 3700 ต่อ 3728 - 3732 โทรสาร 0 2333 3834
Facebook : @MHESIThailand
Call Center โทร.1313

ที่มา : https://www.thaigov.go.th/news/contents/details/33616