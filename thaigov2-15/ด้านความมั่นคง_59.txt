รัฐบาลไทย-ข่าวทำเนียบรัฐบาล-นรม.และรมว.กห. สั่งกองทัพ เร่งเสริมกำลังช่วยอพยพประชาชนที่ติดค้างออกจากพื้นที่น้ำท่วมสูงฉับพลัน จว.เลย

วันอาทิตย์ที่ 2 สิงหาคม 2563
นรม.และรมว.กห. สั่งกองทัพ เร่งเสริมกำลังช่วยอพยพประชาชนที่ติดค้างออกจากพื้นที่น้ำท่วมสูงฉับพลัน จว.เลย
นรม.และรมว.กห. สั่งกองทัพ เร่งเสริมกำลังช่วยอพยพประชาชนที่ติดค้างออกจากพื้นที่น้ำท่วมสูงฉับพลัน จว.เลย
นรม.และรมว.กห. สั่งกองทัพ เร่งเสริมกำลังช่วยอพยพประชาชนที่ติดค้างออกจากพื้นที่น้ำท่วมสูงฉับพลัน จว.เลย
พล.ท.คงชีพ ตันตระวาณิชย์ โฆษก กห. เปิดเผยว่า พล.อ.ประยุทธ์ จันทร์โอชา นรม.และรมว.กห. ได้สั่งการกองทัพ เร่งเสริมกำลังพลและเครื่องมือช่าง เข้าไปช่วยเหลือประชาชนที่ได้รับผลกระทบจากฝนตกหนักต่อเนื่อง เกิดน้ำป่าไหลหลาก จนน้ำท่วมระดับสูงฉับพลันในพื้นที่ภาคเหนือและภาคอีสานตอนบน โดยเฉพาะจังหวัดลำปางและจังหวัดเลย ส่งผลให้ทรัพย์สินและบ้านเรือนของประชาชนเสียหายกว่า 300 หลังคาเรือน
โดย พล.อ.ประยุทธ์’ กำชับให้กระจายกำลัง เร่งเข้าไปช่วยเหลืออพยพประชาชนออกจากพื้นที่เสี่ยงที่ระดับน้ำยังคงท่วมสูงต่อเนื่องไปยังพื้นที่ปลอดภัย และสนับสนุนนำสิ่งของบรรเทาทุกข์เข้าไปช่วยเหลือบรรเทาความเดือดร้อนของประชาชนที่ยังคงติดค้างอยู่ในพื้นที่ พร้อมทั้งขอให้ประสานกับฝ่ายปกครองในพื้นที่ เร่งสำรวจและใช้เครื่องมือช่างช่วยเหลือบรรเทาความเสียหายของระบบสาธารณูปโภค รวมทั้งซ่อมแซมฝายน้ำที่ชำรุดเป็นการเร่งด่วน จนกว่าสถานการณ์จะปกติ ขณะเดียวกันให้ติดตามสถานการณ์พายุภาคใต้ และประสานหน่วยงานในพื้นที่เตรียมการช่วยเหลือเร่งด่วน เพื่อลดความเสียหายที่จะเกิดขึ้น

ที่มา : https://www.thaigov.go.th/news/contents/details/33854
