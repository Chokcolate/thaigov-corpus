รัฐบาลไทย-ข่าวทำเนียบรัฐบาล-รมว.ทส.​ 'วราวุธ'​ ลงพื้นที่สวนรุกขชาติเชตวัน​ นำ​ผู้บริหาร​ ข้าราชการ​ เจ้าหน้่าที่​และประชาชนในพื้นที่​ ทำพิธีถวายเครื่องบัตรพลีบูชาเทวดาอารักษ์ประจำเมืองแพร่ฯ​ พร้อมขอโทษ​และให้

วันจันทร์ที่ 3 สิงหาคม 2563
พิมพ์
รมว.ทส.​ 'วราวุธ'​ ลงพื้นที่สวนรุกขชาติเชตวัน​ นำ​ผู้บริหาร​ ข้าราชการ​ เจ้าหน้่าที่​และประชาชนในพื้นที่​ ทำพิธีถวายเครื่องบัตรพลีบูชาเทวดาอารักษ์ประจำเมืองแพร่ฯ​ พร้อมขอโทษ​และให้
รมว.ทส.​ 'วราวุธ'​ ลงพื้นที่สวนรุกขชาติเชตวัน​ นำ​ผู้บริหาร​ ข้าราชการ​ เจ้าหน้่าที่​และประชาชนในพื้นที่​ ทำพิธีถวายเครื่องบัตรพลีบูชาเทวดาอารักษ์ประจำเมืองแพร่ฯ​ พร้อมขอโทษ​และให้กำลังใจชาวจังหวัดแพร่
รมว.ทส.​ 'วราวุธ'​ ลงพื้นที่สวนรุกขชาติเชตวัน​ นำ​ผู้บริหาร​ ข้าราชการ​ เจ้าหน้่าที่​และประชาชนในพื้นที่​ ทำพิธีถวายเครื่องบัตรพลีบูชาเทวดาอารักษ์ประจำเมืองแพร่ฯ​ พร้อมขอโทษ​และให้กำลังใจชาวจังหวัดแพร่
วานนี้ 2​ สิงหาคม​ 2563 เวลา​ 10.09 น.​ นายวราวุธ​ ศิลปอาชา​ รัฐมนตรีว่าการกระทรวงทรัพยากรธรรมชาติและสิ่งแวดล้อม​ (รมว.ทส.)​ เป็นประธานในพิธี​ถวายเครื่องบัตรพลีบูชาเทวดาอารักษ์ประจำเมืองแพร่​ เทวดาอารักษ์ประจำสวนรุกขชาติเชตวัน​ พิธีขอขมาบอกกล่าวเทวดาแบบโบราณล้านนาเมืองแพร่​ และพิธีทำบุญอุทิศแด่ดวงวิญญาณผู้มีอุปการะคุณต่อสถานที่ในบริเวณสวนรุกขชาติเชตวัน
​พร้อมพบปะพบพูดคุยกับพี่น้องประชาชน​ในพื้นที่​ และเยี่ยมชมนิทรรศการเครือข่ายชุมชนจังหวัดแพร่​ โดยมี​ นายจตุพร​ บุรุษพัฒน์​ ปลัดกระทรวงทรัพยากรธรรมชาติและสิ่งแวดล้อม​ ผู้บริหารระดับสูงของกระทรวงฯ​ หัวหน้าหน่วยงานในสังกัด​ที่เกี่ยวข้อง​ ผู้ว่าราชการจังหวัดแพร่ เจ้าหน้าที่​​ ภาคีเครือข่ายรักษ์เมืองเก่าแพร่ ภาคประชาสังคม และประชาชนในพื้นที่​ ให้การต้อนรับ​ และเข้าร่วมพิธี ณ​ สวนรุกขชาติเชตวัน​ ตำบลในเวียง​ อำเภอเมือง​ จังหวัดแพร่
รมว.ทส.​ ประธานในพิธีนำผู้บริหารและผู้เข้าร่วมพิธี​ฯ​ เริ่มประกอบพิธี​ โดยได้จุดธูปเทียนเครื่องบัตรพลีบูชาเทวดาอารักษ์ประจำเมืองแพร่และประจำสวนรุกขชาติเชตวัน​  จากนั้น​ บัณทิตผู้ประกอบพิธี​ ได้กล่าวอันเชิญเทวดาอารักษ์​มารับเครื่องบัตรพลีสังเวย​ ประธานในพิธี​โปรยข้าวตอกดอกไม้​ และปักธูปบนเครื่องบัตรพลี​ ต่อจากนั้น​ ยกพานดอกไม้​ ธูปเทียน​ เครื่องสักการะแบบโบราณล้านนา​เมืองแพร่​ ประกอบพิธีขอขมากรรมต่อเทวดาอารักษ์​ เจ้าที่​ และดวงวิญญาณที่สิงสถิต​ ณ​ บริเวณมณฑลพิธี​ หลังจากเสร็จพิธี​ถวายเครื่องบัตรพลีฯ ได้ประกอบพิธีสงฆ์​ จุดธูปเทียนบูชาพระรัตนตรัย​ ฟังพระสงฆ์ทรงสมณศักดิ์​ สวดมาติกา​ จบแล้วประธานทอดผ้าไตรบังสุกุล​ ถวายจตุปัจจัยไทยธรรม/ภัตราหาร​แด่พระสงฆ์​ กรวดน้ำ​ รับพร​ และกราบลาพระรัตนตรัยและกราบลาประธานสงฆ์​ เป็นอันเสร็จพิธี
รมว.ทส.​ กล่าวว่า​ เข้าใจความรู้​สึก​ ​ความเสียใจของพี่น้องประชาชนชาวจังหวัดแพร่ทุกคน​ กับสิ่งที่เกิดขึ้น​ อาคารที่ถูกรื้อหายไป​ ทำร้ายจิตใจทุกคน​ ซึ่งกระทรวงทรัพยากรธรรมชาติและสิ่งแวดล้อมไม่สามารถนำความรู้สึกกลับคืนมาได้​ ในวันนี้จึงตั้งใจนำผู้บริหาร​ ข้าราชการ​ และเจ้าหน้าที่ของกระทรวงฯ​ มาขอขมา​ ขอโทษ​ พี่น้องประชาชน​ชาวจังหวัดแพร่​ จากนี้ไปในส่วนที่ผิดพลาดหรือมีการกระทำผิด​ทางราชการก็จะตั้งกรรมการสอบสวน​ หากกระทำผิดจริงก็ต้องรับผิดชอบ​ สิ่งที่เกิดขึ้นจะเป็นบทเรียนที่ดี​ และขอให้คำมั่นสัญญาว่าการทำงานจากนี้ไปจะให้ความสำคัญกับพี่น้องประชาชนในพื้นที่เป็นสำคัญ​ จะรับฟังความคิด​ คำแนะนำจากทุกฝ่าย​ ทั้งภาคราชการ​ ภาคเอกชน​ และประชาชน​ และจะร่วมกันพัฒนา​ บูรณะ​ สวนรุกขชาติเชตวัน​ ให้เป็นที่เชิดชู​ เป็นแหล่งเรียนรู้​ แหล่งท่องเที่ยวที่สำคัญของจังหวัดแพร่​ ต่อไป​ นอกจากนี้​ รมว.ทส.​ ยังได้ฝากผู้ว่าราชการจังหวัดแพร่​ และส่วนราชการ​ที่เกี่ยวข้อง​ ให้ช่วยกันให้ความสำคัญในการกักเก็บน้ำ​ ธนาคารน้ำใต้ดิน​ เพื่อให้ประชาชนได้มีน้ำอุปโภคบริโภค​ น้ำเพื่อการเกษตร​ ใช้ในช่วงฤดูแล้งในปีหน้าและปีต่อ​ ๆ​ ไป
ทั้งนี้​ พิธีดังกล่าวเชื่อว่าเป็นการบอกกล่าวเจ้าที่ เทวดาอารักษ์ ผีบ้านผีเรือน ตามพิธีโบราณล้านนา คือเมื่อได้ทำการรื้อถอน หรือสร้างอาคาร บ้านเรือน เพื่อให้เกิดความเป็นสิริมงคลแก่พื้นที่นั้น เพราะหากมีการรื้อถอนโดยไม่ได้บอกกล่าว อาจทำให้ “ขึด”หรือผู้มีส่วนเกี่ยวข้องจะอยู่ไม่เป็นสุข เกิดเจ็บป่วยไข้หรืออาจถึงขั้นเสียชีวิตก็เป็นได้

ที่มา : https://www.thaigov.go.th/news/contents/details/33889
