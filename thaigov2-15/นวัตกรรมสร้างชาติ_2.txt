รัฐบาลไทย-ข่าวทำเนียบรัฐบาล-ระบบใบสั่งยาอิเล็กทรอนิกส์


วันจันทร์ที่ 20 กรกฎาคม 2563
พิมพ์
ระบบใบสั่งยาอิเล็กทรอนิกส์
วันที่ 4 กุมภาพันธ์ 2563
เป็นระบบบริหารจัดการร้านขายยาเพื่อเชื่อมโยงการให้บริการระหว่างโรงพยาบาลและร้านขายยาด้วยระบบใบสั่งยาอิเล็กทรอนิกส์
กระทรวงดิจิทัลเพื่อเศรษฐกิจและสังคมได้จัดนิทรรศการวิสาหกิจดิจิทัลเริ่มต้น (Digital Startup) เพื่อแสดงผลงานตัวอย่างด้านเทคโนโลยีสุขภาพ (HealthTech) แด่นายกรัฐมนตรี เพื่อยกระดับบริการทางการแพทย์และสาธารณสุขไทย ประกอบไปด้วย  ระบบใบสั่งยาอิเล็กทรอนิกส์ ซึ่งเป็นการเชื่อมโยงการให้บริการระหว่างโรงพยาบาลและร้านขายยา  แอปพลิเคชันเกมที่ผสมผสานการออกกำลังกาย เพื่อให้ผู้เล่นสนุกสนานกับการเล่นเกมและออกกำลังกายไปพร้อม ๆ กัน  แอปพลิเคชันอูก้า ที่สามารพูดคุยระบบวิดีโอคอลล์กับจิตแพทย์ได้โดยตรง และ  QueQ Hospital สำหรับจองคิวโรงพยาบาล คลินิก และศูนย์บริการทางสาธารณสุข โดยนายกรัฐมนตรีได้กล่าวชื่นชมผลงานที่ทั้งหมดที่ถูกพัฒนาว่ามีความสอดคล้องกับยุทธศาสตร์ชาติ 6 ข้อ ช่วยให้ประเทศไทยพัฒนาอย่างยั่งยืน และขอเชิญชวนคนไทยหันมาออกกำลังกายเพื่อสุขภาพที่ดีรวมถึงการดูแลสุขภาพจิตไม่ให้มีความเครียด

ที่มา : https://www.thaigov.go.th/news/contents/details/33469