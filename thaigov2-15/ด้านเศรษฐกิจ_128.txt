รัฐบาลไทย-ข่าวทำเนียบรัฐบาล-จุรินทร์ ลุย ไร่มะเขือเทศ อมก๋อย-เชียงใหม่  เน้นสัญญาซื้อขายจริงและหาตลาดเพิ่มอีก เน้นอมก๋อยโมเดล ให้เกษตร -พาณิชย์ทุกจังหวัด หาตลาดล่วงหน้าสินค้าเกษตร

วันจันทร์ที่ 3 สิงหาคม 2563
จุรินทร์ ลุย ไร่มะเขือเทศ อมก๋อย-เชียงใหม่  เน้นสัญญาซื้อขายจริงและหาตลาดเพิ่มอีก เน้นอมก๋อยโมเดล ให้เกษตร -พาณิชย์ทุกจังหวัด หาตลาดล่วงหน้าสินค้าเกษตร
1 สิงหาคม 2563  14.00  น. ที่อำเภออมก๋อย จังหวัดเชียงใหม่  เวลา 14.00 น.  นายจุรินทร์ ลักษณวิศิษฏ์ รองนายกรัฐมนตรีและรัฐมนตรีว่าการกระทรวงพาณิชย์  พร้อมคณะเกษตรจังหวัดพาณิชย์จังหวัด
และผู้ประกอบการซึ่งร่วมเซ็นสัญญาซื้อขายมะเขือเทศ  ลงแปลงไร่มะเขือเทศ  ชาวบ้านพี่น้องชาติพันธุ์ กะเหรี่ยง  ตรวจเยี่ยมผลผลิตและการทำเกษตรพื้นที่สูงซึ่งเป็นไร่ผสมแบบผสานขั้นบันได  โดยด้านล่างจะเป็นนาดอย  ส่วนใหญ่ประชาชนชาวกะเหรี่ยงจะมีไว้เพื่อปลูกข้าวสำหรับกินเองในครัวเรือน ทั้งปี  ส่วนรายได้จะเก็บเกี่ยวจากการขายผลผลิตมะเขือเทศ
นายลอยพอ สุริยะบุปผา  สจ.จังหวัดเชียงใหม่ซึ่งเป็นหนึ่งในเกษตรกรชาวไร่มะเขือเทศ  ได้นำรองนายกรัฐมนตรีและรัฐมนตรีว่าการกระทรวงพาณิชย์ ไปลงพื้นที่เกษตรกรหนึ่งในชาวไร่อมก๋อย  ที่ได้เข้าร่วมโครงการเชื่อมโยงการซื้อขายสินค้าเกษตรอำเภอ อมก๋อย จังหวัดเชียงใหม่  นายลอยพอ กล่าวว่า เกษตรกรยอมรับว่าหากไม่มีส่งการเชื่อมโยงของกระทรวงพาณิชย์นี้จะทำให้ไม่มีตลาดทันท่วงทีกับผลผลิตที่สุกผลร่วงแล้วจะทำให้ราคาตกต่ำ แต่โครงการของนายจุรินทร์ตามรูปแบบ  "อมก๋อยโมเดล"นั้นจะช่วยเกษตรกรให้เก็บผลผลิตเพื่อเข้าตลาดสด   เช่น ตลาดไท  จังหวัดปทุมธานี ตลาดล้านเมือง  จังหวัดเชียงราย  เป็นต้น   ทั้งนี้เกษตรกรจะต้องเก็บผลผลิตก่อนสุกร่วง  ซึ่งตามราคาที่มีการเซ็นสัญญาซื้อขายวันนี้จะอยู่ที่  ลูกใหญ่เบอร์หนึ่งราคา  34 บาทมือสอง 32 บาทเบอร์สาม 20 บาท  ผู้ซื้อคือบริษัทหุ่นวิจิตรการเกษตรแอนด์ฟู๊ดจำกัด จังหวัดปทุมธานี  บริษัทมาตาโปรดักส์ จำกัด จังหวัดเชียงใหม่  บริษัทเจียงฮายมาร์เก็ต จำกัด  (ตลาดล้านเมือง ) จังหวัดเชียงราย เหล่านี้จะ  รับซื้อตามราคาเซ็นสัญญา  ส่วนอีกรายคือบริษัทรอแยลฟู้ด จำกัด (ตราสามแม่ครัว) จังหวัดเชียงใหม่  สำหรับตราสามแม่ครัวนั้นจะรองรับซื้อผลสุกร่วง ไปแล้ว น้ำหนักจะมากกว่าและการรับซื้อจะใช้อีกราคาหนึ่งเป็นกลไก เสริม อย่างไรก็ตามสำหรับการเซ็นสัญญาวันนี้จะมีการรับมะเขือเทศทันทีปริมาณ 2300 ตัน มูลค่า 55 ล้านบาท
นางมัลลิกา บุญมีตระกูล มหาสุข  ที่ปรึกษารัฐมนตรีว่าการกระทรวงพาณิชย์  กล่าวว่า นายจุรินทร์ให้กระทรวงพาณิชย์และกรมการค้าภายในงรวมทั้งพาณิชย์จังหวัดเชียงใหม่ เดินหน้าโมเดลนี้หาตลาดเพิ่มเติม  ให้กับเกษตรกร ขณะเดียวกันในส่วนของผลผลิตการเกษตรในพื้นที่จังหวัดอื่นก็ให้ใช้  รูปแบบเดียวกันกับ  "อมก๋อยโมเดล" นี้ ทั้งนี้ให้พาณิชย์ทุกจังหวัด และเกษตรจังหวัดทุกจังหวัด สำรวจพืชผลการเกษตรในพื้นที่ตนเอง แล้วประสานผู้ประกอบการทำการเชื่อมโยงการซื้อขายสินค้านอกเหนือจากนั้นก็ให้ประสานกระทรวงพาณิชย์ผ่านกรมการค้าภายในเพื่อนำมาตรการเสริมเข้าดูแล  ไม่ให้เกษตรกรเกิดความเดือดร้อน

ที่มา : https://www.thaigov.go.th/news/contents/details/33893
