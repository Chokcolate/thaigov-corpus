รัฐบาลไทย-ข่าวทำเนียบรัฐบาล-อยากสูดโอโซนให้เต็มปอด เพียงแค่ข้ามแม่น้ำเจ้าพระยา คุณจะพบพื้นที่ที่โอบล้อมไปด้วยธรรมชาติ ซึ่งเราเรียกที่นี่ว่า “คุ้งบางกะเจ้า”


วันพฤหัสบดีที่ 30 กรกฎาคม 2563
อยากสูดโอโซนให้เต็มปอด เพียงแค่ข้ามแม่น้ำเจ้าพระยา คุณจะพบพื้นที่ที่โอบล้อมไปด้วยธรรมชาติ ซึ่งเราเรียกที่นี่ว่า “คุ้งบางกะเจ้า”
อยากสูดโอโซนให้เต็มปอด เพียงแค่ข้ามแม่น้ำเจ้าพระยา คุณจะพบพื้นที่ที่โอบล้อมไปด้วยธรรมชาติ ซึ่งเราเรียกที่นี่ว่า “คุ้งบางกะเจ้า”
หากคุณอยากสูดโอโซนให้เต็มปอด เพียงแค่ข้ามแม่น้ำเจ้าพระยา คุณจะพบพื้นที่ที่โอบล้อมไปด้วยธรรมชาติขนาดใหญ่กว่า 12,000 ไร่ ที่อยู่ใกล้กรุงเทพฯ ซึ่งเราเรียกที่นี่ว่า “คุ้งบางกะเจ้า” ในพื้นจังหวัดสมุทรปราการ ประกอบไปด้วย 6 ตำบล ถ้าหากเพื่อนๆลองมองจากภาพถ่ายดาวเทียม จะเห็นพื้นที่นี้มีลักษณะเหมือนกระเพาะหมูสีเขียว ภายในจะมีสถานที่ท่องเที่ยว ศูนย์เรียนรู้ต่างๆ ที่ให้ประชาชนหรือหน่วยงานต่างๆเข้ามามีส่วนร่วมพัฒนาในด้านอื่นๆ เช่น การส่งเสริมอาชีพในชุมชน การจัดการน้ำและการกัดเซาะริมตลิ่ง การจัดการขยะ การพัฒนาเยาวชน การศึกษา เป็นต้น วันนี้ทีมจิสด้าฝ่ายทรัพยากรธรรมชาติ ของเราไม่พลาดที่จะมีส่วนร่วมในการพัฒนาด้านพื้นที่สีเขียว ในโครงการ OUR Khung Bangkachao ร่วมกับ ปตท. และหน่วยงานภาคเครือข่ายสาธิตการวางแปลงให้กับชาวบ้าน หรือผู้นำชุมชน ในการตรวจวัด ปริมาณมวลชีวภาพและการคำนวณการกักเก็บคาร์บอน เพื่อนำไปใช้ออกแบบระบบการติดตามพื้นที่สีเขียว จำนวน 2 แปลง ในพื้นที่ บางยอ และทรงคนอง มาใช้ควบคู่กับข้อมูลภาพถ่ายดาวเทียมรายละเอียดสูงในการคำนวนหาเปอร์เซ็นต์การปกคลุมเรือนยอดต้นไม้ และตรวจสอบพื้นที่สีเขียว โดยมีเป้าหมาย 5 ปี ในการรักษาและพัฒนาพื้นที่สีเขียวให้เกิดประโยชน์สูงสุด
ข้อมูลข่าวโดย : สำนักงานพัฒนาเทคโนโลยีอวกาศและภูมิสารสนเทศ (องค์การมหาชน) หรือ จิสด้า
เผยแพร่ : จิรายุ รุจิพงษ์วาที
ส่วนสื่อสารองค์กร
กระทรวงการอุดมศึกษา วิทยาศาสตร์ วิจัยและนวัตกรรม
โทรศัพท์ 0 2333 3700 ต่อ 3728 - 3732 โทรสาร 0 2333 3834
Facebook : @MHESIThailand
Call Center โทร.1313

ที่มา : https://www.thaigov.go.th/news/contents/details/33792