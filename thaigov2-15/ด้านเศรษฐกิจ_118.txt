รัฐบาลไทย-ข่าวทำเนียบรัฐบาล-รองปลัดฯ ภานุวัฒน์ ประชุมแนวทางบูรณาการความร่วมมือผลักดันงานวิจัยนวัตกรรมยางพาราสู่เชิงพาณิชย์

วันเสาร์ที่ 1 สิงหาคม 2563
พิมพ์
รองปลัดฯ ภานุวัฒน์ ประชุมแนวทางบูรณาการความร่วมมือผลักดันงานวิจัยนวัตกรรมยางพาราสู่เชิงพาณิชย์
นายภานุวัฒน์ ตริยางกูรศรี รองปลัดกระทรวงอุตสาหกรรม  ประชุมแนวทางบูรณาการความร่วมมือผลักดันงานวิจัยนวัตกรรมยางพาราสู่เชิงพาณิชย์ ณ อุทยานวิทยาศาสตร์ภาคใต้ ต.ทุ่งใหญ่ อ.หาดใหญ่ จ.สงขลา
เมื่อวันที่ 31 กรกฎาคม 2563 นายภานุวัฒน์ ตริยางกูรศรี รองปลัดกระทรวงอุตสาหกรรม นำคณะผู้แทนจาก สำนักงานอุตสาหกรรมจังหวัดสงขลา ศูนย์ส่งเสริมอุตสาหกรรมภาคที่ 11 ศูนย์นวัตกรรมอย่างยั่งยืนมหาวิทยาลัยสงขลานครินทร์ วิทยาลัยเทคนิคหาดใหญ่ และกลุ่มบริษัทนักลงทุนไทย เข้าเยี่ยมชมการดำเนินงานของอุทยานวิทยาศาสตร์ภาคใต้ และประชุมแนวทางบูรณาการความร่วมมือผลักดันงานวิจัยนวัตกรรมยางพาราสู่เชิงพาณิชย์ โดยมี ผศ.นพ.สุนทร วงษ์ศิริ รองอธิการบดีฝ่ายวิจัยและนวัตกรรม มหาวิทยาลัยสงขลานครินทร์ให้การต้อนรับ ณ อุทยานวิทยาศาสตร์ภาคใต้ ต.ทุ่งใหญ่ อ.หาดใหญ่ จ.สงขลา
อุทยานวิทยาศาสตร์ภาคใต้ (Southern Thailand Science Park) นับเป็น “นิคมวิจัยสำหรับเอกชน แห่งแรกของภาคใต้” ให้บริการภาคเอกชนเพื่อทำวิจัยและพัฒนา โดยมีทรัพยากรวิจัยทั้งนักวิจัย ผู้เชี่ยวชาญจากภาครัฐและภาคเอกชน รวมถึงเครื่องมือ ห้องปฏิบัติการวิจัยและโครงสร้างพื้นฐานต่าง ๆ พร้อมสิ่งอำนวยความสะดวกครบถ้วน อีกทั้งเป็นตัวกลางเชื่อมโยงการพัฒนานวัตกรรมระหว่างภาครัฐ ภาคเอกชน ภาคการศึกษา และภาคสังคม ซึ่งจะช่วยส่งเสริมการพัฒนากำลังคนด้านวิทยาศาสตร์ เทคโนโลยี และนวัตกรรมระดับภูมิภาค สร้างธุรกิจและเทคโนโลยีใหม่ ๆ และการนำผลงานวิจัยเข้าสู่ระบบการคุ้มครองให้สามารถใช้ประโยชน์เชิงพาณิชย์ได้

ที่มา : https://www.thaigov.go.th/news/contents/details/33847
