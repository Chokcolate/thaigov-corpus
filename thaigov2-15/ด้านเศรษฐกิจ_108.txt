รัฐบาลไทย-ข่าวทำเนียบรัฐบาล-กรมศุลกากร จัดกิจกรรมจิตอาสา  “ศุลกากร ส่งแรงใจ สู้ภัย COVID - 19 มอบถุงยังชีพและสิ่งของจำเป็นแก่ชุมชนในเขตคลองเตย”

วันศุกร์ที่ 31 กรกฎาคม 2563
พิมพ์
กรมศุลกากร จัดกิจกรรมจิตอาสา  “ศุลกากร ส่งแรงใจ สู้ภัย COVID - 19 มอบถุงยังชีพและสิ่งของจำเป็นแก่ชุมชนในเขตคลองเตย”
กรมศุลกากรจัดกิจกรรมจิตอาสา “ศุลกากร ส่งแรงใจ สู้ภัย COVID - 19 มอบถุงยังชีพและสิ่งของจำเป็นแก่ชุมชนในเขตคลองเตย” มอบถุงยังชีพแก่ชุมชนสวนอ้อย และมอบทุนทรัพย์สำหรับสมาชิกชุมชนคลองเตยล็อค 1 - 2 - 3 ที่ได้รับความเสียหายจากเพลิงไหม้
นายชูชัย อุดมโภชน์ ที่ปรึกษาด้านพัฒนาระบบสิทธิประโยชน์ทางศุลกากร เป็นประธานในกิจกรรมจิตอาสา “ศุลกากร ส่งแรงใจ สู้ภัย COVID - 19 มอบถุงยังชีพและสิ่งของจำเป็นแก่ชุมชนในเขตคลองเตย” พร้อมคณะผู้บริหาร ร่วมกัน มอบถุงยังชีพจำนวน 200 ถุง แก่ผู้แทนชุมชนสวนอ้อย และมอบทุนทรัพย์สำหรับสร้างและปรับปรุงที่อยู่อาศัยสำหรับสมาชิกชุมชนคลองเตยล็อค 1 - 2 - 3 ที่ได้รับความเสียหายจากเพลิงไหม้ เมื่อวันที่ 21 กรกฎาคมที่ผ่านมา จำนวน 16 หลังคาเรือน หลังคาเรือนละ 3,000 บาท โดยกิจกรรมดังกล่าวจัดขึ้น ณ บริเวณห้องโถง อาคาร 1 กรมศุลกากร เมื่อวันที่ 31 กรกฎาคม 2563
เนื่องจากสถานการณ์การแพร่ระบาดของโรคติดเชื้อไวรัสโคโรนา 2019 (COVID - 19) ได้แพร่ระบาดอย่างรวดเร็วและกว้างขวางไปหลายประเทศทั่วโลก ซึ่งส่งผลกระทบและสร้างความเดือดร้อนให้แก่ประชาชนในหลายพื้นที่ กรมศุลกากรนำโดยนายกฤษฎา จีนะวิจารณะ อธิบดีกรมศุลกากร ได้ตระหนักและให้ความสำคัญในคุณภาพชีวิต และปัญหาความเดือนร้อนของประชาชนในบริเวณโดยรอบกรมศุลกากร จึงจัดให้มีกิจกรรมจิตอาสา “ศุลกากร ส่งแรงใจ สู้ภัย COVID - 19” เพื่อมอบถุงยังชีพและอุปกรณ์ที่จำเป็นในการดำรงชีวิตของประชาชนมาอย่างต่อเนื่อง และเมื่อวันที่ 21 กรกฎาคม 2563 ที่ผ่านมา เกิดเหตุเพลิงไหม้ในเขตชุมชนคลองเตยล็อค 1 – 2 – 3 ทำให้บ้านเรือนของสมาชิกชุมชนได้รับความเสียหายทั้งสิ้น 16 หลังคาเรือน อธิบดีกรมศุลกากร จึงได้มอบหมายให้นายชูชัย     อุดมโภชน์ ในฐานะหัวหน้าศูนย์ฯ Covid - 19 ของกรมศุลกากร ดำเนินการจัดกิจกรรมจิตอาสา “ศุลกากร ส่งแรงใจ สู้ภัย COVID - 19 มอบถุงยังชีพและสิ่งของจำเป็นแก่ชุมชนในเขตคลองเตย” เพื่อมอบถุงยังชีพจำนวน 200 ถุง แก่ชุมชนสวนอ้อย และมอบทุนทรัพย์สำหรับสร้างและปรับปรุงที่อยู่อาศัยสำหรับสมาชิกชุมชนคลองเตยล็อค 1 - 2 - 3 ที่ได้รับความเสียหายจำนวน 16 หลังคาเรือน หลังคาเรือนละ 3,000 บาท รวมเป็นเงิน 48,000 บาท
ทั้งนี้ การจัดกิจกรรมดังกล่าว กรมศุลกากรได้คำนึงถึงสุขอนามัยและความปลอดภัยเป็นหลัก โดยได้ดำเนินการตามมาตรการของกระทรวงสาธารณสุข Social Distancing และได้ประสานงานกับเขตคลองเตย เพื่อให้ทราบถึงการจัดกิจกรรมในครั้งนี้ เรียบร้อยแล้ว

ที่มา : https://www.thaigov.go.th/news/contents/details/33823
