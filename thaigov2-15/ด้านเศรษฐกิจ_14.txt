รัฐบาลไทย-ข่าวทำเนียบรัฐบาล-กรมทางหลวงชนบทร่วมสำนึกในพระมหากรุณาธิคุณและเฉลิมพระเกียรติ พระบาทสมเด็จพระปรเมนทรรามาธิบดีศรีสินทรมหาวชิราลงกรณ พระวชิรเกล้าเจ้าอยู่หัว


วันพุธที่ 15 กรกฎาคม 2563
กรมทางหลวงชนบทร่วมสำนึกในพระมหากรุณาธิคุณและเฉลิมพระเกียรติ พระบาทสมเด็จพระปรเมนทรรามาธิบดีศรีสินทรมหาวชิราลงกรณ พระวชิรเกล้าเจ้าอยู่หัว
เนื่องในโอกาสวันเฉลิมพระชนมพรรษา ครบ 68 พรรษา เปิดไฟประดับสะพานข้ามแม่น้ำเจ้าพระยา 13 แห่ง
เนื่องในโอกาสวันเฉลิมพระชนมพรรษา ครบ 68 พรรษา ของพระบาทสมเด็จพระปรเมนทรรามาธิบดีศรีสินทรมหาวชิราลงกรณ พระวชิรเกล้าเจ้าอยู่หัว ในหลวงรัชกาลที่ 10 กรมทางหลวงชนบท กระทรวงคมนาคมจะเปิดไฟประดับสะพานข้ามแม่น้ำเจ้าพระยาในพื้นที่กรุงเทพมหานครและปริมณฑลที่อยู่ในความดูแล จำนวน 13 แห่ง ได้แก่ สะพานพระราม 3 (Phra Ram 3 Bridge) สะพานพระราม 4 (Phra Ram 4 Bridge) สะพานพระราม 5 (Phra Ram 5 Bridge) สะพานพระราม 7 (Phra Ram 7 Bridge) สะพานมหาเจษฎาบดินทรานุสรณ์ (Maha Chetsadabodinthranuson Bridge) สะพานสมเด็จพระปิ่นเกล้า (Somdet Phra Pinklao Bridge) สะพานพระพุทธยอดฟ้า (Phra Phutthayotfa Bridge) สะพานพระปกเกล้า (Phra Pokklao Bridge) สะพานสมเด็จพระเจ้าตากสินมหาราช (Somdet Phrachao Taksin Maharat Bridge) สะพานกรุงธน (Krung Thon Bridge) สะพานกรุงเทพ (Krung Thep Bridge) สะพานภูมิพล 1 (Bhumibol 1 Bridge) และสะพานภูมิพล 2 (Bhumibol 2 Bridge) โดยในเดือนกรกฎาคม 2563 เฉพาะวันศุกร์ เสาร์ อาทิตย์ จะเปิดไฟประดับ ช่วงเวลา 19.00 - 22.00 น. และวันที่ 28 - 31 กรกฎาคม 2563 จะเปิดไฟประดับช่วงเวลา 19.00 - 24.00 น. เพื่อร่วมสำนึกในพระมหากรุณาธิคุณและร่วมเฉลิมพระเกียรติ ตลอดจนแสดงให้เห็นความงดงามของบรรยากาศของสะพานข้ามแม่น้ำเจ้าพระยา ซึ่งเป็นการส่งเสริมการท่องเที่ยวในประเทศได้อีกทางหนึ่ง โดยประชาชนสามารถร่วมชมทัศนียภาพความสวยงามของสะพานได้ตามวันและเวลาดังกล่าว

ที่มา : https://www.thaigov.go.th/news/contents/details/33397