รัฐบาลไทย-ข่าวทำเนียบรัฐบาล-อนุมัติงบแก้ประมงผิดกฎหมาย - ป้องกันทำผิดซ้ำ


วันศุกร์ที่ 31 กรกฎาคม 2563
พิมพ์
อนุมัติงบแก้ประมงผิดกฎหมาย - ป้องกันทำผิดซ้ำ
--
#ไทยคู่ฟ้า ครม. อนุมัติงบประมาณ 171 ล้านบาท เพื่อแก้ไขปัญหาการทำประมงผิดกฎหมาย ขาดการรายงาน และไร้การควบคุม หรือ IUU Fishing ให้มีประสิทธิภาพมากขึ้น ครอบคลุมทั้งการตรวจสอบ ติดตาม ควบคุม และเฝ้าระวังการทำประมง การบริหารจัดการกองเรือ และบังคับใช้กฎหมาย รวมทั้งเตรียมรับมือกับมาตรการกีดกันทางการค้าของสหรัฐฯ
โครงการนี้เป็นการบูรณาการร่วมกันระหว่าง กรมประมง กรมเจ้าท่า สำนักงานตำรวจแห่งชาติ กรมสวัสดิการและคุ้มครองแรงงาน และองค์การสะพานปลา มีระยะเวลาดำเนินการ 3 เดือน ตั้งแต่เดือน ก.ค. – ธ.ค. 63 ประกอบด้วย
1. ปรับปรุงการเก็บข้อมูลการทำประมงพาณิชย์และพื้นบ้าน ให้ครอบคลุมพื้นที่ทุกจังหวัดชายทะเล
2. ตรวจสอบความถูกต้องของการบริหารจัดการเรือที่ได้รับใบอนุญาตทำการประมงพาณิชย์
3. ตรวจสอบ ติดตาม ควบคุม และเฝ้าระวังการทำประมงของเรือประมงไทยที่ทำการประมงในน่านน้ำและนอกน่านน้ำไทย ทั้งก่อนออกทำประมง ระหว่างทำประมง และเมื่อกลับเข้าเทียบท่าเพื่อขนถ่ายสัตว์น้ำ
4. พัฒนาระบบอิเล็กทรอนิกส์ในระบบการตรวจสอบย้อนกลับ ผลิตภัณฑ์ประมงที่มาจากการทำประมงแบบไม่ถูกต้อง
5. เตรียมความพร้อมป้องกันการใช้มาตรการกีดกันทางการค้า ในประเด็นเรื่องการทำลายทรัพยากรสัตว์ทะเลหายาก และสัตว์ทะเลเลี้ยงลูกด้วยนม
6. จัดทำฐานข้อมูลคดีเพื่อดำเนินการทางกฎหมาย และลดความซ้ำซ้อนของหน่วยงานที่เกี่ยวข้องต่าง ๆ
7. บริหารจัดการแรงงานต่างด้าวที่อยู่ในภาคประมง และจัดหาแรงงานที่ถูกกฎหมาย
8. ส่งเสริมการทำประมงพื้นบ้านให้มีคุณภาพชีวิตที่ดีและลดความเหลื่อมล้ำ

ที่มา : https://www.thaigov.go.th/news/contents/details/33813