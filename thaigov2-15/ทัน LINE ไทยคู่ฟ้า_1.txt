รัฐบาลไทย-ข่าวทำเนียบรัฐบาล-เร่งแก้ปัญหาราคาเนื้อหมู 


วันพฤหัสบดีที่ 23 กรกฎาคม 2563
เร่งแก้ปัญหาราคาเนื้อหมู
--
#ไทยคู่ฟ้า ใครไปซื้อเนื้อหมูที่ตลาดคงพบว่า ราคาเนื้อหมูปรับตัวสูงขึ้น ซึ่งขณะนี้รัฐบาลกำลังเร่งแก้ปัญหา โดยกระทรวงพาณิชย์ทำข้อตกลงร่วมกับสมาคมผู้เลี้ยงสุกรแห่งชาติ และห้างค้าปลีกรายใหญ่ ให้ขายสุกรมีชีวิตในราคากิโลกรัมละ 80 บาท หมูเนื้อแดง กิโลกรัมละ 150 บาท และเนื้อสัน กิโลกรัมละ 160 บาท หากมาตรการข้างต้นไม่ได้ผล จะทบทวนเรื่องการส่งออก โดยระยะแรกจะจำกัดการส่งออกไม่ให้เกินวันละ 5,000 ตัว จากที่ปัจจุบันส่งออกวันละ 10,000 ตัว
และถ้าปัญหายังไม่คลี่คลายจะใช้มาตรการขั้นสูงสุด คือ การระงับการส่งออกชั่วคราวจนกว่าสถานการณ์จะดีขึ้นสำหรับสาเหตุที่ทำให้ราคาเนื้อหมูปรับตัวสูงขึ้น มาจากการแพร่ระบาดของโรคอหิวาต์แอฟริกา ทำให้ผลผลิตหมูในประเทศจีน เวียดนาม กัมพูชา และสปป.ลาว เกิดความเสียหาย จึงมีการนำเข้าเนื้อหมูจากประเทศไทยเพิ่มขึ้น ผลผลิตในประเทศจึงลดลง สวนทางกับความต้องการบริโภคเนื้อหมูที่มีมากขึ้น หลังจากที่รัฐบาลประกาศผ่อนคลายมาตรการล็อกดาวน์ และตรงกับช่วงเปิดเทอมของนักเรียนพอดี

ที่มา : https://www.thaigov.go.th/news/contents/details/33628