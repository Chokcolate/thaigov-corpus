รัฐบาลไทย-ข่าวทำเนียบรัฐบาล-ข่าวดี! สินเชื่อช่วยเหลือธุรกิจผู้ส่งออก SMEs บรรเทาผลกระทบจากโควิด-19


วันเสาร์ที่ 25 กรกฎาคม 2563
พิมพ์
ข่าวดี! สินเชื่อช่วยเหลือธุรกิจผู้ส่งออก SMEs บรรเทาผลกระทบจากโควิด-19
--
#ไทยคู่ฟ้า รัฐบาลสนับสนุนสินเชื่อผ่านโครงการเอ็กซิมเสริมไทยเก่ง (EXIM Star Credit) เพื่อใช้เป็นเงินทุนหมุนเวียนสำหรับผู้ส่งออก SMEs ใน 3 กลุ่มอุตสาหกรรม ได้แก่ 1. กลุ่มเกษตร อุตสาหกรรมเกษตร และเทคโนโลยีชีวภาพ 2. กลุ่มอาหาร อุตสาหกรรมแปรรูปอาหาร และ 3. กลุ่มเครื่องสำอาง ผลิตภัณฑ์ที่มีคุณสมบัติปรุงแต่งดูแลร่างกาย เป็นต้น โดยอนุมัติวงเงินสูงสุด 3 ล้านบาทต่อราย อัตราดอกเบี้ย 4.75% ต่อปี และลดอัตราดอกเบี้ยเหลือ 4% ต่อปี กรณีส่งออกไป CLMV (กัมพูชา สปป.ลาว เมียนมา และเวียดนาม)
นอกจากนี้ EXIM BANK มีสินเชื่ออีกหลากหลายรูปแบบ เพื่อสนับสนุนผู้ส่งออกและนักลงทุนในซัพพลายเชนของการส่งออกสินค้าและบริการของไทยปรับเปลี่ยนหรือยกระดับกระบวนการผลิต เพิ่มมูลค่าธุรกิจ และแข่งขันได้ รวมทั้งยังมีโครงการอบรมทางออนไลน์และกิจกรรมกลุ่มย่อย เพื่อช่วยเพิ่มทักษะความรู้ ข้อมูลข่าวสาร และจับคู่ธุรกิจให้แก่ผู้ประกอบการไทยกับคู่ค้าในต่างประเทศ โดยเฉพาะตลาด CLMV ซึ่งยังมีความต้องการสินค้าและบริการของไทยอีกมาก
หากท่านใดสนใจ สามารถสอบถามรายละเอียดเพิ่มเติมได้ที่ส่วนสื่อสารองค์กร ฝ่ายพัฒนาความยั่งยืนและสื่อสารองค์กรโทร. 0 2271 3700, 0 2278 0047, 0 2617 2111 ต่อ 4120-4

ที่มา : https://www.thaigov.go.th/news/contents/details/33683