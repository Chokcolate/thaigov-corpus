รัฐบาลไทย-ข่าวทำเนียบรัฐบาล-โมเดลเศรษฐกิจ BCG นำพาประเทศสู่การพัฒนาที่ยั่งยืน 


วันพุธที่ 22 กรกฎาคม 2563
พิมพ์
โมเดลเศรษฐกิจ BCG นำพาประเทศสู่การพัฒนาที่ยั่งยืน
วันพุธที่ 22 กรกฎาคม 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
การบริหารงานของรัฐบาลตามวิถีใหม่ หรือ New Normal มุ่งเน้นการผนึกกำลังทุกภาคส่วนให้ร่วมคิด ร่วมวางแผนอนาคตไทย ทำงานเชิงรุก ก้าวไปข้างหน้าด้วยพลังของคนไทย ร่วมกันสร้างชาติ พลิกฟื้นเศรษฐกิจไทยให้กลับมาสู่ความมั่นคง มั่งคั่ง และยั่งยืน ผลักดันการขับเคลื่อนเศรษฐกิจแบบ BCG ซึ่งประกอบด้วย เศรษฐกิจชีวภาพ เศรษฐกิจหมุนเวียน และเศรษฐกิจสีเขียว ส่งเสริมเศรษฐกิจฐานรากด้วยเกษตรทฤษฎีใหม่ที่ใช้เทคโนโลยีเพิ่มมูลค่าและไม่ส่งผลกระทบต่อสิ่งแวดล้อม บริหารจัดการน้ำให้เกิดประโยชน์สูงสุด ผลิตพลังงานโดยอาศัยแหล่งพลังงานจากพืช เป็นต้น ทั้งนี้ เป้าหมายของโมเดลเศรษฐกิจ BCG จะนำไปสู่การพัฒนาที่ยั่งยืน โดยไม่ทิ้งใครไว้ข้างหลัง ช่วยให้ประเทศไทยก้าวข้ามกับดักรายได้ปานกลางไปสู่ประเทศที่มีรายได้สูงในอนาคต
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/33575