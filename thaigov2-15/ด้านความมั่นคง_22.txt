รัฐบาลไทย-ข่าวทำเนียบรัฐบาล-ก.แรงงาน จัดกิจกรรมเนื่องในวันเฉลิมพระชนมพรรษาสมเด็จพระเจ้าอยู่หัว ประจำปี ๒๕๖๓


วันพุธที่ 22 กรกฎาคม 2563
พิมพ์
ก.แรงงาน จัดกิจกรรมเนื่องในวันเฉลิมพระชนมพรรษาสมเด็จพระเจ้าอยู่หัว ประจำปี ๒๕๖๓
ก.แรงงาน จัดกิจกรรมเนื่องในวันเฉลิมพระชนมพรรษาสมเด็จพระเจ้าอยู่หัว ประจำปี ๒๕๖๓
วันที่ ๒๒ กรกฎาคม ๒๕๖๓ เวลา ๐๘.๐๐ น. นายจุติ ไกรฤกษ์ รัฐมนตรีว่าการกระทรวงการพัฒนาสังคมและความมั่นคงของมนุษย์ รักษาราชการแทนในตำแหน่งรัฐมนตรีว่าการกระทรวงแรงงาน เป็นประธานในพิธีถวายพระพรชัยมงคล ถวายสัตย์ปฏิญาณฯ ลงนามถวายพระพร และลงนามถวายสัตย์ปฏิญาณเพื่อเป็นข้าราชการที่ดีและหลังของแผ่นดิน ประจำปี ๒๕๖๓ ของกระทรวงแรงงาน เนื่องในโอกาสวันเฉลิมพระชนมพรรษาพระบาทสมเด็จพระเจ้าอยู่หัว ๖๘ พรรษา ๒๘ กรกฎาคม ๒๕๖๓ เพื่อให้ข้าราชการและเจ้าหน้าที่กระทรวงแรงงาน ได้แสดงความมุ่งมั่นแน่วแน่ที่จะเป็นข้าราชการที่ดีและพลังของแผ่นดิน ปฏิบัติหน้าที่ตามรอยพระยุคลบาทในฐานะข้าของแผ่นดิน ให้เกิดประโยชน์สุขแก่ประชาชนและประเทศชาติสืบไป โดยมีนายสุทธิ สุโกศล ปลัดกระทรวงแรงงาน ผู้บริหารระดับสูง ข้าราชการ และเจ้าหน้าที่จากกรมสังกัดกระทรวงแรงงาน จำนวน ๒๕๐ คน เข้าร่วมพิธีดังกล่าว ณ ห้องประชุมจอมพล ป. พิบูลสงคราม ชั้น ๕ กระทรวงแรงงาน

ที่มา : https://www.thaigov.go.th/news/contents/details/33582