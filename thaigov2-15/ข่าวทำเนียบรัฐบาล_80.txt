รัฐบาลไทย-ข่าวทำเนียบรัฐบาล-นายกรัฐมนตรี เผยในหลวงและสมเด็จพระนางเจ้าฯ พระบรมราชินี มีพระราชกระแสห่วงใยประชาชนที่ประสบภัยน้ำท่วม โรงครัวจิตอาสาพระราชทาน 904 วปร. ในพื้นที่ที่เหมาะสม

วันอังคารที่ 4 สิงหาคม 2563
พิมพ์
นายกรัฐมนตรี เผยในหลวงและสมเด็จพระนางเจ้าฯ พระบรมราชินี มีพระราชกระแสห่วงใยประชาชนที่ประสบภัยน้ำท่วม โรงครัวจิตอาสาพระราชทาน 904 วปร. ในพื้นที่ที่เหมาะสม
นายกรัฐมนตรี เผยในหลวงและสมเด็จพระนางเจ้าฯ พระบรมราชินี มีพระราชกระแสห่วงใยประชาชนที่ประสบภัยน้ำท่วม โรงครัวจิตอาสาพระราชทาน 904 วปร. ในพื้นที่ที่เหมาะสม
วันนี้ (4 ส.ค. 63) เวลา 13.15 น. ณ ตึกสันติไมตรี (หลังใน) หลังการประชุมคณะรัฐมนตรี พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม เผยพระบาทสมเด็จพระเจ้าอยู่และสมเด็จพระนางเจ้าฯ พระบรมราชินี มีพระราชกระแสห่วงใยประชาชนที่ได้รับผลกระทบจากสถานการณ์อุทกภัยในช่วงเวลาที่ผ่านมา  จากการประชุมทางไกลระหว่างศูนย์อำนวยการใหญ่จิตอาสาพระราชทาน 904 วปร. และราชเลขานุการในพระองค์ มีพระราชกระแสห่วงใยพร้อมทั้งขอให้ทุกฝ่ายร่วมมือร่วมใจกันช่วยเหลือประชาชนให้ดีที่สุด  ราชเลขานุการในพระองค์ ยังแจ้งว่าขอให้จิตอาสาพระราชทานทุกจังหวัดเปิดโรงครัวพระราชทานในพื้นที่ที่เหมาะสม เพื่อช่วยเหลือประชาชน ซึ่งเป็นมหากรุณาธิคุณอันหาที่สุดไม่ได้ รัฐบาลได้สนองพระราโชบายดังกล่าว โดยมอบหมายให้กระทรวงมหาดไทยและหน่วยงานที่เกี่ยวข้องให้การช่วยเหลือประชาชน นายกรัฐมนตรียังกล่าวเตือนประชาชนในพื้นที่เสี่ยงน้ำท่วมหรือมีที่อยู่อาศัยบ้านชั้นเดียว หากมีฝนตกต่อเนื่องยาวนาน ให้ประชาชนเตรียมความพร้อมสำหรับเหตุการณ์อุทกภัย โดยเฉพาะภาคเหนือซึ่งไม่สามารถคาดเดาสถานการณ์น้ำป่าไหลหลากได้
.........................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/33930
