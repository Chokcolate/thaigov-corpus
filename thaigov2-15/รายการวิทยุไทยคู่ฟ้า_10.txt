รัฐบาลไทย-ข่าวทำเนียบรัฐบาล-โครงการปลูกป่า และป้องกันไฟป่า

วันอังคารที่ 28 กรกฎาคม 2563
พิมพ์
โครงการปลูกป่า และป้องกันไฟป่า
วันอังคารที่ 28 กรกฎาคม 2563
ต่อจากนี้ไป ขอเชิญรับฟังไทยคู่ฟ้า ครับ
พล.อ.ประยุทธ์ จันทร์โอชา นายกรัฐมนตรี เชิญชวนประชาชนทุกภาคส่วนร่วมโครงการปลูกป่า และป้องกันไฟป่า เพื่อฟื้นคืนระบบนิเวศป่าต้นน้ำและแก้ไขปัญหาภัยแล้ง น้ำหลาก ในพื้นที่ลุ่มน้ำหลักของประเทศ โดยครอบคลุมถึงป่าต้นน้ำ ป่าพรุ และป่าชายเลนที่มีชุมชนอยู่อาศัยและใช้ประโยชน์ พื้นที่เป้าหมายปลูกป่าและฟื้นฟูป่าทั่วประเทศตั้งแต่ปี 2563 - 2570 ไม่น้อยกว่า 2,600,000 ไร่ นอกจากนี้ ยังช่วยสืบสาน รักษา และต่อยอดแนวพระราชดำริ พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร สร้างความมั่นคงด้านทรัพยากรธรรมชาติ สังคม และเศรษฐกิจ สู่การพัฒนาที่ยั่งยืน และพัฒนาคุณภาพชีวิตคนในชุมชนที่อยู่รอบเขตป่าให้สามารถอยู่อาศัยกับป่าได้อย่างยั่งยืน
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/33682
