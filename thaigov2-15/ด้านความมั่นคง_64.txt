รัฐบาลไทย-ข่าวทำเนียบรัฐบาล-ทส. ร่วมพิธีถวายเครื่องราชสักการะ และจุดเทียนถวายพระพรชัยมงคล เนื่องในโอกาสวันเฉลิมพระชนมพรรษาพระบาทสมเด็จพระเจ้าอยู่หัว ๒๘ กรกฎาคม ๒๕๖๓​

วันจันทร์ที่ 3 สิงหาคม 2563
พิมพ์
ทส. ร่วมพิธีถวายเครื่องราชสักการะ และจุดเทียนถวายพระพรชัยมงคล เนื่องในโอกาสวันเฉลิมพระชนมพรรษาพระบาทสมเด็จพระเจ้าอยู่หัว ๒๘ กรกฎาคม ๒๕๖๓​
ทส. ร่วมพิธีถวายเครื่องราชสักการะ และจุดเทียนถวายพระพรชัยมงคล เนื่องในโอกาสวันเฉลิมพระชนมพรรษาพระบาทสมเด็จพระเจ้าอยู่หัว ๒๘ กรกฎาคม ๒๕๖๓​
ทส. ร่วมพิธีถวายเครื่องราชสักการะ และจุดเทียนถวายพระพรชัยมงคล เนื่องในโอกาสวันเฉลิมพระชนมพรรษาพระบาทสมเด็จพระเจ้าอยู่หัว ๒๘ กรกฎาคม ๒๕๖๓​
วันที่ ๒๘​ กรกฎาคม​ ๒๕๖๓ ณ​ ท้องสนามหลวง​ กระทรวงทรัพยากรธรรมชาติและสิ่งแวดล้อม​ ร่วมพิธีถวายเครื่องราชสักการะ​ วางพานพุ่ม​ และจุดเทียนถวายพระพรชัยมงคล เนื่องในโอกาสวันเฉลิมพระชนมพรรษาพระบาทสมเด็จพระเจ้าอยู่หัว ๒๘ กรกฎาคม ๒๕๖๓​ เพื่อแสดงความจงรักภักดี และสำนึกในพระมหากรุณาธิคุณที่ทรงมีต่อพสกนิกรชาวไทยทุกหมู่เหล่าอย่างหาที่สุดมิได้ โดยเวลาประมาณ ๑๗.๓๐ น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม​ ร่วมพิธีถวายเครื่องราชสักการะ​และวางพานพุ่ม​ หน้าพระบรมฉายาลักษณ์พระบาทสมเด็จพระเจ้าอยู่หัว
จากนั้น​ เวลา​ประมาณ​ ๑๙.๐๐ น.​ นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม และภริยา พร้อมด้วย​ ปลัดกระทรวงทรัพยากรธรรมชาติและสิ่งแวดล้อม นำผู้บริหาร ข้าราชการ พนักงาน และเจ้าหน้าที่ ร่วมพิธีจุดเทียนถวายพระพรชัยมงคล โดยมี พลเอก ประยุทธ์ จันทร์โอชา นายกรัฐมนตรี พร้อมภริยา เป็นประธานในพิธี นำประธานรัฐสภา ประธานศาลฎีกาและภริยา ประธานองค์กรอิสระตามรัฐธรรมนูญและภริยา คณะรัฐมนตรีและคู่สมรส และผู้เข้าร่วมพิธี วางพานพุ่มและเปิดกรวยกระทงดอกไม้ ถวายความเคารพหน้าพระบรมฉายาลักษณ์ จุดเทียนมหามงคล กล่าวกราบบังคมทูลถวายพระพรชัยมงคล และกล่าวนำผู้เข้าร่วมพิธีถวายพระพรชัยมงคล จากนั้น นำผู้เข้าร่วมพิธีร้องเพลงสดุดีจอมราชา และชมการแสดงโดรนบินแปลอักษร​เหนือท้องสนามหลวง เพื่อเฉลิมพระเกียรติพระบาทสมเด็จพระเจ้าอยู่หัวฯ

ที่มา : https://www.thaigov.go.th/news/contents/details/33880
