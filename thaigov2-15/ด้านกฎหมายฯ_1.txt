รัฐบาลไทย-ข่าวทำเนียบรัฐบาล-กระทรวงยุติธรรม ขับเคลื่อนแนวทางการจัดตั้งนิคมอุตสาหกรรมราชทัณฑ์


วันอังคารที่ 21 กรกฎาคม 2563
กระทรวงยุติธรรม ขับเคลื่อนแนวทางการจัดตั้งนิคมอุตสาหกรรมราชทัณฑ์
กระทรวงยุติธรรม ขับเคลื่อนแนวทางการจัดตั้งนิคมอุตสาหกรรมราชทัณฑ์
ในวันพฤหัสบดีที่ ๑๖ กรกฎาคม ๒๕๖๓ เวลา ๑๐.๑๑ น. นายวิทยา สุริยะวงค์ รองปลัดกระทรวงยุติธรรม พร้อมด้วย นายนิมิต ทัพวนานต์ ผู้ตรวจราชการกระทรวงยุติธรรม  เข้าร่วมหารือถึงแนวทางการออกแบบโครงสร้างและการบริหารจัดการเรือนจำอุตสาหกรรมหรือเกษตรกรรม เพื่อแก้ไขปัญหาและพัฒนาพฤตินิสัยผู้ต้องขัง โดยมี นายโฆสิต สุวินิจจิต ประธานอนุกรรมการฯ พร้อมด้วยคณะอนุกรรมการฯ ร่วมหารือแนวทางดังกล่าว
ทั้งนี้ การจัดตั้งนิคมอุตสาหกรรมราชทัณฑ์ เป็นส่วนหนึ่งของการแก้ปัญหาผู้ต้องขังล้นคุก ซึ่งกระทรวงยุติธรรมได้เดินหน้าแก้ไขไปแล้วบางส่วน ด้วยการสร้างเรือนนอนสองชั้นเพื่อลดความแออัดในการนอน  โดยการจัดตั้งนิคมอุสาหกรรมราชทัณฑ์ เป้นอีกแนวทางหนึ่ง เพื่อลดความแออัดในเรือนจำ ควบคู่ไปกับการพัฒนาพฤตินิสัยผู้ต้องขัง ให้สามารถคืนคนดีสู่สังคมได้อย่างแท้จริงและยั่งยืน
จากนั้น รองปลัดกระทรวงยุติธรรม พร้อมด้วยคณะอนุกรรมการฯ ลงพื้นที่ศึกษาดูงานภายในทัณฑสถาน จำนวน ๓ แห่ง ได้แก่ ทัณฑสถานบำบัดพิเศษหญิง  ทัณฑสถานวัยหนุ่มกลาง และทัณฑสถานบำบัดพิเศษจังหวัดปทุมธานี

ที่มา : https://www.thaigov.go.th/news/contents/details/33547