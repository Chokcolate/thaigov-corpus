รัฐบาลไทย-ข่าวทำเนียบรัฐบาล-พิธีถวายสัตย์ปฏิญาณของตุลาการศาลทหาร กรุงเทพ ประจำปี 2563


วันเสาร์ที่ 1 สิงหาคม 2563
พิธีถวายสัตย์ปฏิญาณของตุลาการศาลทหาร กรุงเทพ ประจำปี 2563
ในวันศุกร์ ที่ 31 กรกฎาคม 2563 เวลา 09.00 น. พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ในฐานะผู้ที่ได้รับมอบพระราชอำนาจในการแต่งตั้งและถอดถอนตุลาการศาลทหารกรุงเทพ
ได้เป็นสักขีพยานในพิธีถวายสัตย์ปฏิญาณของตุลาการศาลทหาร กรุงเทพ ประจำปี 2563 ณ ห้องพินิตประชานาถ ในศาลาว่าการกลาโหม โดยมี รัฐมนตรีช่วยว่าการกระทรวงกลาโหม ปลัดกระทรวงกลาโหม ผู้บัญชาการทหารสูงสุด และผู้บัญชาการเหล่าทัพ เข้าร่วมพิธี
ในการนี้ พลเอก ประชาพัฒน์ วัจนะรัตน์ เจ้ากรมพระธรรมนูญ เป็นผู้กราบบังคมทูลขอนำตุลาการศาลทหารกรุงเทพเข้าถวายสัตย์ปฏิญาณ โดยมี พลเรือเอก อรัญ นำผล ในฐานะตุลาการศาลทหารอาวุโส เป็นผู้นำตุลาการศาลทหารกล่าวคำถวายสัตย์ปฏิญาณต่อพระบรมฉายาลักษณ์พระบาทสมเด็จพระเจ้าอยู่หัว ก่อนเข้ารับหน้าที่ตุลาการศาลทหารกรุงเทพ ตามรัฐธรรมนูญแห่งราชอาณาจักรไทย

ที่มา : https://www.thaigov.go.th/news/contents/details/33843