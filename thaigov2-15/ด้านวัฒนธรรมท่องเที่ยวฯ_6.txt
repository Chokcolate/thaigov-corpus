รัฐบาลไทย-ข่าวทำเนียบรัฐบาล-"Safety &amp; Hygienic Road Trip"

วันอังคารที่ 21 กรกฎาคม 2563
พิมพ์
"Safety & Hygienic Road Trip"
"Safety & Hygienic Road Trip"  โครงการคู่มือเส้นทางท่องเที่ยวปลอดโรค การยกระดับมาตรฐานความปลอดภัยด้านสุขอนามัย เพื่อสร้างความมั่นใจในการเดินทางท่องเที่ยว
เช้าวันนี้ 20 กรกฎาคม 2563 นายพิพัฒน์ รัชกิจประการ รัฐมนตรีว่าการกระทรวงการท่องเที่ยวและกีฬา พร้อมด้วย นพ. ศุภกิจ ศิริลักษณ์ รองปลัดกระทรวงสาธารณสุข นายยุทธศักดิ์ สุภสร ผู้ว่าการการท่องเที่ยวแห่งประเทศไทย  นายจิรุตถ์ อิศรางกูร ณ อยุธยา ผู้อำนวยการสำนักงานส่งเสริมการจัดประชุมและนิทรรศการ องค์การมหาชน TCEB และนายทวีพงษ์ วิชัยดิษฐ ผู้อำนวยการองค์การบริหารการพัฒนาพื้นที่พิเศษเพื่อการท่องเที่ยวอย่างยั่งยืน  องค์การมหาชน อพท. ร่วมกันแถลงข่าวโครงการคู่มือเส้นทางท่องเที่ยวปลอดโรค "Safety & Hygienic Road Trip"  ตามแนวทางการยกระดับมาตรฐานความปลอดภัยด้านสุขอนามัย เพื่อสร้างความมั่นใจในการเดินทางท่องเที่ยว เป็นหนึ่งโครงการที่เกิดจากการบูรณาการระหว่าง ททท. TCEB อพท. และหน่วยงานภาคเอกชน เช่น บริษัท ปตท. น้ำมันและการค้าปลีก จำกัด (มหาชน) และ บริษัท บีเอ็มดับเบิลยู ประเทศไทย ช่วยกระตุ้นให้เกิดการเดินทางทั้งในลักษณะการท่องเที่ยวด้วยตนเอง การท่องเที่ยวเป็นหมู่คณะ การท่องเที่ยวเพื่อเป็นรางวัล รวมถึงการเดินทางเพื่อการประชุม อบรมและสัมมนา โดยใช้คู่มือเส้นทางท่องเที่ยวปลอดโรค 5 ภูมิภาค  Safety & Hygienic Road Trip เป็นแนวทางในการเดินทางท่องเที่ยว ตลอดจนแนวทางการเดินทางร่วมกิจกรรมกับชุมชนท่องเที่ยว ตามแนวคิดท่องเที่ยววิถีใหม่  New Normal ณ ห้องโถงธนะรัชต์ อาคาร ททท.
นายพิพัฒน์ รัชกิจประการ รัฐมนตรีว่าการกระทรวงการท่องเที่ยวและกีฬา กล่าวว่า จากสถานการณ์การแพร่ระบาดของเชื้อไวรัสโควิด-19 ส่งผลกระทบต่อกิจกรรมทางเศรษฐกิจทั่วโลก รวมถึงอุตสาหกรรมท่องเที่ยว นักท่องเที่ยวมีความกังวลในการเดินทางมากขึ้น เพื่อเป็นการสร้างความเชื่อมั่น  ให้กับนักท่องเที่ยว กระทรวงการท่องเที่ยวและกีฬา โดย ททท. จึงร่วมมือกับกระทรวงสาธารณสุข และหน่วยงานภาครัฐและภาคเอกชนในอุตสาหกรรมท่องเที่ยว ดำเนินโครงการมาตรฐานความปลอดภัยด้านสุขอนามัย Amazing Thailand Safety & Health Administration (SHA) ซึ่งเป็นโครงการกระตุ้นให้สถานประกอบการ ในอุตสาหกรรมท่องเที่ยวได้เตรียมความพร้อมและดำเนินการปรับปรุงสถานประกอบการให้สอดคล้องกับวิถีชีวิตใหม่ (New normal) ที่ผู้ประกอบการต้องเสนอสินค้าและบริการที่ดีควบคู่กับมาตรฐานความปลอดภัย ด้านสุขอนามัย ตราสัญลักษณ์ SHA เป็นเครื่องมือสื่อสารให้นักท่องเที่ยวในการสร้างความเชื่อมั่นให้นักท่องเที่ยวได้เป็นอย่างดี
นายยุทธศักดิ์  สุภสร ผู้ว่าการ ททท. กล่าวว่า ททท. ได้ต่อยอดแนวมาตรฐาน SHA ให้สอดคล้องกับพฤติกรรม ของนักท่องเที่ยวไทยที่มีความสนใจในการเดินทางด้วยรถยนต์ส่วนบุคคล โดยรวมกันเป็นหมู่คณะเล็กๆ อาทิ สมาชิกในครอบครัว หรือกลุ่มเพื่อน เพื่อท่องเที่ยวไปยังแหล่งท่องเที่ยวในจังหวัดใกล้เคียง  ททท. จึงได้จัดทำคู่มือเส้นทางท่องเที่ยวปลอดโรค 5 ภูมิภาค (Safety & Hygienic Road Trip) ขึ้น เพื่อย้ำเตือนแนวทางการปฏิบัติตัวระหว่างเดินทางท่องเที่ยว  ในการนี้ ททท. ได้จัดกิจกรรมนำร่องเส้นทางท่องเที่ยวปลอดโรค โดยนำคณะผู้บริหารจากหน่วยงานพันธมิตรและสื่อมวลชนร่วมเดินทางท่องเที่ยวตามมาตรฐานวิถีชีวิตใหม่ (New normal)  เส้นทางกรุงเทพฯ-สมุทรสงคราม-ราชบุรี ระหว่างวันที่ 31 กรกฎาคม

ที่มา : https://www.thaigov.go.th/news/contents/details/33550
