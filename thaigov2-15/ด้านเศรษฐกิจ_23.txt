รัฐบาลไทย-ข่าวทำเนียบรัฐบาล-“อลงกรณ์” เปิดงานมหกรรมข้าวหอมมะลิคุณภาพและของดี 4 จังหวัดภาคอีสานล่าง 2 จังหวัดอุบลราชธานี และกลุ่มจังหวัดโขง ชี มูล เน้นผู้ผลิตพบผู้บริโภค เพิ่มช่องทางการขายให้กับเกษตรกร

วันพฤหัสบดีที่ 16 กรกฎาคม 2563
“อลงกรณ์” เปิดงานมหกรรมข้าวหอมมะลิคุณภาพและของดี 4 จังหวัดภาคอีสานล่าง 2 จังหวัดอุบลราชธานี และกลุ่มจังหวัดโขง ชี มูล เน้นผู้ผลิตพบผู้บริโภค เพิ่มช่องทางการขายให้กับเกษตรกร
นายอลงกรณ์ พลบุตร ที่ปรึกษารัฐมนตรีว่าการกระทรวงเกษตรและสหกรณ์ เป็นประธานในพิธีเปิดงานมหกรรมข้าวหอมมะลิคุณภาพ และของดี 4 จังหวัดภาคอีสานโซนล่าง 2 จังหวัดอุบลราชธานีและกลุ่มจังหวัดโขง ชี มูล
นายอลงกรณ์ พลบุตร ที่ปรึกษารัฐมนตรีว่าการกระทรวงเกษตรและสหกรณ์ เป็นประธานในพิธีเปิดงานมหกรรมข้าวหอมมะลิคุณภาพ และของดี 4 จังหวัดภาคอีสานโซนล่าง 2 จังหวัดอุบลราชธานีและกลุ่มจังหวัดโขง ชี มูล       เมื่อวันที่ 16 กรกฎาคม 2563 ณ เอ็มซีซีฮอลล์ เดอะมอลล์บางกะปิ กรุงเทพมหานคร ว่า.....ตามนโยบายของกระทรวงเกษตร ได้มีการกำหนดภาคเกษตรกรไทยในโมเดล “เกษตรผลิต พาณิชย์ตลาด” ซึ่งเป็นความร่วมมือระหว่างกระทรวงเกษตรและสหกรณ์และกระทรวงพาณิชย์ และการสนับสนุนเพิ่มช่องทางการกระจายสินค้าผ่าน Super platform Application M-Help Me (M-Man) การตกลงความร่วมมือร่วมกันกระจายสินค้าเกษตรบน platform online อย่าง Alibaba Grab Line และ Shopee และยังได้พัฒนาความเชื่อมโยงระบบโลจิสติกส์การเกษตรทั้งระบบผ่านความร่วมมือ จากทุกภาคส่วน การนำเทคโนโลยีและนวัตกรรมด้านการเกษตร ลงสู่การพัฒนาในระดับจังหวัดผ่านศูนย์เทคโนโลยีและนวัตกรรมการเกษตร (Agritech and Innovation center: A.I.C.) ซึ่งมีอยู่ทั้ง 77 จังหวัดของประเทศไทย เพื่อพัฒนาและปฏิรูปภาคเกษตรกรไทยให้เกษตรกรมีความเป็นอยู่ที่ดี สินค้าเกษตรมีมาตรฐานและสามารถก้าวสู่ความเป็นผู้นำด้านอาหารของโลก
“พี่น้องเกษตรกรถือว่าเป็นกลุ่มอาชีพที่มีความสำคัญ และจำเป็นที่จะต้องดูแลในการยกระดับอาชีพและรายได้ให้มีความมั่นคง โดยเฉพาะอย่างยิ่งการส่งเสริมและสนับสนุนให้มีการนำเทคโนโลยีและนวัตกรรมมาใช้ในกระบวนการผลิต การแปรรูปสินค้า การสนับสนุนให้กลุ่มเกษตรกรเข้าสู่ระบบธุรกิจ ดังนั้น การจัดงานมหกรรมข้าวหอมมะลิคุณภาพและของดี 4 จังหวัดภาคตะวันออกเฉียงเหนือตอนล่าง 2 จังหวัดอุบลราชธานีและกลุ่มจังหวัดโขง ชี มูล ในครั้งนี้เป็นกิจกรรมหนึ่งที่ทางกลุ่มจังหวัดดำเนินการให้พี่น้องกลุ่มเกษตรกรกลุ่มต่าง ๆ ได้นำสินค้าและผลิตภัณฑ์แปรรูปและของดีของจังหวัดต่าง ๆ มาพบผู้บริโภคในกรุงเทพมหานคร ซึ่งถือว่าเป็นการประชาสัมพันธ์สินค้า สร้างความเข้าใจในตัวสินค้าต่อผู้บริโภค เพิ่มช่องทางการตลาดให้แก่กลุ่มเกษตรกร รวมถึงเพิ่มทางเลือกและเพิ่มช่องทางการเข้าถึงสินค้าเกษตรคุณภาพให้กับผู้บริโภค ”     นายอลงกรณ์ กล่าวสำหรับ
กิจกรรมที่น่าสนใจภายในงาน มีการออกบูธจำหน่ายสินค้าเกษตรและประมงคุณภาพมากมาย กว่า 150 บูธอาทิ ข้าวหอมมะลิคุณภาพดี มีใบรับรองมาตรฐานออร์แกนิค 100% ทุเรียนภูเขาไฟ ผักออร์แกนิค สำหรับคนรักสุขภาพ นอกจากนี้ ยังมีกิจกรรมบนเวทีจากศิลปินนักร้องชื่อดัง ผู้สนใจสามารถเข้าชมงานมหกรรมข้าวหอมมะลิคุณภาพและของดี 4 จังหวัดอีสานล่าง 2 กลุ่มโขง ชี มูล จัดขึ้นในวันที่ 15 – 19 กรกฎาคม 2563 ณ ชั้น4 MCC Hall เดอะมอลล์ บางกะปิ เวลา 11.00 – 19.00 น.

ที่มา : https://www.thaigov.go.th/news/contents/details/33441
