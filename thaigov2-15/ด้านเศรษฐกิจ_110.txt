รัฐบาลไทย-ข่าวทำเนียบรัฐบาล-บีโอไอปลุกความเชื่อมั่นนักลงทุน จับมือ ก. คลัง สมาคมธนาคารไทยร่วมแจงข้อมูลหนุนการลงทุนช่วงเศรษฐกิจฟื้นตัว

วันศุกร์ที่ 31 กรกฎาคม 2563
บีโอไอปลุกความเชื่อมั่นนักลงทุน จับมือ ก. คลัง สมาคมธนาคารไทยร่วมแจงข้อมูลหนุนการลงทุนช่วงเศรษฐกิจฟื้นตัว
บีโอไอปลุกความเชื่อมั่นนักลงทุน จับมือ ก. คลัง สมาคมธนาคารไทยร่วมแจงข้อมูลหนุนการลงทุนช่วงเศรษฐกิจฟื้นตัว
บีโอไอปลุกความเชื่อมั่นนักลงทุน
จับมือ ก. คลัง สมาคมธนาคารไทยร่วมแจงข้อมูลหนุนการลงทุนช่วงเศรษฐกิจฟื้นตัว
บีโอไอผนึกหอการค้าร่วมต่างประเทศในไทย(JFCCT) เดินหน้าจัดเสวนาออนไลน์ กระทรวงการคลัง และสมาคมธนาคาร ร่วมเสริมข้อมูลมาตรการการเงิน-การคลัง สร้างความเชื่อมั่นด้านเศรษฐกิจของประเทศ รองรับเศรษฐกิจฟื้นตัว
สำนักงานคณะกรรมการส่งเสริมการลงทุน (บีโอไอ) ร่วมกับหอการค้าร่วมต่างประเทศในไทย (JFCCT) จัดเสวนาออนไลน์ (Webinar) ในหัวข้อ “Support Measures for Economic Recovery” เพื่อสร้างความเข้าใจเกี่ยวกับมาตรการช่วยเหลือนักธุรกิจต่างชาติในไทย ทั้งมาตรการของบีโอไอและมาตรการสนับสนุนด้านการเงินและการคลังของกระทรวงการคลัง และภาคการธนาคารในการรองรับการฟื้นฟูเศรษฐกิจหลังการแพร่ระบาดของไวรัสโควิด-19 ในวันพุธที่ 5 สิงหาคม 2563 เวลา 13.30 – 14.40 น.
งานเสวนาดังกล่าว เป็นการบรรยายและแลกเปลี่ยนความคิดเห็นเกี่ยวกับมาตรการของภาครัฐและเอกชนเพื่อสนับสนุนภาคธุรกิจในระยะฟื้นตัว โดยจัดในรูปแบบเสวนา ผู้บรรยายประกอบด้วย นางสาวดวงใจ อัศวจินตจิตร์ เลขาธิการคณะกรรมการส่งเสริมการลงทุน (บีโอไอ) นายพิสิทธิ์ พัวพันธ์ ผู้อำนวยการสำนักนโยบายเศรษฐกิจมหภาค กระทรวงการคลัง และนายเชาว์ เก่งชน ประธานกรรมการบริหาร ศูนย์วิจัยกสิกรไทย (ในฐานะผู้แทนจากสมาคมธนาคารไทย) โดยมีนายบ็อบ ฟอกซ์ ประธานกลุ่มไอซีที หอการค้าร่วมต่างประเทศในไทย (JFCCT) เป็นผู้ดำเนินรายการ
ทั้งนี้ ประเทศไทยมีสภาพแวดล้อมทางธุรกิจที่เหมาะสม และมีความสามารถในการบริหารจัดการสถานการณ์การแพร่ระบาดของไวรัสโควิด-19 ได้เป็นอย่างดี ทำให้เกิดความเชื่อมั่นในระบบสาธารณสุขไทยว่ามีความปลอดภัย ประกอบกับในช่วงที่ผ่านมาหน่วยงานภาครัฐและภาคธนาคารได้มีการออกมาตรการหลายด้านเพื่อรักษาเสถียรภาพทางเศรษฐกิจ การเงิน การคลังของประเทศ รวมทั้งมาตรการพิเศษของบีโอไอที่ออกมาในช่วงสถานการณ์โควิด-19 บีโอไอหวังว่าการจัดงานเสวนาในครั้งนี้ จะช่วยตอกย้ำให้นักลงทุนเกิดความเชื่อมั่นและตัดสินใจขยายการลงทุนในประเทศไทยอย่างต่อเนื่อง ผู้สนใจสามารถลงทะเบียนได้ตามลิงก์ https://zoom.us/webinar/register/WN_2VE3KmfzT96FZ-Vc_a9drg รับจำนวน 300 คน หรือสอบถามรายละเอียดเพิ่มเติมได้ที่เบอร์โทรศัพท์ 02 553 8111 กด 1 อีเมล head@boi.go.th

ที่มา : https://www.thaigov.go.th/news/contents/details/33825
