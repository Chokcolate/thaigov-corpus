รัฐบาลไทย-ข่าวทำเนียบรัฐบาล-รมว.ยุติธรรม แนะวิธีสร้างอาชีพใหม่และจัดทำบัญชีครัวเรือน เพื่อแก้ปัญหาการช่วยเหลือลูกหนี้และประชาชนที่ไม่ได้รับความเป็นธรรม ในระยะยาว


วันจันทร์ที่ 3 สิงหาคม 2563
รมว.ยุติธรรม แนะวิธีสร้างอาชีพใหม่และจัดทำบัญชีครัวเรือน เพื่อแก้ปัญหาการช่วยเหลือลูกหนี้และประชาชนที่ไม่ได้รับความเป็นธรรม ในระยะยาว
รมว.ยุติธรรม แนะวิธีสร้างอาชีพใหม่และจัดทำบัญชีครัวเรือน เพื่อแก้ปัญหาการช่วยเหลือลูกหนี้และประชาชนที่ไม่ได้รับความเป็นธรรม ในระยะยาว
ในวันพุธที่ ๒๙ กรกฎาคม ๒๕๖๓ เวลา ๑๔.๐๐ น. ณ ห้องประชุมกระทรวงยุติธรรม ๑ ชั้น ๙ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ ถนนแจ้งวัฒนะ กรุงเทพมหานคร นายสมศักดิ์ เทพสุทิน รัฐมนตรีว่าการกระทรวงยุติธรรม เป็นประธานการประชุมคณะกรรมการช่วยเหลือลูกหนี้และประชาชนที่ไม่ได้รับความเป็นธรรม เพื่อรายงานผลการปฏิบัติงาน ปัญหา อุปสรรค และหารือแนวทางแก้ไขปัญหาหนี้นอกระบบให้เกิดความชัดเจน เหมาะสม สอดคล้องกับนโยบายรัฐบาล โดยมี ว่าที่ร้อยตรีธนกฤต จิตรอารีรัตน์ เลขานุการรัฐมนตรีว่าการกระทรวงยุติธรรม ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม และคณะกรรมการช่วยเหลือลูกหนี้ฯ เข้าร่วมการประชุมฯ
ทั้งนี้ ที่ประชุมได้รับทราบกรณีการตั้งกระทู้ถามรัฐบาล ของสมาชิกวุฒิสภา เรื่องมาตรการในการจัดการปัญหาการปล่อยเงินกู้นอกระบบที่ผิดกฎหมาย และการปล่อยเงินกู้รูปแบบใหม่ ๆ อย่างเป็นรูปธรรม รวมทั้งแนวทางการช่วยเหลือ เยียวยาลูกหนี้ที่ได้รับความเดือดร้อน เพื่อให้หลุดพ้นวงจรหนี้ และไม่ให้สูญเสียที่ดินทำกิน
โดย รัฐมนตรีว่าการกระทรวงยุติธรรม ให้ข้อเสนอแนะเกี่ยวกับแนวทางในการแก้ปัญหาระยะยาว มุ้งเน้นการสร้างอาชีพใหม่ที่ง่ายต่อการบริหารจัดการของประชาชน พร้อมทั้งให้มีการจัดทำบัญชีครัวเรือนเพื่อเป็นการบริหารจัดการรายรับรายจ่ายภายในครัวเรือน

ที่มา : https://www.thaigov.go.th/news/contents/details/33895