รัฐบาลไทย-ข่าวทำเนียบรัฐบาล-นายกฯ ยืนยันไม่เคยช่วยเหลือใครหากทำผิดกฎหมาย ย้ำทุกอย่างต้องเป็นไปตามกระบวนการ เร่ง สตช. ตั้งคณะกรรมตรวจสอบ

วันอาทิตย์ที่ 26 กรกฎาคม 2563
พิมพ์
นายกฯ ยืนยันไม่เคยช่วยเหลือใครหากทำผิดกฎหมาย ย้ำทุกอย่างต้องเป็นไปตามกระบวนการ เร่ง สตช. ตั้งคณะกรรมตรวจสอบ
นายกฯ ยืนยันไม่เคยช่วยเหลือใครหากทำผิดกฎหมาย ย้ำทุกอย่างต้องเป็นไปตามกระบวนการ เร่ง สตช. ตั้งคณะกรรมตรวจสอบ
ศาสตราจารย์ นฤมล ภิญโญสินวัฒน์ โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชานายกรัฐมนตรี ติดตามข่าวอย่างใกล้ชิด กรณีที่สำนักงานอัยการสูงสุดมีคำสั่งไม่ฟ้องคดีต่อนายวรยุทธ อยู่วิทยา ในทุกข้อกล่าวหา และสำนักงานตำรวจแห่งชาติไม่แย้งคำสั่งของอัยการ
ทั้งนี้ เมื่อท่านนายกรัฐมนตรีทราบจากข่าวแล้ว ด้วยความไม่สบายใจ และเห็นว่าควรต้องมีการตรวจสอบข้อเท็จจริงให้เกิดความชัดเจนเพื่อความเป็นธรรมต่อทุกฝ่ายที่เกี่ยวข้อง โดยท่านนายกรัฐมนตรีรู้สึกเข้าใจดีถึงความรู้สึกของประชาชน พร้อมกับสั่งการให้หน่วยงานที่เกี่ยวข้องตรวจสอบข้อเท็จจริงของคดีดังกล่าวตั้งแต่ต้นทาง กลางทาง ถึงขั้นตอนของอัยการว่าเป็นมาอย่างไร พร้อมทั้งรายงานโดยด่วน และยืนยันนายกรัฐมนตรีไม่เคยช่วยเหลือใคร ไม่เคยแทรกแซงการทำงานของหน่วยงานในกระบวนการยุติธรรม และไม่มีผลประโยชน์เกี่ยวข้อง
ทั้งนี้ นายกรัฐมนตรีย้ำว่าผู้ที่เกี่ยวข้องหลักตามกระบวนการยุติธรรมในกรณีนี้ คือ เจ้าหน้าที่ตำรวจเจ้าของคดี และพนักงานอัยการ โดยเฉพาะอัยการนั้นนายกรัฐมนตรีไม่ได้เป็นผู้แต่งตั้งและมีอำนาจพิจารณาคดีได้อย่างอิสระตามขอบเขตของกฎหมาย ดังนั้น นายกรัฐมนตรีไม่สั่งการใครในคดีนี้ และทุกอย่างต้องเป็นไปตามพยานหลักฐาน ข้อเท็จจริง และขั้นตอนของกระบวนการยุติธรรม หากใครทำผิดจะต้องถูกลงโทษทั้งสิ้น พร้อมทั้งเตือนขอให้อย่านำเรื่องนี้ไปบิดเบือนหรือเชื่อมโยงกับปัญหาอื่น ๆ จนเกิดความเข้าใจผิดและสับสน
นอกจากนี้ ขณะนี้ สตช. สนช.ในขณะนั้น กำลังเตรียมการตั้งคณะกรรมการพิจารณาดำเนินการเรื่องดังกล่าวโดยด่วน เพื่อให้สังคมปราศจากข้อสงสัยได้โดยเร็วที่สุด

ที่มา : https://www.thaigov.go.th/news/contents/details/33692
