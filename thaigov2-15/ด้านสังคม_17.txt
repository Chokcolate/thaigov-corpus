รัฐบาลไทย-ข่าวทำเนียบรัฐบาล-สดร. พร้อมเปิดอุทยานดาราศาสตร์สิรินธร หอดูดาวภูมิภาคโคราช ฉะเชิงเทรา พร้อมมาตรการด้านสุขอนามัย เสริมความมั่นใจแก่ผู้มาใช้บริการ เริ่ม 19 มิถุนายน นี้

วันอังคารที่ 21 กรกฎาคม 2563
พิมพ์
สดร. พร้อมเปิดอุทยานดาราศาสตร์สิรินธร หอดูดาวภูมิภาคโคราช ฉะเชิงเทรา พร้อมมาตรการด้านสุขอนามัย เสริมความมั่นใจแก่ผู้มาใช้บริการ เริ่ม 19 มิถุนายน นี้
สดร. พร้อมเปิดอุทยานดาราศาสตร์สิรินธร หอดูดาวภูมิภาคโคราช ฉะเชิงเทรา พร้อมมาตรการด้านสุขอนามัย เสริมความมั่นใจแก่ผู้มาใช้บริการ เริ่ม 19 มิถุนายน นี้
สถาบันวิจัยดาราศาสตร์แห่งชาติ (องค์การมหาชน) (สดร.) กระทรวงการอุดมศึกษา วิทยาศาสตร์ วิจัยและนวัตกรรม (อว.) พร้อมเปิดให้บริการอุทยานดาราศาสตร์สิรินธร อ.แม่ริม จ.เชียงใหม่ หอดูดาว เฉลิมพระเกียรติฯ นครราชสีมา และฉะเชิงเทรา นำร่องให้บริการทุกศุกร์ เสาร์ และอาทิตย์ เริ่ม 19 มิถุนายน นี้ ปรับรูปแบบการบริการเป็นแบบ New Normal และดำเนินการตามมาตรการด้านสุขอนามัยอย่างเคร่งครัด
ดร.ศรัณย์ โปษยะจินดา ผู้อำนวยการสถาบันวิจัยดาราศาสตร์แห่งชาติ เปิดเผยว่า ตามที่รัฐบาลได้ประกาศผ่อนปรนมาตรการควบคุมกิจการและกิจกรรมต่าง ๆ รวมถึงศูนย์ประชุมและสถานที่จัดนิทรรศการ สดร. จึงกลับมาเปิดให้บริการท้องฟ้าจำลอง และนิทรรศการดาราศาสตร์อีกครั้ง ช่วงแรกจะเปิดให้บริการเฉพาะวันศุกร์ เสาร์ และอาทิตย์ ในพื้นที่ 3 แห่ง ได้แก่ อุทยานดาราศาสตร์สิรินธร อ.แม่ริม จ.เชียงใหม่ หอดูดาวเฉลิมพระเกียรติ 7 รอบ พระชนมพรรษา นครราชสีมา และหอดูดาวเฉลิมพระเกียรติ 7 รอบ พระชนมพรรษา ฉะเชิงเทรา ตั้งแต่วันศุกร์ที่ 19 มิถุนายน 2563 เป็นต้นไป สำหรับหอดูดาวเฉลิมพระเกียรติ 7 รอบ พระชนมพรรษา สงขลา ยังเป็นพื้นที่เฝ้าระวังโรคโควิด-19 จึงยังไม่สามารถเปิดให้บริการได้
การกลับมาเปิดบริการทางดาราศาสตร์ในครั้งนี้ สดร. เตรียมมาตรการป้องกันและแนวทางปฏิบัติ เพื่อลดความเสี่ยงการแพร่ระบาดของโรคโควิด-19 ครอบคลุมในเรื่องความสะอาด และความปลอดภัย ด้านสุขอนามัย ขอความร่วมมือผู้ใช้บริการจองล่วงหน้าก่อนเข้าชมอย่างน้อย 1 วัน เพื่อจำกัดปริมาณผู้เข้าใช้บริการนิทรรศการดาราศาสตร์ และท้องฟ้าจำลอง สวมใส่หน้ากากอนามัยตลอดเวลาการเข้าชม ตรวจวัดอุณหภูมิร่างกายก่อนเข้าภายในอาคาร กำหนดให้มีการลงทะเบียนเช็คอิน เช็คเอาท์ ก่อนและ หลังใช้บริการ เว้นระยะ 1-2 เมตร ทุกจุดบริการ เพิ่มจุดบริการแอลกอฮอล์ล้างมือ ทำความสะอาดจุดสัมผัสสาธารณะก่อนการให้บริการในแต่ละวัน และหลังรอบใช้บริการแต่ละรอบ รวมถึง ลดการสัมผัส เช่น จัดทำคลิปแนะนำการใช้งานนิทรรศการแต่ละชุด รับชมผ่านการสแกนคิวอาร์โค้ด พร้อมระบบชำระเงินแบบ E-Banking เป็นต้น
สดร. หวังว่ามาตรการดังกล่าวจะช่วยสร้างความมั่นใจ คลายความกังวลใจให้กับผู้มาใช้บริการ ภายใต้รูปแบบ New Normal สำหรับผู้ที่สนใจเข้าใช้บริการแหล่งเรียนรู้ดาราศาสตร์ ทั้ง 3 แห่งของ สดร. สามารถจองรอบเข้าชมนิทรรศการดาราศาสตร์ และท้องฟ้าจำลองล่วงหน้าได้ตั้งแต่วันที่ 12 มิถุนายน 2563 เป็นต้นไป ตามช่องทางดังนี้
- อุทยานดาราศาสตร์สิรินธร อ. แม่ริม จ. เชียงใหม่  โทร. 084 - 088 2261 / 053 - 121 268 ต่อ 305 หรือ ไลน์แอด @narit.astropark
- หอดูดาวเฉลิมพระเกียรติฯ นครราชสีมา               โทร. 086-429 1489 / 044-216 254
- หอดูดาวเฉลิมพระเกียรติฯ ฉะเชิงเทรา                 โทร. 084-088 2264 / 038-589 395
ดูรายละเอียดการให้บริการ รอบฉายท้องฟ้าจำลอง และภาพยนตร์ฟูลโดมได้ที่ www.facebook.com/NARITpage
ข้อมูลข่าวโดย :  สถาบันวิจัยดาราศาสตร์แห่งชาติ (องค์การมหาชน) (สดร.)
เผยแพร่ : จิรายุ รุจิพงษ์วาที
ส่วนสื่อสารองค์กร
กระทรวงการอุดมศึกษา วิทยาศาสตร์ วิจัยและนวัตกรรม
โทรศัพท์ 0 2333 3700 ต่อ 3728 - 3732 โทรสาร 0 2333 3834
Facebook : @MHESIThailand
Call Center โทร.1313

ที่มา : https://www.thaigov.go.th/news/contents/details/33551
