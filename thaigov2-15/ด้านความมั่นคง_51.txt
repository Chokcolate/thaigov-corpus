รัฐบาลไทย-ข่าวทำเนียบรัฐบาล-สานต่อความสัมพันธ์ระหว่างไทยญี่ปุ่นและไทยฝรั่งเศส


วันพฤหัสบดีที่ 30 กรกฎาคม 2563
สานต่อความสัมพันธ์ระหว่างไทยญี่ปุ่นและไทยฝรั่งเศส
เมื่อวันที่ 30 ก.ค. 63 เวลา 0830 ที่ ศาลาว่าการกลาโหม พล.อ. ณัฐ  อินทรเจริญ ปล.กห.ได้ให้การต้อนรับ พ.อ.Tominaga Makoto (โทมินากะ มาโกโตะ) ผชท.ทหาร ญี่ปุ่น/กรุงเทพฯ เพื่ออำลาเนื่องในโอกาสครบวาระปฎิบัติหน้าที่และแนะนำ ผชท.ทหาร ญี่ปุ่น/กรุงเทพฯคนใหม่
ปล.กห. ได้กล่าวขอบคุณและชมเชย พ.อ.โทมินากะ มาโกโตะสำหรับการปฎิบัติหน้าที่ตลอดระยะเวลาที่ดำรงตำแหน่งได้ส่งเสริมและขยายความร่วมมืออันดีระหว่างกันในทุกๆด้านและกล่าวแสดงความยินดีกับ พ.อ.Maruta Yuichiro (มารูตะ ยูอิชิโร) ในโอกาสที่เข้ารับตำแหน่งโดยความสัมพันธ์ระหว่างไทยญี่ปุ่นมีความใกล้ชิดในทุกมิติทั้งระดับการฝึกทวิภาคีและพหุภาคี การแลกเปลี่ยนด้านการข่าว ด้านการศึกษา ความร่วมมือด้านอุตสาหกรรมป้องกันประเทศและการแลกเปลี่ยนการเยือนในทุกระดับ และยินดีที่ทั้งสองฝ่ายได้ลงนามบันทึกข้อตกลงระหว่าง ก.ห.ไทยกับ ก.ห.ญี่ปุ่นว่าด้วยความร่วมมือและแลกเปลี่ยนทางทหาร และฝากให้ช่วยดูแลนักเรียนไทยที่ศึกษาอยู่ที่ญี่ปุ่นด้วย ทางญี่ปุ่นได้กล่าวถึงความสัมพันธ์อันดีระหว่างทั้งสองประเทศและพร้อมที่จะสนับสนุนงานด้านความมั่นคงของไทยในทุกมิติ และได้แนะนำ พ.อ.Maruta Yuichiro (มารูตะ ยูอิชิโร) ผชท.ทหารญี่ปุ่น/กรุงเทพฯคนใหม่ซึ่งจะสานต่อความสัมพันธ์ของทั้งสองประเทศ ให้มีการพัฒนายิ่งขึ้นต่อไป
ต่อมาในเวลา 0900 ปล.กห.ได้ให้การต้อนรับ น.ท.หญิง Nadia Piercy (นาเดีย ปีแยซี) ผชท.ททหารสาธารณรัฐฝรั่งเศส/กรุงเทพ ฯ เพื่ออำลาเนื่องในโอกาสครบวาระการปฎิบัติหน้าที่
ปล.กห.ได้กล่าวชื่นชมความสัมพันธ์อันดีระหว่างไทยฝรั่งเศสและชื่นชมการปฎิบัติหน้าที่อย่างดีตลอดมาของ น.ท.หญิง นาเดีย ปีแยซี และกล่าวขอบคุณ ก.ห.ฝรั่งเศสสำหรับการสนับสนุนด้านการศึกษาแก่กำลังพลไทยในหลักสูตรต่างๆเช่นหลักสูตรนักเรียนนายร้อย หลักสูตรเสนาธิการทหารและได้กล่าวถึงการพัฒนาความร่วมมือทางอุตสาหกรรมป้องกันประเทศ ของทั้งสองประเทศ ทางด้านฝรั่งเศสได้กล่าวถึงความสัมพันธ์อันดีของทั้งสองประเทศและยุทธศาสตร์ทางทหารของทั้งสองประเทศที่จะมีความร่วมมือกันเพื่อรับมือกับภัยคุกคามในรูปแบบใหม่ อาทิ โรคระบาด และชื่นชมความสำเร็จของไทยในการเป็นประธานอาเซียนและงาน Defense and Security 2019ที่ผ่านมา โดยเฉพาะอย่างยิ่งความสำเร็จในด้านการรับมือกับการแพร่ระบาดของ โรคโควิด-19 ของไทย และยินดีที่จะมีความร่วมมือระหว่างกันทางด้านอุตสาหกรรมป้องกันประเทศ

ที่มา : https://www.thaigov.go.th/news/contents/details/33783