รัฐบาลไทย-ข่าวทำเนียบรัฐบาล-นายกรัฐมนตรียืนยันรัฐบาลจริงจังกวาดล้างบ่อนการพนัน ไม่ละเว้นผู้กระทำความผิดต้องถูกดำเนินคดี พร้อมลงโทษเจ้าหน้าที่ละเลยการปฏิบัติหน้าที่


วันอังคารที่ 4 สิงหาคม 2563
พิมพ์
นายกรัฐมนตรียืนยันรัฐบาลจริงจังกวาดล้างบ่อนการพนัน ไม่ละเว้นผู้กระทำความผิดต้องถูกดำเนินคดี พร้อมลงโทษเจ้าหน้าที่ละเลยการปฏิบัติหน้าที่
นายกรัฐมนตรียืนยันรัฐบาลจริงจังกวาดล้างบ่อนการพนัน ไม่ละเว้นผู้กระทำความผิดต้องถูกดำเนินคดี พร้อมลงโทษเจ้าหน้าที่ละเลยการปฏิบัติหน้าที่
วันนี้ (4 ส.ค. 63) เวลา 13.15 น. ณ ตึกสันติไมตรี (หลังใน) หลังการประชุมคณะรัฐมนตรี พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม เผยคณะรัฐมนตรีมีการพิจารณาอนุมัติแผนการใช้จ่ายเงินกู้ระยะที่ 1 โดยตรวจสอบ คัดกรอง โครงการต่าง ๆ ให้สอดคล้องกับสถานการณ์ปัจจุบัน รวมทั้งหารือถึงมาตรการผ่อนคลายการเดินทางเข้ามาของชาวต่างชาติ อาทิ นักธุรกิจ ที่จะเข้ามาดำเนินการธุรกิจขนาดใหญ่ ซึ่งจะต้องมีมาตรการที่รัดกุม สร้างความเชื่อมั่นแก่พี่น้องประชาชนว่าประเทศไทยสามารถควบคุมการแพร่ระบาดได้ โดย ศบค. จะเป็นผู้เสนอเรื่องดังกล่าวเข้าสู่ที่ประชุมคณะรัฐมนตรีต่อไป   สำหรับกรณีทหารสหรัฐอเมริกาเดินทางเข้าสู่ประเทศไทยหลังผ่านการฝึกที่ประเทศญี่ปุ่น ขณะนี้อยู่ภายใต้การดูแลอย่างรัดกุม เข้าสู่พื้นที่กักตัวสังเกตอาการ 14 วัน รับการตรวจ Swab Test 3 ครั้ง หากพบผู้ป่วยติดเชื้อจะต้องนำส่งโรงพยาบาลทันที
นายกรัฐมนตรียืนยัน รัฐบาลจริงจังในการจับกุมบ่อนการพนันมาโดยตลอด ที่ผ่านมาเจ้าหน้าที่ตำรวจได้มีการกวาดล้างบ่อนการพนันในหลายพื้นที่ พร้อมสั่งลงโทษเจ้าหน้าที่ตำรวจที่ปล่อยประละเลยการปฏิบัติหน้าที่  ซึ่งประชาชนสามารถให้ความร่วมมือ ด้วยการร้องเรียนเพื่อติดตาม จับกุม โดยเฉพาะผู้อยู่เบื้องหลังการกระทำผิด ต้องถูกดำเนินคดี
................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/33931