รัฐบาลไทย-ข่าวทำเนียบรัฐบาล-‘รมช.ประภัตร’ ดูแปลงเพาะกล้าไผ่ เล็งสร้างอาชีพใหม่ให้เกษตรกรสู้ภัยแล้ง

วันศุกร์ที่ 24 กรกฎาคม 2563
‘รมช.ประภัตร’ ดูแปลงเพาะกล้าไผ่ เล็งสร้างอาชีพใหม่ให้เกษตรกรสู้ภัยแล้ง
‘รมช.ประภัตร’ นำคณะ ศึกษาดูแปลงเพาะกล้าไผ่ เล็งสร้างอาชีพใหม่ให้เกษตรกรสู้ภัยแล้ง
นายประภัตร โพธสุธน รัฐมนตรีช่วยว่าการกระทรวงเกษตรและสหกรณ์ ลงพื้นที่ตรวจเยี่ยมวิสาหกิจชุมชนปลูกป่าลดโลกร้อน ณ แปลงเพาะกล้าไผ่ซางนวลจากเมล็ด ต.ทุ่งยั้ง อ.ลับแล จ.อุตรดิตถ์ ซึ่งเกษตรกรได้รวมกลุ่มกันเพื่อปลูกไผ่ซางนวลด้วยวิธีการเพาะเมล็ดส่งขาย โดยรับฟังการดำเนินงานจากประธานกลุ่ม เพื่อศึกษาถึงแนวทางในการส่งเสริมเป็นอาชีพใหม่สร้างรายได้ให้กับเกษตรกรที่ได้รับผลกระทบจากภัยแล้ง ตลอดจนรับฟังความคิดเห็นจากเกษตรกร และหน่วยงานที่เกี่ยวข้องเพื่อพัฒนาและขยายพื้นที่เพาะปลูกในพื้นที่ที่เหมาะสม ต่อไป
จากนั้น รัฐมนตรีช่วยเกษตรฯ เดินทางไปยังสวนชัยวัฒน์ ตลาดกลางพันธุ์ไม้ ณ ต.วังแดง อ.ตรอน จ.อุตรดิตร์ เพื่อศึกษาดูงานและเยี่ยมชมสวนประดับพันธุ์ไม้ ซึ่งเป็นแหล่งท่องเที่ยวเชิงเกษตร และเป็นศูนย์เพาะพันธุ์กล้าไม้ที่ใหญ่ อันดับต้นๆ ของภูมิภาค มีตลาดรองรับทั้งในประเทศและต่างประเทศ พร้อมกันนี้ ได้รับฟังการดำเนินงาน และลงแปลงดูวิธีการขยายพันธุ์ไผ่ซางหม่นด้วยวิธีการตอนกิ่ง โดยเตรียมผลักดันส่งเสริมให้เกษตรกรปลูกไผ่ซางหม่นเพื่อเป็นอาชีพเสริมสร้างรายได้ ในช่วงภัยแล้ง เนื่องจากมีตลาดรองรับและได้ราคาดี

ที่มา : https://www.thaigov.go.th/news/contents/details/33669
