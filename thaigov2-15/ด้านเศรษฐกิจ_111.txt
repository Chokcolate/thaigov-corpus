รัฐบาลไทย-ข่าวทำเนียบรัฐบาล-ปลัดกอบชัยฯ ร่วมพิธีลงนามบันทึกความเข้าใจว่าด้วยความร่วมมือทางวิชาการด้านการบริหารจัดการสิ่งแวดล้อม

วันศุกร์ที่ 31 กรกฎาคม 2563
พิมพ์
ปลัดกอบชัยฯ ร่วมพิธีลงนามบันทึกความเข้าใจว่าด้วยความร่วมมือทางวิชาการด้านการบริหารจัดการสิ่งแวดล้อม
นายกอบชัย สังสิทธิสวัสดิ์ ปลัดกระทรวงอุตสาหกรรม ร่วมพิธีลงนามบันทึกความเข้าใจว่าด้วยความร่วมมือทางวิชาการด้านการบริหารจัดการสิ่งแวดล้อม ณ ห้องประชุมสิริวัฒนภักดี ชั้น 11 อาคารนราธิปพงศ์ประพันธ์ สถาบันบัณฑิตพัฒนบริหารศาสตร์ (NIDA)
วันนี้ (31 กรกฎาคม 2563) นายกอบชัย สังสิทธิสวัสดิ์ ปลัดกระทรวงอุตสาหกรรม ร่วมพิธีลงนามบันทึกความเข้าใจว่าด้วยความร่วมมือทางวิชาการด้านการบริหารจัดการสิ่งแวดล้อม ระหว่าง กระทรวงอุตสาหกรรม กับ สถาบันบัณฑิตพัฒนบริหารศาสตร์ พร้อมด้วย นายเดชา จาตุธนานันท์ ผู้ตรวจราชการกระทรวงอุตสาหกรรม และนายสหวัฒน์ โสภา ผู้ช่วยปลัดกระทรวงอุตสาหกรรม โดยมี ศาสตราจารย์ ดร. กำพล ปัญญาโกเมส อธิการบดีสถาบันบัณฑิตพัฒนบริหารศาสตร์ ศาสตราจารย์ ดร. วิสาข ภู่จินดา คณบดีคณะบริหารการพัฒนาสิ่งแวดล้อม และคณะผู้บริหาร ให้การต้อนรับ ณ ห้องประชุมสิริวัฒนภักดี ชั้น 11 อาคารนราธิปพงศ์ประพันธ์ สถาบันบัณฑิตพัฒนบริหารศาสตร์ (NIDA)  สำหรับการลงนามบันทึกความเข้าใจว่าด้วยความร่วมมือทางวิชาการในครั้งนี้ มีวัตถุประสงค์ เพื่อส่งเสริมความร่วมมือทางวิชาการ การพัฒนาขีดความสามารถในการปฏิบัติงานด้านการพัฒนาอุตสาหกรรมสู่ความยั่งยืน ทั้งในด้านเชิงวิชาการและการสร้างสรรค์นวัตกรรม ตลอดจนเพื่อเป็นการพัฒนาบุคลากร และความร่วมมือในการวิจัยในด้านต่าง ๆ นอกจากนี้ ยังสามารถต่อยอดความเชื่อมโยงจากการลงนามฯ ในครั้งนี้ ด้วยการเชิญบุคลากรผู้เชี่ยวชาญจาก NIDA มาร่วมมือในโครงการศูนย์ทดสอบยานยนต์และยางล้อแห่งชาติ เพื่อขับเคลื่อนการดำเนินงานต่อไป

ที่มา : https://www.thaigov.go.th/news/contents/details/33829
