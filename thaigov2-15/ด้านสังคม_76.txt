รัฐบาลไทย-ข่าวทำเนียบรัฐบาล-อนุทิน ย้ำทุจริตคลินิกชุมชนอบอุ่น ต้องนำเงินคืนรัฐและดำเนินคดี


วันจันทร์ที่ 3 สิงหาคม 2563
อนุทิน ย้ำทุจริตคลินิกชุมชนอบอุ่น ต้องนำเงินคืนรัฐและดำเนินคดี
รองนายกรัฐมนตรีและรัฐมนตรีว่าการกระทรวงสาธารณสุข เผยความคืบหน้าทุจริตคลินิกชุมชนอบอุ่น ได้รับความร่วมมือจากตำรวจ DSI ร่วมสอบข้อเท็จจริง ย้ำต้องเอาเงินกลับคืนรัฐและดำเนินคดีกับผู้ทำผิด
รองนายกรัฐมนตรีและรัฐมนตรีว่าการกระทรวงสาธารณสุข เผยความคืบหน้าทุจริตคลินิกชุมชนอบอุ่น ได้รับความร่วมมือจากตำรวจ DSI ร่วมสอบข้อเท็จจริง ย้ำต้องเอาเงินกลับคืนรัฐและดำเนินคดีกับผู้ทำผิด
วันนี้ (3สิงหาคม 2563) ที่สำนักงานหลักประกันสุขภาพแห่งชาติ (สปสช.) นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงสาธารณสุข ให้สัมภาษณ์ความคืบหน้ากรณีพบการทุจริตคลินิกอบอุ่นเครือข่าย สปสช. ว่า ได้ตั้งคณะกรรมการสอบข้อเท็จจริงเรื่องนี้ เป็นผู้ทรงคุณวุฒิในสำนักงานหลักประกันสุขภาพแห่งชาติ (สปสช.) ตั้งโดยคณะกรรมการหลักประกันสุขภาพแห่งชาติ (บอร์ด สปสช.) สามารถดำเนินการตรวจสอบข้อเท็จจริงได้แม้จะมีการเปลี่ยนแปลงประธานบอร์ด ที่สำคัญคือ ได้รับความร่วมมือจากสำนักงานป้องกันและปราบปรามการทุจริตสำนักงานตำรวจแห่งชาติ กรมสอบสวนคดีพิเศษ (DSI) เข้าร่วมเป็นคณะกรรมการด้วย   จากการเข้าไปตรวจสอบการทำงานพบมีความคืบหน้าไปมาก มีการปรับแต่งข้อมูลมากพอสมควร แต่ก็ไม่อยู่นอกเหนือความสามารถของคณะกรรมการชุดนี้ ทั้งนี้ได้สั่งการให้คณะกรรมการแถลงข้อมูลให้ประชาชนทราบเป็นระยะ
“ท่านนายกรัฐมนตรีเป็นห่วง ได้ติดตามเรื่องอย่างใกล้ชิด ย้ำไม่ให้รัฐเสียประโยชน์ ต้องนำเงินของรัฐกลับคืนมาให้ได้มากที่สุด และดำเนินคดีกับผู้ทำผิด” นายอนุทินกล่าว
************************************** 3 สิงหาคม 2563
****************************

ที่มา : https://www.thaigov.go.th/news/contents/details/33911