รัฐบาลไทย-โฆษก ศบค. ชี้แจงกรณีการเดินทางของนักฟุตบอลชาวต่างชาติ ผ่านการอนุญาตอย่างถูกต้อง ขณะที่ผู้เดินทางจากจังหวัดระยอง ไม่จำเป็นต้องกักตัว

วันศุกร์ที่ 17 กรกฎาคม 2563
พิมพ์
โฆษก ศบค. ชี้แจงกรณีการเดินทางของนักฟุตบอลชาวต่างชาติ ผ่านการอนุญาตอย่างถูกต้อง ขณะที่ผู้เดินทางจากจังหวัดระยอง ไม่จำเป็นต้องกักตัว
โฆษก ศบค. ชี้แจงกรณีการเดินทางของนักฟุตบอลชาวต่างชาติ ผ่านการอนุญาตอย่างถูกต้อง ขณะที่ผู้เดินทางจากจังหวัดระยอง ไม่จำเป็นต้องกักตัว
วันนี้ (17 ก.ค. 63) เวลา 11.30 น. ณ ศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) (ศบค.) โถงกลาง ตึกสันติไมตรี ทำเนียบรัฐบาล นายแพทย์ทวีศิลป์ วิษณุโยธิน โฆษก ศบค. ตอบคำถามสื่อมวลชนที่สอบถามผ่านโซเชียลมีเดียช่วงการแถลงข่าวของศูนย์ข่าวโควิด-19 และสรุปสาระสำคัญ ดังนี้
โฆษก ศบค. กล่าวถึงกรณีการเดินทางของนักฟุตบอลชาวต่างชาติทีมบุรีรัมย์ยูไนเต็ด ที่จะเดินทางเข้ามายังท่าอากาศยานดอนเมือง ในวันที่ 19 ก.ค. นี้ ว่า มีการขออนุญาตการเดินทางอย่างถูกต้อง โดยบุคคลกลุ่มดังกล่าวต้องผ่านการตรวจสอบคัดกรอง หากไม่พบเชื้อโควิด-19 จะเดินทางต่อไปยังท่าอากาศยานบุรีรัมย์และเข้าไปยังสถานที่กักตัว Alternative Local Quarantine : ALQ ต่อไป  ทั้งนี้ ขอยืนยันอีกครั้งว่า ผู้เดินทางมาจากจังหวัดระยอง สามารถใช้ชีวิตได้ตามปกติ
โฆษก ศบค. ยังชี้แจงเพิ่มเติมกรณีนักการทูตจากตะวันตกที่ไม่สามารถเข้าพักในคอนโดมิเนียมแห่งหนึ่งได้ ขณะนี้ได้มีการประสานเพื่อให้นักการทูตเข้าพักในโรงแรม Grand Centre Point Terminal 21 ซึ่งเป็น Alternative State Quarantine หนึ่งในรูปแบบของสถานที่กักกัน ทั้งนี้ ประชาชนสามารถตรวจสอบพื้นที่กักกันโรคแห่งรัฐทางเลือก (Alternative State Quarantine) ได้ที่ www.hsscovid.com
…………………………………………
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/33457
