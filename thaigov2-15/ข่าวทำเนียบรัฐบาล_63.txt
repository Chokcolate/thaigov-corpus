รัฐบาลไทย-ข่าวทำเนียบรัฐบาล-เลขาธิการนายกรัฐมนตรีรับมอบกระเช้าผลิตภัณฑ์หน้ากากอนามัยมิสลิลลี่ เพื่อนำไปใช้ประโยชน์ทางราชการ

วันพุธที่ 29 กรกฎาคม 2563
พิมพ์
เลขาธิการนายกรัฐมนตรีรับมอบกระเช้าผลิตภัณฑ์หน้ากากอนามัยมิสลิลลี่ เพื่อนำไปใช้ประโยชน์ทางราชการ
นายดิสทัต โหตระกิตย์ เลขาธิการนายกรัฐมนตรี รับมอบกระเช้าผลิตภัณฑ์หน้ากากอนามัยมิสลิลลี่ เพื่อนำไปใช้ประโยชน์ทางราชการ
วันนี้ (29 ก.ค. 63) เวลา 16.00 น. ณ ตึกไทยคู่ฟ้า ทำเนียบรัฐบาล นายดิสทัต โหตระกิตย์ เลขาธิการนายกรัฐมนตรี รับมอบกระเช้าผลิตภัณฑ์มิสลิลลี่ จำนวน 250 ชิ้น จาก นายประภัสร์ สุขพันธ์โพธาราม ที่ปรึกษาบริษัท มิสลิลลี่เอ็มดีซัพพลาย จำกัด และนางสาวพิชยา สุขพันธ์โพธาราม ผู้แทนจำหน่าย โดยผลิตภัณฑ์ดังกล่าวมีวัตถุประสงค์การใช้งานสำหรับการป้องกันฝุ่นละออง หมอกควัน และละอองเกสร ซึ่งไม่มีวัตถุประสงค์การใช้งานเพื่อการแพทย์ ทั้งนี้ จะได้นำผลิตภัณฑ์ที่ได้รับมอบไปใช้ประโยชน์เพื่อสนับสนุนการทำงานของเจ้าหน้าที่ในการปฏิบัติงานทางราชการต่อไป
.....................................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/33767
