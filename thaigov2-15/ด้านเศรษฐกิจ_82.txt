รัฐบาลไทย-ข่าวทำเนียบรัฐบาล-ก.อุตฯ ร่วมกิจกรรมจิตอาสาชีวิตวิถีใหม่ใต้ร่มพระบารมี

วันอังคารที่ 28 กรกฎาคม 2563
พิมพ์
ก.อุตฯ ร่วมกิจกรรมจิตอาสาชีวิตวิถีใหม่ใต้ร่มพระบารมี
กระทรวงอุตสาหกรรม ร่วมกิจกรรมจิตอาสาชีวิตวิถีใหม่ใต้ร่มพระบารมี
วันนี้ (28 กรกฎาคม 2563) เวลา 09.15-10.00 น. นางวรวรรณ ชิตอรุณ รองปลัดกระทรวงอุตสาหกรรม ได้รับมอบหมายเป็นผู้แทนกระทรวงฯ เข้าร่วมพิธีเปิดกิจกรรมจิตอาสา “ชีวิตวิถีใหม่ใต้ร่มพระบารมี... เราสร้างไปด้วยกัน“ เนื่องในโอกาสวันเฉลิมพระชนมพรรษาพระบาทสมเด็จพระเจ้าอยู่หัว 28 กรกฎาคม 2563 ณ ท้องสนามหลวง
เวลา 10.00-10.15 น. นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม ให้เกียรติเยี่ยมชมนิทรรศการของบริษัท เมืองไทยประกันชีวิต จำกัด (มหาชน) เพื่อเป็นขวัญกำลังใจกับภาคเอกชนที่มาออกบูธ โดยมี รองปลัดฯ วรวรรณ และผู้บริหารบริษัทฯ ให้การต้อนรับ
เวลา 10.15-11.00น. พลเอก ประยุทธ์ จันทร์โอชา นายกรัฐมนตรี ให้เกียรติเยี่ยมชมนิทรรศการของกระทรวงกลาโหม และชมการติดตั้งถังดักไขมันในครัวเรือน ซึ่งกระทรวงอุตสาหกรรมให้ความร่วมมือในการผลิตภายใต้งานจิตอาสารวมจำนวนกว่า 4,000 ชุด

ที่มา : https://www.thaigov.go.th/news/contents/details/33710
