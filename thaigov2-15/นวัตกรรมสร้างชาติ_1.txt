รัฐบาลไทย-ข่าวทำเนียบรัฐบาล-ระบบพลาสมาเย็น

วันศุกร์ที่ 17 กรกฎาคม 2563
ระบบพลาสมาเย็น
วันที่ 28 มกราคม 2563
ไบโอพลาสเป็นนวัตกรรมทางเครื่องมือแพทย์ที่เกิดใหม่ในการใช้เครื่องส่งพลังงานไฟฟ้าผ่านหัวจ่ายที่ออกแบบมาพิเศษ  ให้เกิดลำแสงพลาสมาอุณหภูมิที่เหมาะสมในการแก้ไขปัญหาแผลที่มักหายยากกลายเป็นแผลเรื้อรัง เช่น แผลกดทับ แผลที่เท้าในในคนไข้เบาหวานในผู้สูงอายุที่ทำให้สร้างภาระและความสิ้นเปลืองกับทุกๆ ฝ่ายที่เกี่ยวข้อง การเสริมการรักษาด้วยพลาสมาเย็นจากไบโอพลาสมากับการรักษาแผลมาตรฐานจะช่วยขจัดปัญหาการอักเสบติดเชื้อเรื้อรัง เร่งการสร้างเนื้อใหม่และการปิดสมานแผลได้ง่ายและรวดเร็วขึ้น
เทคโนโลยี/กระบวนการ
นวัตกรรมพลาสมาเย็นจะแบ่งออกเป็น 2 แบบ คือ
1. นวัตกรรมพลาสมาเย็นแบบหัวสัมผัส แบบหัวสัมผัสนี้ จะใช้อากาศที่อยู่รอบหัวจ่ายเป็นสื่อให้เกิดพลาสมา เมื่อนำเข้าไปใกล้หรือสัมผัสโดยตรงกับผิว จะทำใหเกิดเป็นลำพบาสมาชนิดฝอยละเอียดจำนวนมาก วิ่งสู่ผิวทำใหเกิดการเปลี่ยนแปลงบนพื้นผิว เพื่อใช้สำหรับ 1) การขัดลสิ่งสกปรกปนเปื้อน ไขมันและสิ่งตกค้าง รวมทั้งขจัดเชื้อโรคจุลชีพที่ก่อให้เกิดสิวที่อยู่บนผิวโดยไม่เกิดบาดแผลเพื่อความสะอาดและปรับสภาพพื้นผิวและเร่งการซ่อมสร้างฟื้นฟูสภาพผิวใหม่ และ 2) ช่วยเสริมสร้างบำรุงสุขภาพผิวให้แข็งแรงและช่วยเสริมสร้างฤทธิ์เครื่องสำอางสมุนไพรบำรุงผิวและยารักษาสิว
2. นวัตกรรมพลาสมาเย็นแบบหัวเจ็ท เป็นการใช้ระบบพลาสมาบรรยากาศอุณหภูมิต่ำที่ใช้แก๊สเฉี่อย เช่น อาร์กอนหรือฮีเลียม จ่ายผ่านไปยังหัวจ่ายทำให้เกิดเป็นลำพลาสมาอุณหภูมิต่ำพ่นไปยงแผลหรือผิวเนื้อเยื่อ โดยหัวจ่ายไม่ต้องสัมผัสกับแผลหรือเนื้อเยื่อในระยะห่างประมาณ 3 มิลลิเมตร โดยองค์ประกอบต่างๆ ที่ปลดปล่อยจากการแตกประจุ ได้แก่ อนุภาค อนุมูล แสงโฟตอน ที่คายออกมาพร้อมสนามแม่เหล็กไฟฟ้าในลำพลาสมาจะทำปฏิกิริยาลูกโซ่ทางฟิสิกส์และเคมีเกิดการเปลี่ยนแปลงบนพื้นผิวของแผลหรือเนื้อเยื่อเพ่อนำมาใช้สำรหับลดการอักเสบและการติดเชื้อจุลชีพบนแผลหรือผิวหนัง  ช่วยขจัดเชื้อแบคทีเรียดื้อยาและเชื้อรา ช่วยลดการเน่าซึมไหลเยิ้มของบาดแผล กระตุ้นการซ่อมสร้างสมานแผล ใช้เร่งการงอกของเนื้อใหม่และเร่งการปิดในแผลเรื้อรัง ซึ่งนวัตกรรมพลาสมาเย็นทั้ง 2 แบบ ได้รับการรับรองมาตรฐาน ISO และได้รับการขึ้นบัญชีนวัตกรรมไทย
การนำไปใช้ประโยชน์
ขณะนี้ได้เริ่มเปิดให้บริการแก่ผู้ป่วยที่มีปัญหาแผลหายยากในโรงพยาบาลของรัฐหลายแห่งทั่วทุกภูมิภาค ภายใต้ความอนุเคราะห์ของรัฐบาลผ่านหน่วยงาน TCELS (ศลช.) ร่วมกับสมามแผลไฟไหม้และสมานแผลแห่งประเทศไทย เพื่อสนับสนุนงานนวัตกรรมของประเทศผ่านโรงพยาบาลเครือข่าย เพื่อแบ่งเบาภาระด้านสุขภาพและเพิ่มคุณภาพชวิตของประชาชน โดยราคาจำหน่ายนวัตกรรมพลาสมาเย็นแบบหัวสัมผัส อยู่ที่ 380,000 บาท/เครื่อง และแบบหัวเจ็ท 485,000 บาท/เครื่อง

ที่มา : https://www.thaigov.go.th/news/contents/details/33451
