รัฐบาลไทย-ข่าวทำเนียบรัฐบาล-ปลัด DES พร้อมผู้บริหาร ข้าราชการ เข้าร่วมพิธีเนื่องในโอกาสวันเฉลิมพระชนมพรรษาพระบาทสมเด็จพระเจ้าอยู่หัว

วันพุธที่ 29 กรกฎาคม 2563
ปลัด DES พร้อมผู้บริหาร ข้าราชการ เข้าร่วมพิธีเนื่องในโอกาสวันเฉลิมพระชนมพรรษาพระบาทสมเด็จพระเจ้าอยู่หัว
ปลัด DES พร้อมผู้บริหาร ข้าราชการ เข้าร่วมพิธีเนื่องในโอกาสวันเฉลิมพระชนมพรรษาพระบาทสมเด็จพระเจ้าอยู่หัว
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม เข้าร่วมพิธีทำบุญตักบาตรถวายเป็นพระราชกุศล เนื่องในโอกาสวันเฉลิมพระชนมพรรษาพระบาทสมเด็จพระเจ้าอยู่หัว 28 กรกฎาคม 2563 จากนั้นได้เข้าร่วมพิธีเปิดกิจกรรมจิตอาสา “ชีวิตวิถีใหม่ใต้ร่มพระบารมี...เราสร้างไปด้วยกัน” ณ ท้องสนามหลวง รวมทั้งได้นำคณะผู้บริหาร ข้าราชการ ได้ร่วมพิธีลงนามถวายพระพรเนื่องในโอกาสวันเฉลิมพระชนมพรรษาพระบาทสมเด็จพระเจ้าอยู่หัว ณ พระบรมมหาราชวัง และมอบหมายนายภุชพงค์ โนดไธสงค์ รองปลัดกระทรวงดิจิทัลเพื่อเศรษฐกิจและสังคม เข้าร่วมพิธีถวายสัตย์ปฏิญาณเพื่อเป็นข้าราชการที่ดีและพลังของแผ่นดิน หน้าพระบรมฉายาลักษณ์พระบาทสมเด็จพระเจ้าอยู่หัว ณ ท้องสนามหลวง พร้อมทั้งมอบหมายนายภูเวียง ประคำมินทร์ รองปลัดกระทรวงดิจิทัลเพื่อเศรษฐกิจและสังคม เข้าร่วมพิธีถวายเครื่องราชสักการะและวางพานพุ่ม รวมทั้งจุดเทียนชัยถวายพระพรชัยมงคล ณ ท้องสนามหลวง เพื่อแสดงความจงรักภักดี และแสดงความสำนึกในพระมหากรุณาธิคุณ เมื่อวันที่ 28 กรกฎาคม 2563
******************

ที่มา : https://www.thaigov.go.th/news/contents/details/33741
