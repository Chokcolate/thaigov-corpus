รัฐบาลไทย-ข่าวทำเนียบรัฐบาล-โครงการ “กำลังใจ” ของเจ้าหน้าที่ อสม.  อสส. และรพ.สต. เปิดลงทะเบียน 25 ก.ค. นี้ สำหรับผู้มีสิทธิ 1.2 ล้านรายที่ขึ้นทะเบียนกับ สธ. 


วันพุธที่ 22 กรกฎาคม 2563
พิมพ์
โครงการ “กำลังใจ” ของเจ้าหน้าที่ อสม.  อสส. และรพ.สต. เปิดลงทะเบียน 25 ก.ค. นี้ สำหรับผู้มีสิทธิ 1.2 ล้านรายที่ขึ้นทะเบียนกับ สธ.
โครงการ “กำลังใจ” ของเจ้าหน้าที่ อสม.  อสส. และรพ.สต. เปิดลงทะเบียน 25 ก.ค. นี้ สำหรับผู้มีสิทธิ 1.2 ล้านรายที่ขึ้นทะเบียนกับ สธ.
โครงการ “กำลังใจ” ของเจ้าหน้าที่ อสม.  อสส. และรพ.สต. เปิดลงทะเบียน 25 ก.ค. นี้ สำหรับผู้มีสิทธิ 1.2 ล้านรายที่ขึ้นทะเบียนกับ สธ.
วันนี้ (22 กรกฎาคม 2563) น.ส.ไตรศุลี ไตรสรณกุล รองโฆษกประจำสำนักนายกรัฐมนตรี เปิดเผยว่าโครงการ “กำลังใจ” ของเจ้าหน้าที่ อสม. อสส.และเจ้าหน้าที่รพ.สต. จะเริ่มลงทะเบียนตั้งแต่ 25 ก.ค. 63  โดยผู้ขอรับสิทธิต้องเป็นผู้ที่ขึ้นทะเบียนไว้กับกระทรวงสาธารณสุขซึ่งมี 1.2 ล้านราย โดยลงทะเบียนผ่านโทรศัพท์มือถือ Smartphone พร้อมบัตรประชาชน โดยมือถือ 1 เครื่องสามารถลงทะเบียนได้ 1 คนเท่านั้น
สำหรับขั้นตอนการลงทะเบียนนั้น เมื่อดาวน์โหลดแอปพลิเคชั่น “เป๋าตัง” ของธนาคารกรุงไทย KTB แล้ว ให้กรอกข้อมูลส่วนตัวและเบอร์มือถือเพื่อรับ OTP  กรอกรหัส OTP และตั้งค่า PIN ถ่ายบัตรประชาชนเพื่อยืนยันตัวตน  เมื่อระบบยืนยันความถูกต้องจะปรากฏไอคอนรูปหัวใจฝากข้อความ “กำลังใจ”   ซึ่งผู้ได้รับสิทธิต้องนำมือถือที่ได้ลงทะเบียนไว้ ติดตัวตลอดการเดินทาง เพื่อสแกนQR Code ยืนยันตัวตนในวันเดินทางวันแรกและวันที่สองตามโปรแกรมท่องเที่ยวที่ได้เลือกไว้
ทั้งนี้ รองโฆษกประจำสำนักนายกรัฐมนตรียังแนะผู้ที่ได้รับสิทธิค้นหาโปรแกรมท่องเที่ยวได้จากเว็บไซต์ www.เที่ยวปันสุข.ไทย หรือบริษัทนำเที่ยวที่ผ่านเกณฑ์จากสภาอุตสาหกรรมการท่องเที่ยวและจดทะเบียนเป็นบริษัทนำเที่ยวก่อนวันที่ 1 ม.ค. 63 ซึ่งจะมีโปรแกรมทัวร์ที่ได้รับการอนุมัติจากการท่องเที่ยวแห่งประเทศไทย นอกจากนี้ ยังสามารถเลือกบริษัทนำเที่ยวนอกเขตพื้นที่ตนเองได้ โดยเริ่มเดินทางท่องเที่ยวได้ตั้งแต่ 30 ก.ค. -  31 ต.ค. 63 นี้
โอกาสนี้ รองโฆษกประจำสำนักนายกรัฐมนตรีได้เชิญชวนเจ้าหน้าที่ อสม.  อสส. และรพ.สต. ใช้สิทธิในโครงการ  ซึ่งหากต้องการเดินทางมากกว่า 2 วัน 1คืน ก็สามารถทำได้เพียงแต่ค่าใช้จ่ายจะไม่ถูกรวมอยู่ในโครงการนี้
..................
สำนักโฆษก

ที่มา : https://www.thaigov.go.th/news/contents/details/33574