รัฐบาลไทย-ข่าวทำเนียบรัฐบาล-นรม. และ รมว.กห. ขอบคุณกำลังทหารทุกเหล่าทัพร่วมบริจาคโลหิตต่อเนื่อง แก้ปัญหาภาวะขาดแคลน

วันพฤหัสบดีที่ 16 กรกฎาคม 2563
นรม. และ รมว.กห. ขอบคุณกำลังทหารทุกเหล่าทัพร่วมบริจาคโลหิตต่อเนื่อง แก้ปัญหาภาวะขาดแคลน
พล.อ.ประยุทธ์ จันทร์โอชา นรม. และ รมว.กห. ได้แสดงความขอบคุณกำลังทหารจากทุกเหล่าทัพ ที่ร่วมกันบริจาคโลหิตให้กับสภากาชาดไทย ในภาวะโลหิตไม่เพียงพอ ตั้งแต่ มี.ค.63 ที่ผ่านมา ปริมาณรวมแล้วกว่า 7 ล้านมิลลิลิตร
อย่างไรก็ตาม ปัจจุบันสภากาชาดไทย อยู่ในสภาวะขาดแคลนโลหิตมากขึ้น โดยมีปริมาณโลหิตไม่เพียงพอกับการสนับสนุนให้กับโรงพยาบาลกว่า 340 แห่งทั่วประเทศ ซึ่งยังมีผู้ป่วยจำนวนมากที่ต้องรักษาด้วยโลหิต โดยเฉพาะการผ่าตัดเต็มรูปแบบและผู้ประสบอุบัติเหตุ นรม.และรมว.กห. จึงขอความร่วมมือกำลังทหารจากทุกเหล่าทัพ ทั้งในพื้นที่ส่วนกลางและส่วนภูมิภาคที่มีความพร้อม ได้ร่วมกันเสียสละทยอยเดินทางไปบริจาคโลหิตให้กับสภากาชาดไทยต่อเนื่องกันไป จนกว่าสภาวะปริมาณโลหิตสำรองจะเป็นปกติ

ที่มา : https://www.thaigov.go.th/news/contents/details/33414
