รัฐบาลไทย-ข่าวทำเนียบรัฐบาล-รศ.นพ.สรนิต เป็นประธานมอบใบประกาศเกียรติคุณให้แก่ “คนดีศรี สป.อว.” ประจำปี พ.ศ. 2562


วันพฤหัสบดีที่ 30 กรกฎาคม 2563
รศ.นพ.สรนิต เป็นประธานมอบใบประกาศเกียรติคุณให้แก่ “คนดีศรี สป.อว.” ประจำปี พ.ศ. 2562
รศ.นพ.สรนิต เป็นประธานมอบใบประกาศเกียรติคุณให้แก่ “คนดีศรี สป.อว.” ประจำปี พ.ศ. 2562
วันนี้ (14 กรกฎาคม 2563) สำนักงานปลัดกระทรวงการอุดมศึกษา วิทยาศาสตร์ วิจัยและนวัตกรรม (สป.อว.) โดย ส่วนบริหารบุคคล สำนักบริหารกลาง จัดพิธีมอบใบประกาศเกียรติคุณให้แก่ “คนดีศรี สป.อว.” ประจำปี พ.ศ. 2562 เพื่อยกย่อง เชิดชูเกียรติ และเผยแพร่เกียรติคุณของข้าราชการ และได้รับเกียรติจาก รศ.นพ.สรนิต ศิลธรรม ปลัดกระทรวงการอุดมศึกษา วิทยาศาสตร์ วิจัยและนวัตกรรม เป็นผู้มอบใบประกาศเกียรติคุณ ณ ห้องพระจอมเกล้า ชั้น 4 อาคารพระจอมเกล้า สำนักงานปลัดกระทรวงการอุดมศึกษา วิทยาศาสตร์ วิจัยและนวัตกรรม
โดยในครั้งนี้มีผู้ได้รับใบประกาศเกียรติคุณ “คนดีศรี สป.อว.” ประจำปี พ.ศ. 2562 จำนวนทั้งสิ้น 11 รายดังนี้
1. นายชาญวิทย์ ตรีเดช นักวิเคราะห์นโยบายและแผนชำนาญการพิเศษ สำนักงานเลขานุการคณะกรรมการส่งเสริมกิจการอุทยานวิทยาศาสตร์
2. นางสาวอัญชลี มานิชพงษ์ นักวิเคราะห์นโยบายและแผนชำนาญการพิเศษ สำนักนโยบายและยุทธศาสตร์
3. นายยศวรรธน์ กิตติก้อง นักวิชาการศึกษาชำนาญการพิเศษ สำนักส่งเสริมและพัฒนาศักยภาพนักศึกษา
4. นางบุศรา แย้มเกษร นักวิชาการเงินและบัญชีชำนาญการ ส่วนงานคลังและพัสดุ สำนักบริหารกลาง
5. นางชุลี ศรีนวล นักวิชาการศึกษาชำนาญการ สำนักประสานและส่งเสริมกิจการอุดมศึกษา
6. นางสาวเบญจวรรณ ปิตินทรางกูร นักทรัพยากรบุคคลชำนาญการ กลุ่มบริหารงานบุคคล สำนักอำนวยการ
7. นางสาวอัญชลี งอยผาลา นักวิเคราะห์นโยบายและแผนชำนาญการ สำนักส่งเสริมและถ่ายทอดเทคโนโลยี
8. นางสาวพัชรพร เทิดธรรมไพศาล นักวิชาการศึกษาชำนาญการ สำนักมาตรฐานและประเมินผลอุดมศึกษา
9. นางสาวชุติมา สุจิตวรสาร นักวิเคราะห์นโยบายและแผนชำนาญการ กลุ่มพัฒนาระบบบริหาร
11. นางสาวนันทกานต์ สัตยวงศ์ นักจัดการงานทั่วไปชำนาญการ สำนักตรวจราชการ
12. นางสาวกาญจนา สิงห์ทวีศักดิ์ นักทรัพยากรบุคคลปฏิบัติการ ส่วนบริหารงานบุคคล สำนักบริหารกลาง
นอกจากนั้น รศ.นพ.สรนิต ปลัดกระทรวง อว. ได้กล่าวให้โอวาทแก่ “คนดีศรี สป.อว.” ประจำปี พ.ศ. 2562 ว่า ปีนี้ถือเป็นปีแรกที่ได้มีการมอบใบประกาศเกียรติคุณให้แก่คนดีศรี สป.อว. ขอแสดงความยินดีและชื่นขมทุกท่าน ที่ทุ่มเทปฏิบัติหน้าที่อย่างเต็มกำลัง ความสามารถ จนมีผลการปฏิบัติงานดีเด่น สมควรได้รับการยกย่องเชิดชูเกียรติ และประกาศให้รับทราบโดยทั่วกัน ดังนั้น จึงขอให้ท่านรักษาชื่อเสียงเกียรติคุณและคุณงามความดีนี้ไว้ เพื่อเป็นต้นแบบให้แก่บุคลากรใน สป.อว. ได้ยึดถือเป็นแบบอย่างในการครองตน ครองคน ครองงาน โดยเฉพาะอย่างยิ่งสถาบันครอบครัวซึ่งเป็นจุดเริ่มต้นที่สำคัญยิ่งของสังคม เพื่อความเจริญก้าวหน้าของกระทรวงการอุดมศึกษา วิทยาศาสตร์ วิจัยและนวัตกรรม
เผยแพร่ : จิรายุ รุจิพงษ์วาที
ส่วนสื่อสารองค์กร
กระทรวงการอุดมศึกษา วิทยาศาสตร์ วิจัยและนวัตกรรม
โทรศัพท์ 0 2333 3700 ต่อ 3728 - 3732 โทรสาร 0 2333 3834
Facebook : @MHESIThailand
Call Center โทร.1313

ที่มา : https://www.thaigov.go.th/news/contents/details/33793