รัฐบาลไทย-ข่าวทำเนียบรัฐบาล-​รมว.ทส. ลงพื้นที่ตรวจติดตามการปฏิบัติงานและมอบนโยบายในการปฏิบัติงานระดับพื้นที่​ จ.แพร่

วันจันทร์ที่ 3 สิงหาคม 2563
พิมพ์
​รมว.ทส. ลงพื้นที่ตรวจติดตามการปฏิบัติงานและมอบนโยบายในการปฏิบัติงานระดับพื้นที่​ จ.แพร่
​รมว.ทส. ลงพื้นที่ตรวจติดตามการปฏิบัติงานและมอบนโยบายในการปฏิบัติงานระดับพื้นที่​ จ.แพร่
รมว.ทส. ลงพื้นที่ตรวจติดตามการปฏิบัติงานและมอบนโยบายในการปฏิบัติงานระดับพื้นที่​ จ.แพร่
วานนี้ ๒ สิงหาคม​ ๒๕๖๓ เวลา​ ๑๓.๓๐​ น.​ นาย​วราวุธ​ ศิลปอาชา​ รัฐมนตรีว่าการกระทรวงทรัพยากรธรรมชาติ​และสิ่งแวดล้อม​ พร้อมด้วย​ นายจตุพร​ บุรุษพัฒน์​ ปลัดกระทรวงทรัพยากรธรรมชาติและสิ่งแวดล้อม​ ผู้บริหารระดับสูงของกระทรวงฯ​ และหัวหน้าหน่วยงานในสังกัดที่เกี่ยวข้อง​ ลงพื้นตรวจเยี่ยมและตรวจติดตามการปฏิบัติงานระดับพื้นที่​ จังหวัดแพร่โดยได้สักการะหลวงพ่อวิชิตมาร และเยี่ยมชมบัานพักข้าราชการชั้นสูงสมัยโบราณ​ ซึ่งมีอายุกว่า ๑๐๐​ ปี​ และมีบริเวณแนวกำแพงโดยรอบอายุกว่า​ ๑,๐๐๐ ปี​ ต่อจากนั้น​ ได้เยี่ยมชมตรวจสอบอาคารพิพิธภัณฑ์ไม้สัก​ สถาบันประชารัฐพิทักษ์ป่า​ พร้อมรับฟังประวัติความเป็นมา​ และปลูกต้นรวงผึ้งบริเวณหน้าพิพิธภัณฑ์ฯ
หลังจากนั้น​ เวลา​ประมาณ​ ๑๔.๐๐ น.​ รมว.ทส.​ และคณะ​ ได้เดินทางไปยังสำนักบริหารพื้นที่อนุรักษ์ที่​ ๑๓​ (แพร่)​ เพื่อประชุมมอบนโยบาย​ ติดตามความก้าวหน้าและรับฟังบรรยายสรุปผลการดำเนินงานด้านทรัพยากรธรรมชาติและสิ่งแวดล้อม​ ในพื้นที่จังหวัดแพร่​ จากผู้อำนวยการสำนักงานทรัพยากรธรรมชาติและสิ่งแวดล้อม​จังหวัดแพร่​ และ​ผู้อำนวยการสำนักบริหารพื้นที่อนุรักษ์ที่​ ๑๓​ (แพร่)​ โดยมี​ ผู้ว่าราชการจังหวัดแพร่​ เข้าร่วมการประชุมฯ​ ในครั้งนี้ด้วย
รมว.ทส.​ กล่าวว่า​ การทำงานทุกโครงการของกระทรวงฯ​ ขอให้​เน้นที่ความสำเร็จ​ ใช้งบประมาณให้เกิดความคุ้มค่า​ และเกิดประโยชน์สูงสุด​ต่อประชาชน​ ใช้สติปัญญาในการแก้ไขปัญหา​ ปรับทัศนคติของเจ้าหน้าที่ผู้ปฏิบัติงาน​ในพื้นที่ให้พูดคุยทำความเข้าใจ​ รับฟังความคิดเห็นของประชาชน​เป็นสำคัญ รวมทั้ง​ให้บูรณาการความร่วมมือกับทุกหน่วยงานในกระทรวงฯ​ และจังหวัด​ โดย​การทำงานขอให้หารือและรายงานให้ผู้ว่าราชการจังหวัดทราบด้วย​ ยึดหลักการทำงาน "ขยัน​ ซื่อสัตย์​ อดทน​ และมีวินัย"  นอกจากนี้​ ให้ประชาสัมพันธ์ให้ประชาชนได้รับรู้​ เข้าใจในสิ่งที่กระทรวงฯ​ ได้ดำเนินการ​ และสิ่งสำคัญ​ที่สุด​ให้น้อมนำแนวพระราชดำริมาเป็นแนวทางในการดำเนินงานให้เกิดผลสัมฤทธิ์​ โดยห้ามไม่มีการนำสถาบันฯ​ มาแอบอ้างให้ระคายเคืองเบื้องพระยุคลบาท​ และทำงานให้เต็มกำลังความสามารถเพื่อสนองคุณแผ่นดิน
ปกท.ทส.​ กล่าวว่า​ การทำงานขอให้เทิดทูนสถาบันฯ​ และขอฝากผู้ว่าราชการจังหวัดแพร่​ และทุกหน่วยงานให้สื่อสารอย่างชัดเจนให้เจ้าหน้าที่ทุกคน​ ทุกระดับในพื้นที่​ ได้รับทราบนโยบายและความห่วงใยของรัฐมนตรีฯ​ และในการปฏิบัติงานให้ทุกหน่วยงานจัดทำปฏิทินในแต่ละเดือน​ให้ชัดเจน​ว่ามีเหตุการณ์สำคัญอะไรบ้าง​ เพราะในทุกวันมีการเปลี่ยนแปลงตลอดเวลา​ ซึ่งจะทำให้ทราบล่วงหน้าเพื่อวางแผนการทำงาน​แบบ​ New​ Normal​ อีกทั้ง​ ในการปฏิบัติงานในพื้นที่ให้เน้นเชิงสัญลักษณ์ให้ชัดเจน​ว่า​เป็นเจ้าหน้าที่จาก​กรมป่าไม้​ หรือกรมอุทยาน​ฯ หรือเจ้าหน้าที่ของหน่วยงานสังกัดกระทรวงฯ​ เพื่อสื่อสารให้เห็นว่ากระทรวงทรัพยากรธรรมชาติและสิ่งแวดล้อม​ ได้เร่งดำเนินการแก้ไขปัญหาต่างๆ​ ในพื้นที่ ให้ถือว่าความสุขของประชาชนคือหัวใจสำคัญ​ในการปฏิบัติงาน นอกจากนี้​ ต้องให้ความสำคัญเรื่องการฝึกอบรม​โครงการที่ดำเนินการร่วมกับ​ ศูนย์อำนวยการใหญ่จิตอาสาพระราชทาน (ศอญ.)​โดยการจัดอบรมต้องมีผลสัมฤทธิ์ในการทำงาน​ และรายงานผลการดำเนินงานทุก​ ๓​ เดือน​ด้วย
ภายหลังจากการประชุมมอบนโยบาย​ฯ​ รมว.ทส.และคณะ​ ได้เดินทางไปสักการะ​และห่มผ้าองค์พระธาตุช่อแฮ  โดยมี​ พระโกศัยเจติยารักษ์​ รองเจ้าคณะจังหวัดแพร่​ เจ้าอาวาส​ เป็นประธานนำประกอบพิธีห่มผ้าฯ​ ณ​ วัดพระธาตุช่อแฮ​ พระอารามหลวง

ที่มา : https://www.thaigov.go.th/news/contents/details/33890
