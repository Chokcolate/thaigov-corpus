รัฐบาลไทย-ข่าวทำเนียบรัฐบาล-รมว.ทส. นำผู้บริหาร ข้าราชการ ร่วมพิธีทำบุญตักบาตรฯ และพิธีถวายสัตย์ปฏิญาณเพื่อเป็นข้าราชการที่ดีและพลังของแผ่นดิน เนื่องในโอกาสวันเฉลิมพระชนมพรรษาพระบาทสมเด็จพระเจ้าอยู่ ๒๘ กรกฎาค

วันจันทร์ที่ 3 สิงหาคม 2563
พิมพ์
รมว.ทส. นำผู้บริหาร ข้าราชการ ร่วมพิธีทำบุญตักบาตรฯ และพิธีถวายสัตย์ปฏิญาณเพื่อเป็นข้าราชการที่ดีและพลังของแผ่นดิน เนื่องในโอกาสวันเฉลิมพระชนมพรรษาพระบาทสมเด็จพระเจ้าอยู่ ๒๘ กรกฎาค
รมว.ทส. นำผู้บริหาร ข้าราชการ ร่วมพิธีทำบุญตักบาตรฯ และพิธีถวายสัตย์ปฏิญาณเพื่อเป็นข้าราชการที่ดีและพลังของแผ่นดิน เนื่องในโอกาสวันเฉลิมพระชนมพรรษาพระบาทสมเด็จพระเจ้าอยู่ ๒๘ กรกฎาคม ๒๕๖๓
รมว.ทส. นำผู้บริหาร ข้าราชการ ร่วมพิธีทำบุญตักบาตรฯ และพิธีถวายสัตย์ปฏิญาณเพื่อเป็นข้าราชการที่ดีและพลังของแผ่นดิน เนื่องในโอกาสวันเฉลิมพระชนมพรรษาพระบาทสมเด็จพระเจ้าอยู่ ๒๘ กรกฎาคม ๒๕๖๓
วันที่ 28 กรกฎาคม 2563 เวลา 07.00 น. ณ บริเวณท้องสนามหลวง นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม และภริยา พร้อมด้วยนายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม นำผู้บริหารระดับสูงของกระทรวงฯ ร่วมพิธีทำบุญตักบาตรข้าวสารอาหารแห้ง สมเด็จพระราชาคณะ พระราชาคณะ และพระสงฆ์ จำนวน ๖๙ รูป ถวายเป็นพระราชกุศลเนื่องในโอกาสวันเฉลิมพระชนมพรรษาพระบาทสมเด็จพระเจ้าอยู่ ๒๘ กรกฎาคม ๒๕๖๓
จากนั้นในเวลาประมาณ ๐๘.๐๐ น. ได้ร่วมพิธีถวายถวายสัตย์ปฏิญาณเพื่อเป็นข้าราชการที่ดีและพลังของแผ่นดิน โดยมี พลเอก ประยุทธ์ จันทร์โอชา นายกรัฐมนตรี พร้อมภริยา เป็นประธานในพิธีนำประธานรัฐสภา ประธานศาลฎีกา ประธานองค์กรอิสระตามรัฐธรรมนูญ คณะรัฐมนตรีและผู้เข้าร่วมพิธี ถวายความเคารพพระบรมฉายาลักษณ์ เปิดกรวยกระทงดอกไม้ถวายราชสักการะหน้าพระบรมฉายาลักษณ์พระบาทสมเด็จพระเจ้าอยู่หัว กราบบังคมทูลถวายพระพรชัยมงคล และกล่าวนำถวายสัตย์ปฏิญาณเพื่อเป็นข้าราชการที่ดีและพลังของแผ่นดิน เพื่อเฉลิมพระเกียรติ แสดงความจงรักภักดี และสำนึกในพระมหากรุณาธิคุณอันหาที่สุดมิได้
หลังจากเสร็จพิธีฯ รัฐมนตรีว่าการกระทรวงทรัพยากรธรรมชาติและสิ่งแวดล้อม และภริยา พร้อมด้วยปลัดกระทรวงฯ ได้เดินทางไปยังพระบรมมหาราชวัง นำคณะผู้บริหารระดับสูง หัวหน้าส่วนราชการระดับกรม รัฐวิสาหกิจ และองค์การมหาชนในสังกัด ลงนามถวายพระพรชัยมงคลพระบาทสมเด็จพระเจ้าอยู่หัว “ขอพระองค์ทรงพระเจริญยิ่งยืนนาน” ณ ห้องแดง อาคารหน่วยราชการในพระองค์ และศาลา สหทัยสมาคมในพระบรมมหาราชวัง

ที่มา : https://www.thaigov.go.th/news/contents/details/33877
