รัฐบาลไทย-ข่าวทำเนียบรัฐบาล-จุรินทร์ Live ควงผู้ว่าฯร้อยเอ็ด ดำนาปลูกข้าวหอมมะลิ ที่อ.ศรีสมเด็จ จ.ร้อยเอ็ด ชื่นมื่นชาวบ้าน

วันจันทร์ที่ 16 กันยายน 2562
จุรินทร์ Live ควงผู้ว่าฯร้อยเอ็ด ดำนาปลูกข้าวหอมมะลิ ที่อ.ศรีสมเด็จ จ.ร้อยเอ็ด ชื่นมื่นชาวบ้าน
นายจุรินทร์ ลักษณวิศิษฏ์ รองนายกรัฐมนตรีและรัฐมนตรีว่าการกระทรวงพาณิชย์ พร้อม นายวันชัย คงเกษม ผู้ว่าราชการจังหวัดร้อยเอ็ด พาลุยลงดำนาในแปลงสาธิตเกษตรอินทรีย์ข้าวหอมมะลิแบบวิถีชาวบ้านตามคำชักชวนของกลุ่มเกษตรกรอย่างชื่นมื่น
ที่ บ้านป่าเม้า ตำบลเมืองเปลือย อำเภอศรีสมเด็จ จังหวัดร้อยเอ็ด
โดยรองนายกรัฐมนตรี ชื่นมื่นในแปลงนากับเกษตรกรทั้งสาธิตการทำนาและใส่ปุ๋ยอินทรีย์ลงในแปลงนาซึ่งในส่วนนี้เป็นแปลงเกษตรอินทรีย์ตัวอย่างที่สร้างมูลค่าเพิ่มให้กับข้าวหอมมะลิจังหวัดร้อยเอ็ด ซึ่งเป็นตัวอย่างหนึ่งที่นายจุรินทร์ ลักษณวิศิษฏ์ เน้นย้ำถึงนโยบายให้เพิ่มคุณภาพการผลิตข้าวและข้าวหอมมะลิในพื้นที่จังหวัดร้อยเอ็ด เป็นข้าวหอมมะลิที่ได้รับการันตี GI สิ่งบ่งชี้ทางภูมิศาสตร์ เพิ่มมูลค่าสินค้า จากกระทรวงพาณิชย์ โดยกรมทรัพย์สินทางปัญญา
ซึ่งในรายละเอียดการขึ้นทะเบียนหากประชาชนสนใจ สอบถามรายละเอียดเรื่องเกี่ยวกับการจดทะเบียน GI สินค้าท้องถิ่นเพิ่มมูลค่าสินค้าเพื่อเป็นมาตรฐานการค้าและการส่งออกด้วย GI สามารถติดต่อ สายด่วน 1368 กรมทรัพย์สินทางปัญญากระทรวงพาณิชย์
ผู้สื่อข่าวรายงานว่าในเพจ Facebook ของนางมัลลิกา บุญมีตระกูล มหาสุข ได้ถ่ายทอดสด live จุรินทร์ ลักษณวิศิษฏ์ รองนายกรัฐมนตรีและรัฐมนตรีว่าการกระทรวงพาณิชย์ พร้อมแฮชแทก #ดำนาปลูกข้าว #ข้าวหอมมะลิ  แปลงนี้พิเศษราคาน่าจะดี #เกษตรอินทรีย์ นะจ๊ะ เคยแพร่ให้ประชาชนได้ติดตามกันด้วย ลิ้ง Facebook live https://www.facebook.com/Mallikaboonmeetrakool/videos/766267443787624?sfns=mo

ที่มา : https://www.thaigov.go.th/news/contents/details/23134
