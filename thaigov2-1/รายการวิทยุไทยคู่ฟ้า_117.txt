รัฐบาลไทย-ข่าวทำเนียบรัฐบาล-เปิดตัวศูนย์ต่อต้านข่าวปลอม สร้างการรับรู้ข้อมูลที่ถูก

วันศุกร์ที่ 15 พฤศจิกายน 2562
เปิดตัวศูนย์ต่อต้านข่าวปลอม สร้างการรับรู้ข้อมูลที่ถูก
วันศุกร์ที่ 15 พฤศจิกายน 2562
​
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเปิดศูนย์ต่อต้านข่าวปลอม หรือ Anti-Fake News Center เพื่อตรวจสอบข้อมูลที่เผยแพร่บนสื่อสังคมออนไลน์และระบบอินเทอร์เน็ต ซึ่งก่อให้เกิดผลกระทบต่อประชาชนในวงกว้าง เช่น โรคระบาด ภัยพิบัติ ข่าวที่สร้างความแตกแยกในสังคม ตลอดจนทำลายภาพลักษณ์ของประเทศ และสร้างการรับรู้ข้อมูลที่ถูกต้อง รวดเร็ว โดยศูนย์ดังกล่าวจะทำหน้าที่รับแจ้งข้อมูล และส่งต่อเรื่องไปยังหน่วยงานที่เกี่ยวข้องให้ตรวจสอบและแก้ไขปัญหา โดยตั้งเป้าให้ประชาชนสามารถตรวจเช็คข่าวปลอมหลังรับแจ้งได้ภายใน 2 ชั่วโมง ทั้งนี้ หากประชาชนพบข้อมูลข่าวสารที่ไม่ถูกต้อง สามารถแจ้งเบาะแสได้ที่ ศูนย์รับแจ้งข่าวปลอม กระทรวงดิจิทัลเพื่อเศรษฐกิจและสังคม (ชั้น6) ศูนย์ราชการฯ ถ.แจ้งวัฒนะ กรุงเทพฯ หรือ www.antifakenewscenter.com และหมายเลขโทรศัพท์ 0 2288 8000
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/24586
