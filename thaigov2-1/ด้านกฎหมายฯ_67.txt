รัฐบาลไทย-ข่าวทำเนียบรัฐบาล-กระทรวงยุติธรรม ลงนามบันทึกข้อตกลงความร่วมมือ (MOU) กับศาลอุทธรณ์  เพื่อพัฒนาการอำนวยความยุติธรรมตามกฎหมายว่าด้วยค่าตอบแทนผู้เสียหายและค่าทดแทน และค่าใช้จ่ายแก่จำเลยในคดีอาญา

วันพฤหัสบดีที่ 12 กันยายน 2562
กระทรวงยุติธรรม ลงนามบันทึกข้อตกลงความร่วมมือ (MOU) กับศาลอุทธรณ์  เพื่อพัฒนาการอำนวยความยุติธรรมตามกฎหมายว่าด้วยค่าตอบแทนผู้เสียหายและค่าทดแทน และค่าใช้จ่ายแก่จำเลยในคดีอาญา
กระทรวงยุติธรรม ลงนามบันทึกข้อตกลงความร่วมมือ (MOU) กับศาลอุทธรณ์ เพื่อพัฒนาการอำนวยความยุติธรรมตามกฎหมายว่าด้วยค่าตอบแทนผู้เสียหายและค่าทดแทนและค่าใช้จ่ายแก่จำเลยในคดีอาญา
ในวันพฤหัสบดีที่ ๑๒ กันยายน ๒๕๖๒ เวลา ๐๙.๓๐ น. ณ ห้องประชุม ชั้น ๗ ศาลอุทธรณ์ ถนนรัชดาภิเษก กรุงเทพฯ ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม พร้อมด้วย นางอุบลรัตน์ ลุยวิกกัย ประธานศาลอุทธรณ์ ร่วมลงนามในบันทึกข้อตกลง (MOU) ระหว่างศาลอุทธรณ์กับกระทรวงยุติธรรม เพื่อการพัฒนาการอำนวยความยุติธรรมตามกฎหมายว่าด้วยค่าตอบแทนผู้เสียหายและค่าทดแทนและค่าใช้จ่ายแก่จำเลยในคดีอาญา สำหรับพิธีลงนามในบันทึกข้อตกลงฯ เป็นการดำเนินงานภายใต้แผนยุทธศาสตร์ชาติ เพื่อการพัฒนาประเทศที่ยั่งยืนตามหลักธรรมาภิบาล ที่หน่วยงานรัฐทุกภาคส่วนต้องปรับเปลี่ยนกระบวนการทำงานให้ก้าวทันต่อเทคโนโลยีที่มีการเปลี่ยนแปลงไปอย่างรวดเร็ว โดยบันทึกข้อตกลงดังกล่าว มีสาระสำคัญเพื่อร่วมกันพัฒนาการอำนวยความยุติธรรม โดยการนำนวัตกรรมทางเทคโนโลยีมาสนับสนุนการพิจารณาพิพากษาคดีตามกฏหมายว่าด้วยค่าตอบแทนผู้เสียหาย และค่าทดแทนและค่าใช้จ่ายแก่จำเลยในคดีอาญา เพื่ออำนวยความสะดวกให้ประชาชนสามารถติดตามตรวจสอบข้อมูลคดีผ่านเทคโนโลยีสารสนเทศต่าง ๆ  ได้สะดวก รวดเร็ว และประหยัด โดยมี นายนพดล คชรินทร์ ประธานแผนกคดีเลือกตั้งในศาลอุทธรณ์ นางสาวเอมอร เสียงใหญ่ รองอธิบดีกรมคุ้มครองสิทธิและเสรีภาพ พร้อมด้วยผู้ที่เกี่ยวข้อง ร่วมเป็นสักขีพยานในพิธีลงนามดังกล่าว

ที่มา : https://www.thaigov.go.th/news/contents/details/23042
