รัฐบาลไทย-ข่าวทำเนียบรัฐบาล-สธ.เชิญปชช.รับบริการสุขภาพฟรี เนื่องในวันมหิดล

วันอาทิตย์ที่ 22 กันยายน 2562
สธ.เชิญปชช.รับบริการสุขภาพฟรี เนื่องในวันมหิดล
กระทรวงสาธารณสุขจัดกิจกรรมบริการประชาชน เนื่องในวันมหิดล 24 กันยายน 2562 ฟรีตลอดวัน อาทิ วัคซีนไข้หวัดใหญ่ วัคซีนโรคคอตีบและบาดทะยัก ตรวจตา ตรวจเช็คเครื่องวัดความดันโลหิตและบริการสุขภาพมากมาย ที่ตึกสำนักงานปลัดกระทรวงสาธารณสุข นนทบุรี
นายแพทย์สุขุม กาญจนพิมาย ปลัดกระทรวงสาธารณสุข ให้สัมภาษณ์ว่า วันมหิดล 24 กันยายนปีนี้ หน่วยงานในกระทรวงสาธารณสุข พร้อมใจจัดกิจกรรมบริการประชาชน เพื่อถวายเป็นพระราชกุศลแด่สมเด็จพระมหิตลาธิเบศร อดุลยเดชวิกรม พระบรมราชชนก อาทิ ตรวจวัดสายตา ตรวจวัดคลื่นหัวใจ/ความดันโลหิต  ฉีดวัคซีนป้องกันไข้หวัดใหญ่ วัคซีนป้องกันโรคคอตีบและบาดทะยัก วัคซีนป้องกันโรคหัด-หัดเยอรมันเด็กอายุ 7-12 ปี วัคซีนป้องกันโรคหัด-คางทูม-หัดเยอรมันเด็กอายุ 1 ปี – น้อยกว่า 7 ปี ตรวจรักษาโรคข้อเข่าเสื่อมด้วยศาสตร์การแพทย์แผนไทย ตรวจรักษากับแพทย์แผนจีน ตรวจเช็คเครื่องวัดความดันโลหิต เป็นต้น จึงขอเชิญชวนประชาชนมารับบริการสุขภาพฟรี ตั้งแต่เวลา 8.00 – 15.00 น. ณ โถงอาคาร 3 ตึกสำนักงานปลัดกระทรวงสาธารณสุข นนทบุรี
********************************************  22 กันยายน 2562

ที่มา : https://www.thaigov.go.th/news/contents/details/23279
