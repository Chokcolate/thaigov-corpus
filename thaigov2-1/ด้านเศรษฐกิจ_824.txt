รัฐบาลไทย-ข่าวทำเนียบรัฐบาล-รองปลัดภานุวัฒน์ฯ ลงพื้นที่ตรวจเยี่ยมจุดบริการรับเรื่องร้องทุกข์ ศูนย์ดำรงธรรมส่วนหน้า ณ มหาวิทยาลัยราชภัฏกาญจนบุรี

วันอังคารที่ 12 พฤศจิกายน 2562
รองปลัดภานุวัฒน์ฯ ลงพื้นที่ตรวจเยี่ยมจุดบริการรับเรื่องร้องทุกข์ ศูนย์ดำรงธรรมส่วนหน้า ณ มหาวิทยาลัยราชภัฏกาญจนบุรี
นายภานุวัฒน์  ตริยางกูรศรี รองปลัดกระทรวงอุตสาหกรรม ลงพื้นที่ตรวจเยี่ยมจุดบริการรับเรื่องร้องทุกข์ ศูนย์ดำรงธรรมส่วนหน้า ณ มหาวิทยาลัยราชภัฏกาญจนบุรี
วันนี้ (12 พฤศจิกายน 2562) เวลา 9.00 น. นายภานุวัฒน์  ตริยางกูรศรี รองปลัดกระทรวงอุตสาหกรรม ลงพื้นที่ตรวจเยี่ยมจุดบริการรับเรื่องร้องทุกข์ ศูนย์ดำรงธรรมส่วนหน้า ณ มหาวิทยาลัยราชภัฏกาญจนบุรี โดยมีเจ้าหน้าที่จากสำนักงานอุตสาหกรรมจังหวัดกาญจนบุรี และเจ้าหน้าที่กองตรวจราชการกระทรวงอุตสาหกรรมพิจารณาและดำเนินการเกี่ยวกับเรื่องร้องเรียนประจำจุดบริการรับเรื่องร้องทุกข์ เพื่อแก้ไขปัญหาความเดือดร้อนของประชาชน โดยมีประชาชนผู้ได้รับความเดือดร้อน มายื่นหนังสือร้องเรียน จำนวน 1 เรื่อง คือ กรณีนายสุนทร สุริโย ตัวแทนกลุ่มสตรีกาญจนบุรี/กลุ่มอนุรักษ์กาญจน์ ขอคัดค้านการต่ออายุประทานบัตรเหมืองแร่ ไม่อนุญาตให้ระเบิดหิน  ระเบิดภูเขาเทือกเขาแรด เนื่องจากเกรงว่าจะส่งผลกระทบต่อสิ่งแวดล้อม ทั้งนี้มอบหมายสำนักงานอุตสาหกรรมจังหวัดกาญจนบุรีดำเนินการต่อไป #กระทรวงอุตสาหกรรม #ประชุมคณะรัฐมนตรีอย่างเป็นทางการนอกสถานที่ครั้งที่1/2562 (PRMOI : สปอ. ภาพ/ข่าว)

ที่มา : https://www.thaigov.go.th/news/contents/details/24508
