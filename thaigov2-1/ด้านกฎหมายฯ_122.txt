รัฐบาลไทย-ข่าวทำเนียบรัฐบาล-รมว.ยุติธรรม รับเรื่องจากทนายสงกานต์ อัจฉริยะทรัพย์ เพื่อขอให้กระทรวงยุติธรรมให้ความช่วยเหลือกรณีเด็กหญิงถูกล่อซื้อกระทงลิขสิทธิ์ลายการ์ตูน

วันศุกร์ที่ 8 พฤศจิกายน 2562
รมว.ยุติธรรม รับเรื่องจากทนายสงกานต์ อัจฉริยะทรัพย์ เพื่อขอให้กระทรวงยุติธรรมให้ความช่วยเหลือกรณีเด็กหญิงถูกล่อซื้อกระทงลิขสิทธิ์ลายการ์ตูน
นายสมศักดิ์ เทพสุทิน รัฐมนตรีว่าการกระทรวงยุติธรรม รับเรื่องจากทนายสงกานต์ อัจฉริยะทรัพย์ เพื่อขอให้กระทรวงยุติธรรมให้ความช่วยเหลือกรณีเด็กหญิงถูกล่อซื้อกระทงลิขสิทธิ์ลายการ์ตูน
ในวันพฤหัสบดีที่ ๗ พฤศจิกายน ๒๕๖๒ เวลา ๑๒.๓๐ น. ณ บริเวณหน้าศูนย์ยุติธรรมสร้างสุข ชั้น ๒ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ นายสมศักดิ์ เทพสุทิน รัฐมนตรีว่าการกระทรวงยุติธรรม พร้อมด้วย ว่าที่ร้อยตรี ธนกฤต จิตรอารีย์รัตน์ เลขานุการรัฐมนตรีว่าการกระทรวงยุติธรรม รับเรื่องจากนายสงกานต์ อัจฉริยะทรัพย์ ทนายความและคณะกรรมการปฏิรูปประเทศด้านยุติธรรม เพื่อขอให้กระทรวงยุติธรรมตรวจสอบข้อเท็จจริงกรณีมีบุคคลอ้างเป็นตัวแทนบริษัทเจ้าของลิขสิทธิ์ให้ดำเนินคดีกับเด็กหญิงวัย ๑๕ ปี ซึ่งรับจ้างทำกระทงลิขสิทธิ์ลายการ์ตูนที่ถูกล่อซื้อในจังหวัดนครราชสีมาและจังหวัดร้อยเอ็ด เนื่องจากเห็นว่าคดีดังกล่าวมีพฤติการณ์เป็นกลุ่มผู้มีอิทธิพลที่มีเจ้าหน้าที่รัฐเข้าไปเกี่ยวข้อง
รัฐมนตรีว่าการกระทรวงยุติธรรม กล่าวว่า เบื้องต้นได้มอบหมายให้ว่าที่ร้อยตรีธนกฤต จิตรอารีย์รัตน์ เลขานุการรัฐมนตรีว่าการกระทรวงยุติธรรม ประสานงานเรื่องดังกล่าว โดยในส่วนของกระทรวงยุติธรรมเมื่อมีผู้เสียหายไปร้องขอความช่วยเหลือจากสำนักงานยุติธรรมจังหวัด จะรวบรวมและส่งเรื่องเข้ามาที่ศูนย์ยุติสร้างสุขกระทรวงยุติธรรมเพื่อพิจารณาให้ความช่วยเหลือต่อไป

ที่มา : https://www.thaigov.go.th/news/contents/details/24444
