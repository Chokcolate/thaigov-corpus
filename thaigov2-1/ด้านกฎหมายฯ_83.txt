รัฐบาลไทย-ข่าวทำเนียบรัฐบาล-กระทรวงยุติธรรม หารือนโยบายและแนวทางการปฏิบัติงานร่วมกับคณะกรรมาธิการการกฎหมาย การยุติธรรมและสิทธิมนุษยชน สภาผู้แทนราษฎร

วันอังคารที่ 1 ตุลาคม 2562
กระทรวงยุติธรรม หารือนโยบายและแนวทางการปฏิบัติงานร่วมกับคณะกรรมาธิการการกฎหมาย การยุติธรรมและสิทธิมนุษยชน สภาผู้แทนราษฎร
กระทรวงยุติธรรม หารือนโยบายและแนวทางการปฏิบัติงานร่วมกับคณะกรรมาธิการการกฎหมาย การยุติธรรมและสิทธิมนุษยชน สภาผู้แทนราษฎร
ในวันพุธที่ ๒๕ กันยายน ๒๕๖๒ เวลา ๑๔.๐๐ น. ณ ห้องรับรองกระทรวงยุติธรรม ชั้น ๒ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ ถนนแจ้งวัฒนะ กรุงเทพฯ นายสมศักดิ์ เทพสุทิน รัฐมนตรีว่าการกระทรวงยุติธรรม พร้อมด้วยศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม และคณะผู้บริหารกระทรวงยุติธรรม ให้การต้อนรับนายปิยบุตร แสงกนกกุล ประธานกรรมาธิการ และคณะกรรมาธิการการกฎหมาย การยุติธรรมและสิทธิมนุษยชน สภาผู้แทนราษฎร เพื่อตรวจเยี่ยมและหารือเกี่ยวกับนโยบายการปฏิบัติงานด้านกระบวนการยุติธรรม การประสานงาน ตลอดจนแนวทางการปฏิบัติงานร่วมกันของคณะกรรมาธิการฯ และกระทรวงยุติธรรม พร้อมด้วยหน่วยงานในสังกัดกระทรวงยุติธรรม
ทั้งนี้​ ทาง​คณะกรรมาธิการ​ฯ ได้ฝากข้อเสนอแนะเกี่ยวกับการปฏิบัติงานตามภารกิจของหน่วยงานในสังกัด​กระทรวงยุติธรรมให้ประชาชนได้รับประโยชน์จากการปฏิบัติราชการอย่างสูงสุด

ที่มา : https://www.thaigov.go.th/news/contents/details/23537
