รัฐบาลไทย-ข่าวทำเนียบรัฐบาล-รองปลัดจุลพงษ์ ลงพื้นที่ติดตามความคืบหน้าการก่อสร้างศูนย์ทดสอบฯ พร้อมมอบหมวกนิรภัยให้แก่หน่วยงานในอําเภอสนามชัยเขต เพื่อสนับสนุนการขับขี่ปลอดภัยช่วงเทศกาลปีใหม่ โดยองคมนตรี เป็นสัก

วันพุธที่ 4 ธันวาคม 2562
รองปลัดจุลพงษ์ ลงพื้นที่ติดตามความคืบหน้าการก่อสร้างศูนย์ทดสอบฯ พร้อมมอบหมวกนิรภัยให้แก่หน่วยงานในอําเภอสนามชัยเขต เพื่อสนับสนุนการขับขี่ปลอดภัยช่วงเทศกาลปีใหม่ โดยองคมนตรี เป็นสัก
รองปลัดกระทรวงอุตสาหกรรม นายจุลพงษ์ ทวีศรี ลงพื้นที่ติดตามความคืบหน้าการก่อสร้างศูนย์ทดสอบยานยนต์และยางล้อแห่งชาติ ณ บริเวณเขตสวนป่าลาดกระทิง ต.ลาดกระทิง อ.สนามชัยเขต จ.ฉะเชิงเทรา
วันนี้ (3 ธันวาคม 2562) เวลา 10.30 น. รองปลัดกระทรวงอุตสาหกรรม นายจุลพงษ์ ทวีศรี ลงพื้นที่ติดตามความคืบหน้าการก่อสร้างศูนย์ทดสอบยานยนต์และยางล้อแห่งชาติ ณ บริเวณเขตสวนป่าลาดกระทิง ต.ลาดกระทิง อ.สนามชัยเขต จ.ฉะเชิงเทรา หลังจากนั้นเวลา 15.00 น. ได้เดินทางไปที่ที่ว่าการอําเภอสนามชัยเขต เพื่อเป็นประธานในการมอบหมวกนิรภัยสำหรับผู้ใช้รถจักรยานยนต์ มอก.369-2557 ให้แก่หน่วยงานในอําเภอสนามชัยเขต โดยมีพลเอก เฉลิมชัย สิทธิสาท องคมนตรี ให้เกียรติเป็นสักขีพยานในการมอบ โดยรองปลัดกระทรวงอุตสาหกรรม ได้รับมอบหมวกนิรภัย จากนายสุรชัย เพชรพงษ์ ผู้จัดการทั่วไปฝ่ายธุรการทั่วไป บริษัท ไทยยามาฮ่ามอเตอร์ จํากัด จำนวน 250 ใบ เพื่อมอบให้แก่หน่วยงานในอําเภอสนามชัยเขต โดยมีนางอาภรณ์ ใหม่มงคล นายอำเภอสนามชัยเขต และพันตำรวจเอก ณัฐจักร จันลา เป็นผู้รับมอบ เพื่อสนับสนุนการขับขี่ปลอดภัยช่วงเทศกาลปีใหม่ และลดการบาดเจ็บและเสียชีวิตจากอุบัติเหตุบนท้องถนน ตลอดจนสร้างความตระหนักให้กับประชาชนที่ใช้ถนนร่วมกัน คํานึงถึงความปลอดภัยเป็นสําคัญ ในการนี้ นายธนะ อัลภาชน์ รองเลขาธิการ สมอ. พร้อมด้วยเจ้าหน้าที่เข้าร่วมในพิธี ณ ที่ว่าการอำเภอสนามชัยเขต จ.ฉะเชิงเทรา

ที่มา : https://www.thaigov.go.th/news/contents/details/25003
