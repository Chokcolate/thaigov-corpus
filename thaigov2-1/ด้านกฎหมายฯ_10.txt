รัฐบาลไทย-ข่าวทำเนียบรัฐบาล-ปลัดกระทรวงยุติธรรม เปิดโครงการเสวนาแลกเปลี่ยนประสบการณ์หน่วยงานต้นแบบ ด้านการป้องกันและปราบปรามการทุจริต

วันศุกร์ที่ 26 กรกฎาคม 2562
ปลัดกระทรวงยุติธรรม เปิดโครงการเสวนาแลกเปลี่ยนประสบการณ์หน่วยงานต้นแบบ ด้านการป้องกันและปราบปรามการทุจริต
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานในพิธีเปิดโครงการเสวนาแลกเปลี่ยนประสบการณ์หน่วยงานต้นแบบด้านการป้องกันและปราบปรามการทุจริต
ในวันศุกร์ที่ ๒๖ กรกฎาคม ๒๕๖๒ เวลา ๐๘.๓๐ น. ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานในพิธีเปิดโครงการเสวนาแลกเปลี่ยนประสบการณ์หน่วยงานต้นแบบด้านการป้องกันและปราบปรามการทุจริต โดยมี นายสำรวม บุญเสริม ผู้เชี่ยวชาญเฉพาะด้านบริหารทรัพยากรบุคคลและผู้ปฏิบัติงานด้านการป้องกันและปราบปรามการทุจริตของหน่วยงานในสังกัดกระทรวงยุติธรรม รวมทั้งผู้ที่เกี่ยวข้อง เข้าร่วมฯ ณ โรงแรมเบสต์ เวสเทิร์น พลัส แวนดา แกรนด์ โฮเต็ล อ.ปากเกร็ด จ.นนทบุรี
โอกาสนี้ ปลัดกระทรวงยุติธรรม เน้นย้ำว่า การเสวนาแลกเปลี่ยนประสบการณ์หน่วยงานต้นแบบด้านการป้องกันและปราบปรามการทุจริต เพื่อให้เจ้าหน้าที่ผู้ปฏิบัติงานด้านการป้องกันและปราบปรามการทุจริตและเจ้าหน้าที่ผู้เกี่ยวข้องจากส่วนราชการในสังกัดกระทรวงยุติธรรมได้แลกเปลี่ยนเรียนรู้แนวทางการดำเนินงานด้านการป้องกันและปราบปรามการทุจริตจากหน่วยงานภาครัฐภาคเอกชนและภาครัฐวิสาหกิจ ที่เป็นต้นแบบในการทำงานด้านการป้องกันและปราบปรามการทุจริต เพื่อนำไปพัฒนากระบวนการทำงานต่อไป

ที่มา : https://www.thaigov.go.th/news/contents/details/21803
