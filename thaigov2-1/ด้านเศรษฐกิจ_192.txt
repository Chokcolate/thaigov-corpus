รัฐบาลไทย-ข่าวทำเนียบรัฐบาล-ผู้ตรวจฯ ภานุวัฒน์ ร่วมสัมมนาเพื่อชี้แจงการปฏิบัติหน้าที่ของที่ปรึกษาผู้ตรวจราชการภาคประชาชน

วันอังคารที่ 20 สิงหาคม 2562
ผู้ตรวจฯ ภานุวัฒน์ ร่วมสัมมนาเพื่อชี้แจงการปฏิบัติหน้าที่ของที่ปรึกษาผู้ตรวจราชการภาคประชาชน
นายภานุวัฒน์ ตริยางกูรศรี ผู้ตรวจราชการกระทรวงอุตสาหกรรม เข้าร่วมงานสัมมนา เพื่อชี้แจงการปฏิบัติหน้าที่ ของที่ปรึกษาภาคประชาชน ณ โรงแรมอวานี ขอนแก่น โฮเทล แอนด์ คอนเวนชั่น เซ็นเตอร์ จ.ขอนแก่น
วันนี้ (20 สิงหาคม 2562) นายภานุวัฒน์ ตริยางกูรศรี ผู้ตรวจราชการกระทรวงอุตสาหกรรม เข้าร่วมงานสัมมนา เพื่อชี้แจงการปฏิบัติหน้าที่ ของที่ปรึกษาภาคประชาชน โดยมี พันตำรวจโท เธียรรัตน์ วิเชียรสรรค์ หัวหน้าผู้ตรวจราชการสำนักนายกรัฐมนตรีเป็นประธาน ซึ่งในปี พ.ศ.2562 สำนักงานปลัดสำนักนายกรัฐมนตรี ได้ออกระเบียบว่าด้วยที่ปรึกษาผู้ตรวจราชการภาคประชาชน เพื่อส่งเสริมการมีส่วนร่วมของภาคประชาชนในการเสนอแนะ รายงานข้อเท็จจริงจากประชาชนในพื้นที่ และประกาศรับสมัครที่ปรึกษาฯ ทั้ง 76 จังหวัดทั่วประเทศ จังหวัดละ 4 ด้าน ได้แก่ ด้านสังคม ด้านเศรษฐกิจ ด้านสิ่งแวดล้อม และด้านวิชาการ โดยงานสัมมนาฯ ดังกล่าว จะมีการจัดขึ้น ทั้งหมด 5 ครั้งทั่วประเทศ โดยเริ่มจากภาคตะวันออกเฉียงเหนือ จัดขึ้นที่จังหวัดขอนแก่น เป็นที่แรก ระหว่างวันที่ 19-20 สิงหาคม 2562 ณ โรงแรมอวานี ขอนแก่น โฮเทล แอนด์ คอนเวนชั่น เซ็นเตอร์ จ.ขอนแก่น

ที่มา : https://www.thaigov.go.th/news/contents/details/22352
