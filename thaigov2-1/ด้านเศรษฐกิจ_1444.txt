รัฐบาลไทย-ข่าวทำเนียบรัฐบาล-2020 ปีแห่งการลงทุนที่แท้จริง ดร.สุวิทย์ ชู BCG MODEL ก้าวผ่าน 3 กับดักของประเทศ

วันอังคารที่ 11 กุมภาพันธ์ 2563
2020 ปีแห่งการลงทุนที่แท้จริง ดร.สุวิทย์ ชู BCG MODEL ก้าวผ่าน 3 กับดักของประเทศ
2020 ปีแห่งการลงทุนที่แท้จริง ดร.สุวิทย์ ชู BCG MODEL ก้าวผ่าน 3 กับดักของประเทศ
15 มกราคม 2562 ณ โรงแรมพูลแมน คิง เพาเวอร์ รางน้ำ กรุงเทพฯ / ดร.สมคิด จาตุศรีพิทักษ์ รองนายกรัฐมนตรี  เป็นประธานในพิธีเปิดการสัมมนา เรื่อง “2020 ปีแห่งการลงทุน ทางออกประเทศไทย” นอกจากนี้ภายในงานดังกล่าว มีปาฐกถาพิเศษ เรื่อง Model เศรษฐกิจสู่การพัฒนายั่งยืน จาก ดร.สุวิทย์ เมษินทรีย์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม โดยมี น.ส.ปานบัว บุนปาน กรรมการผู้จัดการ บริษัท มติชน จำกัด (มหาชน) และคณะผู้บริหาร บริษัท มติชน ให้การต้อนรับ
ดร.สุวิทย์ เมษินทรีย์ กล่าวว่า ประเด็นที่ท้าทายสำหรับประเทศไทย แบ่งออกเป็น 3 ส่วน ได้แก่ 1.ระยะเปลี่ยนผ่าน 2.เหลียวหลังแลหน้า Model ประเทศไทยจากนี้ไป และ 3.BCG Model ซึ่งประเทศไทยยังคงติดอยู่กับดักรายได้ปานกลาง การลงทุนจะทำให้เราหลุดพ้นจากกับดักไปได้ คำถามคือต้องใช้เวลานานแค่ไหนผลิตภัณฑ์มวลรวมของประเทศหรือ GDP ถึงจะสูงขึ้น สิ่งที่เราต้องดำเนินการต่อไป คือ การคิดใหม่ ต่อจากนี้การลงทุนจะต้องเป็นการลงทุนเชิงคุณภาพไม่ใช่ปริมาณอีกต่อไป จะทำยังไงที่จะสร้าง people power ไม่ใช้แค่ market power  และสามารถยกระดับคุณภาพชีวิตของประชาชน ทั้งนี้ Model เศรษฐกิจใหม่ New Cheaper Investment อย่าแท้จริง ภายใต้ BCG Model เราจะต้องมีกรอบความคิดใหม่ Thailand 4.0 ดูเหมือนเป็นนามธรรม แต่ BCG  Model คือ รูปธรรม การลงทุนต่อจากนี้ไปคือการลงทุนองค์ความรู้ การลงทุนในทรัพยากรมนุษย์ ซึ่งจะทำให้ประเทศไทยไปข้างหน้าในศตวรรษที่ 21 ได้
ดร. สุวิทย์ กล่าวต่อไปว่า ที่ผ่านมาประเทศไทยติดอยู่กับกับดัก 3 เรื่อง ได้แก่ กับดักรายได้ประเทศปานกลาง กับดักความเหลื่อมล้ำ และกับดักความไม่สมดุล ซึ่งสามารถแก้ได้ด้วย BCG Model โมเดลเศรษฐกิจสู่การพัฒนาที่ยั่งยืน ตอบโจทย์ประเทศไทยด้านความหลากหลาย เชื่อมโยงปรัชญาเศรษฐกิจพอเพียง ตอบโจทย์ 10 ใน 17 เป้าหมายการพัฒนาที่ยังยืนครอบคลุม 5 ใน 10 อุตสาหกรรม S Curve และกระจายโอกาสและความมั่งคั่งสู่เศรษฐกิจฐานรากและเศรษฐกิจภูมิภาค นอกจากนี้ BCG Model ยังเป็นตัวผลักดันเศรษฐกิจแบบทั่วถึง ทั้งในเรื่องของอาหาร การเกษตร สุขภาพและการแพทย์พลังงานวัสดุและเคมีชีวภาพ การท่องเที่ยวและเศรษฐกิจสร้างสรรค์  และเมื่อเรามองเป็นรูปธรรมผ่าน BCG จะทำให้เราก้าวข้ามจากกับดักทั้ง 3 เรื่องได้ ซึ่งจะทำให้ประชาชนมีคุณภาพชีวิตที่ดีขึ้น
เผยแพร่ : จิรายุ รุจิพงษ์วาที
ส่วนสื่อสารองค์กร
กระทรวงการอุดมศึกษา วิทยาศาสตร์ วิจัยและนวัตกรรม
โทรศัพท์ 0 2333 3700 ต่อ 3728 - 3732 โทรสาร 0 2333 3834
Facebook : @MHESIThailand
Call Center โทร.1313

ที่มา : https://www.thaigov.go.th/news/contents/details/26411
