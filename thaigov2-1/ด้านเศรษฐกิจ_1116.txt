รัฐบาลไทย-ข่าวทำเนียบรัฐบาล-นางสาวอัจฉรินทร์ พัฒนพันธ์ชัย ปลัดกระทรวงดิจิทัลฯ นำคณะผู้บริหารและหน่วยงานในสังกัดกระทรวง เข้าศึกษาดูงาน ณ Krungthai Innovation Lab

วันศุกร์ที่ 20 ธันวาคม 2562
นางสาวอัจฉรินทร์ พัฒนพันธ์ชัย ปลัดกระทรวงดิจิทัลฯ นำคณะผู้บริหารและหน่วยงานในสังกัดกระทรวง เข้าศึกษาดูงาน ณ Krungthai Innovation Lab
นางสาวอัจฉรินทร์ พัฒนพันธ์ชัย ปลัดกระทรวงดิจิทัลฯ นำคณะผู้บริหารและหน่วยงานในสังกัดกระทรวง เข้าศึกษาดูงาน ณ Krungthai Innovation Lab
เมื่อวันที่ 19 ธ.ค. 2562 นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม นำคณะผู้บริหารและหน่วยงานในสังกัดกระทรวงดิจิทัลฯ เข้าศึกษาดูงาน ณ Krungthai Innovation Lab ธนาคารกรุงไทยสำนักงานใหญ่ เขตวัฒนา กรุงเทพฯ โดยมี นายจักรกฤษณ์ กลิ่นสมิทธิ์ ผู้ช่วยกรรมการผู้จัดการใหญ่ ฝ่ายนวัตกรรมและวิจัยทางเทคโนโลยี เป็นวิทยากรบรรยายเกี่ยวกับ Digital Innovation ร่วมกับ ดร.ธีรวัฒน์ อัศวโภคี ผู้ช่วยกรรมการผู้จัดการใหญ่ สายงานนวัตกรรมข้อมูลเพื่อการขับเคลื่อนธุรกิจ ธนาคารกรุงไทย จำกัด (มหาชน) ซึ่งการเข้าเยี่ยมชมในครั้งนี้มุ่งหวังมาดูนวัตกรรมและเทคโนโลยีใหม่ ๆ ของธนาคารกรุงไทย เพื่อเป็นการส่งเสริมบทบาทด้านเทคโนโลยีและนวัตกรรม Digital Innovation อาทิ นวัตกรรม AR VR IoT Computer vision AI และ Blockchains รวมไปถึง Image Induction หรือการตรวจจับองค์ประกอบงใบหน้า เพื่อให้สอดคล้องกับยุคสมัยที่มีการเปลี่ยนแปลงอย่างรวดเร็วในด้านเทคโนโลยีดิจิทัล และเพื่อนำไปสู่การพัฒนาแพลตฟอร์มออนไลน์ของกระทรวงดิจิทัลฯ
***********************

ที่มา : https://www.thaigov.go.th/news/contents/details/25351
