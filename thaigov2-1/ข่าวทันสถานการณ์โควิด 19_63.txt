รัฐบาลไทย-ข่าวทำเนียบรัฐบาล-นายกรัฐมนตรีชื่นชมแนวคิด การผลิตหน้ากากอนามัยกันน้ำ ลดเสี่ยงติดเชื้อโควิด 19

วันเสาร์ที่ 14 มีนาคม 2563
นายกรัฐมนตรีชื่นชมแนวคิด การผลิตหน้ากากอนามัยกันน้ำ ลดเสี่ยงติดเชื้อโควิด 19
นายกรัฐมนตรีชื่นชมแนวคิด การผลิตหน้ากากอนามัยกันน้ำ ลดเสี่ยงติดเชื้อโควิด 19
วันที่ 11 มี.ค.63 ศาสตราจารย์นฤมล ภิญโญสินวัฒน์ โฆษกประจำสำนักนายกรัฐมนตรีเปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหมชื่นชมแนวคิดของคณะวิทยาศาสตร์และเทคโนโลยี (SCI-TU) และคณะทำงานป้องกันและควบคุมโรคไวรัสโคโรนา 19 มหาวิทยาลัยธรรมศาสตร์ (มธ.) ที่ผลิตหน้ากากอนามัยกันน้ำ THAMMASK โดยใช้ผ้าฝ้ายผสมโพลิเอสเตอร์ (Cotton-Silk) ไม่ดูดซับความชื้น ลดความเสี่ยงในการติดเชื้อ COVID-19 ในภาวะขาดแคลนให้แก่บุคลากรทางการแพทย์  ด้วยเทคโนโลยีสะท้อนน้ำ จากการเคลือบด้วยสาร NUVA – 1811  ซึ่งขณะนี้อยู่ในขั้นตอนการวิจัยเพื่อเตรียมทดสอบความสามารถในการสะท้อนน้ำและความคงทนของเส้นใย คาดว่าจะแล้วเสร็จและผลิตล็อตแรก 1,000 ชิ้น ได้ในสิ้นเดือนมีนาคมนี้
“การผลิตหน้ากากอนามัยกันน้ำ ถือเป็นแนวคิดที่ดีมีประโยชน์อย่างมากต่อบุคลากรทางการแพทย์ ในส่วนของรัฐบาลต้องขอขอบคุณ พร้อมให้การสนับสนุน โดยจะมอบหมายให้หน่วยงานที่เกี่ยวข้องเข้าไปประสาน และให้ต่อยอดถ่ายทอดองค์ความรู้ให้แก่ประชาชนได้นำไปเป็นวิธีในการตัดเย็บใช้เองต่อไป” นายกรัฐมนตรีกล่าว

ที่มา : https://www.thaigov.go.th/news/contents/details/27285
