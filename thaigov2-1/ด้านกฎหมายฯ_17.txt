รัฐบาลไทย-ข่าวทำเนียบรัฐบาล-รมว.ยธ. ประชุมผู้บริหารกระทรวงยุติธรรม พร้อมมอบนโยบายให้ทุกหน่วยงานในสังกัดกระทรวงฯ

วันพุธที่ 31 กรกฎาคม 2562
รมว.ยธ. ประชุมผู้บริหารกระทรวงยุติธรรม พร้อมมอบนโยบายให้ทุกหน่วยงานในสังกัดกระทรวงฯ
นายสมศักดิ์ เทพสุทิน รัฐมนตรีว่าการกระทรวงยุติธรรม เป็นประธานการประชุมผู้บริหารกระทรวงยุติธรรม ครั้งที่ ๒/๒๕๖๒
ในวันพุธที่ ๓๑ กรกฏาคม ๒๕๖๒ เวลา ๑๑.๓๐ น. ณ ห้องทิวลิป โรงแรมรามาการ์เด้นส์ นายสมศักดิ์ เทพสุทิน รัฐมนตรีว่าการกระทรวงยุติธรรม เป็นประธานการประชุมผู้บริหารกระทรวงยุติธรรม ครั้งที่ ๒/๒๕๖๒ โดยมีศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม พร้อมด้วยคณะผู้บริหารกระทรวงยุติธรรม เข้าร่วมฯ
โดยในที่ประชุม นายสมศักดิ์ฯ ได้ให้แนวทางการปฏิบัติของหน่วยงานในสังกัดกระทรวงยุติธรรม โดยให้ความสำคัญกับการดำเนินงานของกองทุนยุติธรรม เพื่ออำนวยความยุติธรรมให้กับประชาชน การป้องกันปัญหายาเสพติด การพัฒนาพฤตินิสัยและการสร้างงานสร้างอาชีพแก่ผู้ต้องขัง ด้วยการบูรณาการให้เรือนจำ/ทัณฑสถานเป็นแหล่งท่องเที่ยว ด้วยการทำเกษตรกรรม ปศุสัตว์ เพื่อส่งออก อันจะเป็นการสร้างอาชีพและรายได้ให้กับผู้ต้องขังอีกทางหนึ่งด้วย

ที่มา : https://www.thaigov.go.th/news/contents/details/21890
