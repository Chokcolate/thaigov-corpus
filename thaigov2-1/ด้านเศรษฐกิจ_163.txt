รัฐบาลไทย-ข่าวทำเนียบรัฐบาล-ทีเซลส์ ประกาศความพร้อมจัดงาน BIO INVESTMENT ASIA 2019: RADICAL TRANSFORMATION OF LIFE SCIENCES IN ASIA ในงาน THAILAND LAB INTERNATIONAL 2019

วันพุธที่ 14 สิงหาคม 2562
ทีเซลส์ ประกาศความพร้อมจัดงาน BIO INVESTMENT ASIA 2019: RADICAL TRANSFORMATION OF LIFE SCIENCES IN ASIA ในงาน THAILAND LAB INTERNATIONAL 2019
ทีเซลส์ ประกาศความพร้อมจัดงาน BIO INVESTMENT ASIA 2019: RADICAL TRANSFORMATION OF LIFE SCIENCES IN ASIA ในงาน THAILAND LAB INTERNATIONAL 2019 หวังผลักดันผลิตภัณฑ์และอุตสาหกรรมชีววิทยาศาสตร์ของไทย สู่ตลาดต่างประเทศ
ดร.นเรศ ดำรงชัย ผู้อำนวยการศูนย์ความเป็นเลิศด้านชีววิทยาศาสตร์ กล่าวว่า “การส่งเสริมสนับสนุนการพัฒนาธุรกิจทางด้านชีววิทยาศาสตร์ ถือเป็นพันธกิจหลักของ ศูนย์ความเป็นเลิศด้านชีววิทยาศาสตร์ ภายใต้การกำกับของรัฐมนตรีว่าการกระทรวงอุดมศึกษา วิทยาศาสตร์ วิจัยและนวัตกรรม ซึ่งที่ผ่านมา ทีเซลส์ ได้ดำเนินกิจกรรม เช่น งานประชาสัมพันธ์เครือข่าย การดำเนินงาน การจับคู่ธุรกิจด้านชีววิทยาศาสตร์ การจัดแสดงนิทรรศการ การแลกเปลี่ยนบุคลากร เช่น นักวิจัย นักศึกษา ผู้บรรยาย การประชุมวิชาการ และการแบ่งปันข้อมูลที่เกี่ยวข้องกับธุรกิจชีววิทยาศาสตร์ เป็นต้น ซึ่งการจัดงานประจำปีถือเป็นส่วนที่สำคัญในการพัฒนาธุรกิจดังกล่าว ในปี 2562 นี้ ทีเซลส์ จึงได้กำหนดจัดงาน Bio Investment Asia 2019 ภายใต้แนวคิด Radical Transformation of Life Sciences in Asia  โดยมีวัตถุประสงค์ เพื่อกระตุ้นอุตสาหกรรมด้านชีววิทยาศาสตร์ของประเทศไทยให้เติบโต และขยายสู่ตลาดต่างประเทศ ส่งเสริมการนำงานวิจัยและนวัตกรรมออกสู่ตลาด เป็นการสร้างมูลค่าเพิ่มให้กับอุตสาหกรรมด้านชีววิทยาศาสตร์ของประเทศ รวมถึงเพิ่มเครือข่ายความร่วมมือ   และสร้างการรับรู้แก่ประชาชนให้มากยิ่งขึ้น”
ดร.นเรศ กล่าวเพิ่มเติมว่า “ภายในงาน Bio Investment Asia 2019 : Radical Transformation of Life Sciences in Asia ครั้งนี้ ประกอบไปด้วยการจัดแสดงนิทรรศการบนพื้นที่กว่า 1,500 ตารางเมตร ที่รวบรวมผู้ที่อยู่ในห่วงโซ่คุณค่าของอุตสาหกรรมชีววิทยาศาสตร์ ทั้งอุตสาหกรรมยา อาหารเสริม เครื่องสำอาง หุ่นยนต์และเครื่องมือทางการแพทย์ และอุตสาหกรรมที่เกี่ยวเนื่อง โดยได้เปิดเวทีการประชุมสัมมนาในหลากหลายหัวข้อ เพื่อแลกเปลี่ยนองค์ความรู้ด้านต่างๆ ของอุตสาหกรรมชีววิทาศาสตร์ ครอบคลุมตั้งแต่งานวิจัยและพัฒนาจนถึงการผลิตออกสู่ตลาด โดยมีหัวข้อที่น่าสนใจ อาทิ แนวโน้มและทิศทางของชีววิทยาศาสตร์ จากผู้แทน Biotechnology Innovation Organization (BIO) ผู้ทรงอิทธิพลของวงการชีววิทยาศาสตร์ของโลก, ทิศทางและตลาดของ Precision Medicine, Digital Health, และ AI ที่เข้ามามีบทบาทในทางการแพทย์ การส่งเสริมสุขภาพและการช่วยในเรื่อง Nutrigenomic, ประเทศไทยกับการเป็นศูนย์กลางการผลิตสารตั้งต้นชนิดใหม่สำหรับอุตสาหกรรมยาและเวชภัณฑ์ เป็นต้น”
นอกจากนี้ ยังได้จัดการประชุม Thailand Life Sciences Business Forum  ร่วมกับหน่วยงานของประเทศสเปน เกาหลี อิตาลี ไต้หวัน ฯลฯ เพื่อเปิดโอกาสในการเจรจาธุรกิจ ส่งเสริมการลงทุนที่เกี่ยวข้องกับผลิตภัณฑ์และบริการด้านชีววิทยาศาสตร์ รวมถึงโอกาสในการเข้าถึงทุนวิจัยด้านสุขภาพ จาก International Joint Funding เช่น Joint Funding ระหว่าง Southeast Asia -Europe โดยจะมีนักวิจัยจากยุโรปมาร่วมนำเสนอหัวข้องานวิจัยและมองหานักวิจัยร่วมจากไทย, ทุนวิจัยร่วมระหว่างสเปนกับประเทศไทย, โครงการวิจัยร่วมในฝั่งเอเชียแปซิฟิกที่เรียกว่า e-Asia เป็นต้น ตลอดจนการนำเสนอรูปแบบใหม่ๆ ของการลงทุนด้านชีววิทยาศาสตร์ที่แตกต่างไปจากแบบดั้งเดิม และตัวอย่างความสำเร็จของโมเดลความร่วมมือระหว่างภาครัฐและเอกชนในการพัฒนานวัตกรรมและบริการด้าน Medical Genomic ของประเทศไทย และ Joint Venture ระหว่างมหาวิทยาลัย นักลงทุนไทยและเกาหลี สำหรับการลงทุนในด้านชีววัตถุ (Biopharma) , การ Transform ของบริษัทยักษ์ใหญ่ของไทยในการเข้าสู่อุตสาหกรรมด้านชีววิทยาศาสตร์ ในฐานะนักลงทุน และผู้ผลิต ตลอดจนกิจกรรมการส่งเสริม Startup ด้านชีววิทยาศาสตร์ที่จะมีการแข่งขัน Pitching และหา Partner เพื่อแสวงหาแหล่งเงินทุน พร้อมกันนี้ ภายในงานยังจะได้พบกับการนำเสนอกฏระเบียบต่างๆ ในการขึ้นทะเบียนผลิตภัณฑ์ หรือนวัตกรรมในการรักษาใหม่ๆ โดยองค์การอาหารและยาของไทยและประเทศอื่นๆ ในเอเชีย เช่น เกาหลี ไต้หวัน เป็นต้น
“ทีเซลส์ ได้รับความร่วมมือและการสนับสนุนจากองค์กรและหน่วยงานต่างๆ ในการจัดงาน Bio Investment Asia 2019 : Radical Transformation of Life Sciences in Asia ในครั้งนี้ ซึ่งนับโอกาสสำคัญในการแสดงให้เห็นถึงศักยภาพ ความพร้อมและความสามารถด้านชีววิทยาศาสตร์ของไทยในเวทีระดับนานาชาติ  ตลอดจนก่อให้เกิดการพัฒนา สร้างสรรค์นวัตกรรม เทคโนโลยี และองค์ความรู้ด้านชีววิทยาศาสตร์ เพื่อนำไปต่อยอดให้เกิดผลในเชิงเศรษฐกิจต่อไป โดยคาดว่าจะมีผู้เข้าร่วมงานทั้งนักวิจัย ผู้บริหาร ผู้ประกอบการจากหน่วยงานภาครัฐและเอกชน นักลงทุนทั้งในและต่างประเทศกว่า 10,000 คน จาก 40 ประเทศทั่วโลก และยังมุ่งหวังยกระดับการจัดงาน Bio Investment Asia ให้เป็นศูนย์กลางการแลกเปลี่ยนวิชาการ ความรู้และการลงทุนด้านชีววิทยาศาสตร์ในภูมิภาคเอเชียตะวันออกเฉียงใต้ อีกด้วย” ดร.นเรศ กล่าวทิ้งท้าย
เตรียมพบกับงาน Bio Investment Asia 2019 : Radical Transformation of Life Sciences in Asia โดย ศูนย์ความเป็นเลิศด้านชีววิทยาศาสตร์ (องค์การมหาชน) ในงาน Thailand LAB INTERNATIONAL 2019  ระหว่างวันที่ 25-27 กันยายนนี้ ณ EH 104 ไบเทค บางนา สำหรับองค์กร หน่วยงาน ที่สนใจเข้าร่วมออกบูธ ภายในงาน และผู้สนใจเข้าร่วมการประชุม การเสวนาในหัวข้อต่างๆ

ที่มา : https://www.thaigov.go.th/news/contents/details/22231
