รัฐบาลไทย-ข่าวทำเนียบรัฐบาล-บริษัท ซิสโก้ ซีสเต็มส์ (ประเทศไทย) จำกัด ขอเข้าพบ รมว.กระทรวงดิจิทัลฯ ในการรายงานความคืบหน้าของโครงการตามแนวคิดเศรษฐกิจดิจิทัล

วันจันทร์ที่ 16 ธันวาคม 2562
บริษัท ซิสโก้ ซีสเต็มส์ (ประเทศไทย) จำกัด ขอเข้าพบ รมว.กระทรวงดิจิทัลฯ ในการรายงานความคืบหน้าของโครงการตามแนวคิดเศรษฐกิจดิจิทัล
บริษัท ซิสโก้ ซีสเต็มส์ (ประเทศไทย) จำกัด ขอเข้าพบ รมว.กระทรวงดิจิทัลฯ ในการรายงานความคืบหน้าของโครงการตามแนวคิดเศรษฐกิจดิจิทัล
วันที่ 16 ธันวาคม 2562 (วันนี้) นายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม พร้อมด้วยคณะผู้บริหารของกระทรวงดิจิทัลฯ ได้ให้บริษัท ซิสโก้ ซีสเต็มส์ (ประเทศไทย) จำกัด เข้าพบเพื่อรายงานความคืบหน้าของโครงการที่ได้ดำเนินการในช่วงที่ผ่านมา รวมถึงความร่วมมือด้าน cyber security ในการพัฒนาเพื่อใช้ป้องกันการนำเทคโนโลยีดิจิทัลไปใช้ในทางที่ผิด การพัฒนาทักษะของบุคลากรด้านดิจิทัลของประเทศไทย โดยใช้หลักสูตร Cisco Academy Program เพื่อเร่งให้การเสริมสร้างบุคลากรด้านดิจิทัลเพิ่มได้ทันความต้องการของอุตสาหกรรมทั้งในด้านระบบเครือข่ายระบบ cyber security เทคโนโลยี IoT (Internet of Things) รวมถึงการต่อยอดโครงการนำร่องในการสร้างนวัตกรรมต่างๆ เช่น Smart City, TeleMed และโครงการสำคัญตามนโยบายของภาครัฐเพื่อให้สามารถดำเนินการในระดับที่กว้างมากขึ้นได้ อีกทั้งยังเป็นการหารือด้านการพัฒนาโครงสร้างพื้นฐานของประเทศ เช่น ระบบเครือข่าย ระบบคลาวด์ ฯลฯ เพื่อให้ทันสมัยและรองรับการให้บริการแบบ public service ตลอดจนความร่วมมือกับหน่วยงานในสังกัดกระทรวง ด้านการสร้าง Platform สำหรับนักพัฒนาแอพพลิเคชั่น และ Startups ผ่านโครงการ DevNet สำหรับพัฒนาการ coding ขั้นสูงในประเทศ
*********************

ที่มา : https://www.thaigov.go.th/news/contents/details/25266
