รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ หารือไมโครซอฟท์ ดึงเทคโนโลยีช่วยส่งเสริมการค้าขายออนไลน์ ลดต้นทุน เพิ่มรายได้

วันจันทร์ที่ 2 กันยายน 2562
รมว.กระทรวงดิจิทัลฯ หารือไมโครซอฟท์ ดึงเทคโนโลยีช่วยส่งเสริมการค้าขายออนไลน์ ลดต้นทุน เพิ่มรายได้
รมว.กระทรวงดิจิทัลฯ หารือไมโครซอฟท์ ดึงเทคโนโลยีช่วยส่งเสริมการค้าขายออนไลน์ ลดต้นทุน เพิ่มรายได้
นายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม พร้อมด้วย นายเอกสิทธิ์ คุณานันทกุล เลขานุการรัฐมนตรีว่าการกระทรวงดิจิทัลเพื่อเศรษฐกิจและสังคม นายเนวินธุ์ ช่อชัยทิพฐ์ ผู้ช่วยรัฐมนตรีประจำกระทรวงดิจิทัลเพื่อเศรษฐกิจและสังคม นางวรรณพร เทพหัสดิน ณ อยุธยา รองปลัดกระทรวงดิจิทัลเพื่อเศรษฐกิจและสังคม และนายณัฐพล นิมมานพัชรินทร์ ผู้อำนวยการสำนักงานส่งเสริมเศรษฐกิจดิจิทัล (DEPA) ร่วมประชุมหารือกับ บริษัท ไมโครซอฟท์ (ประเทศไทย) จำกัด ณ ห้อง Digital1 ชั้น 9 กระทรวงดิจิทัลเพื่อเศรษฐกิจและสังคม กรุงเทพฯ เมื่อวันที่ 30 สิงหาคม 2562 โดยที่ประชุมมีสาระสำคัญ ดังนี้ 1.) รมว.กระทรวงดิจิทัลฯ เชิญชวนให้บริษัทฯ เข้าร่วมเป็นส่วนหนึ่งของ Thailand Digital Valley ของ DEPA ซึ่งจะเป็นพื้นที่พัฒนานวัตกรรมแห่งอนาคตต่อไป 2.) ขอให้ทางบริษัทฯ ร่วมสนับสนุนด้านเทคโนโลยีและนวัตกรรมของกระทรวงฯ รวมทั้งการพัฒนาและปรับปรุงกระบวนการทำงานของภาครัฐต่าง ๆ และเพื่อส่งเสริมความเป็นอยู่ของประชาชนโดยตรง จึงขอความร่วมมือให้บริษัทฯ ร่วมกับกระทรวงฯ นำเทคโนโลยีเพื่อช่วยเหลือภาคการเกษตร ซึ่งจะทำให้ประชาชนสามารถประยุกต์นำเทคโนโลยีมาใช้ให้เกิดประโยชน์ และเกิดการแก้ปัญหาทั้ง ecosystem ได้ทั้งระบบ
*******************

ที่มา : https://www.thaigov.go.th/news/contents/details/22694
