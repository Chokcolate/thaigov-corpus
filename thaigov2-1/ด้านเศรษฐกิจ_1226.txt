รัฐบาลไทย-ข่าวทำเนียบรัฐบาล-รมช.เกษตรฯ เปิดงาน Field Day จ.พะเยา

วันจันทร์ที่ 13 มกราคม 2563
รมช.เกษตรฯ เปิดงาน Field Day จ.พะเยา
รมช.เกษตรฯ เปิดงาน Field Day จ.พะเยา สนับสนุนให้เกษตรกรมีองค์ความรู้เพื่อวางแผนการผลิต สร้างความเข้มแข็งให้เกษตรกร และสร้างความร่วมมือระหว่างภาครัฐกับเกษตรกร
รมช.เกษตรฯ เปิดงาน Field Day จ.พะเยา สนับสนุนให้เกษตรกรมีองค์ความรู้เพื่อวางแผนการผลิต สร้างความเข้มแข็งให้เกษตรกร และสร้างความร่วมมือระหว่างภาครัฐกับเกษตรกร
ร้อยเอก ธรรมนัส พรหมเผ่า รัฐมนตรีช่วยว่าการกระทรวงเกษตรและสหกรณ์ เปิดเผยภายหลังเป็นประธานเปิดงาน วันถ่ายทอดเทคโนโลยีเพื่อเริ่มต้นฤดูกาลผลิตใหม่ (Field Day) ปี 2563 ณ เทศบาลตำบลงิมอ.ปง จ.พะเยา ว่า กระทรวงเกษตรและสหกรณ์ โดยกรมส่งเสริมการเกษตร ได้จัดกิจกรรมวันถ่ายทอดเทคโนโลยีเพื่อเริ่มต้นฤดูกาลผลิตใหม่ (Field Day) ปี 2563 ขึ้น เพื่อเปิดโอกาสให้เกษตรกรได้เข้ามาเรียนรู้ รับทราบเทคโนโลยีการผลิตใหม่ๆ ช่องทางการตลาด ข้อมูลข่าวสาร การเลือกใช้เทคโนโลยีที่เหมาะสมกับสภาพพื้นที่ ตลอดจนได้แลกเปลี่ยนเรียนรู้กับเกษตรกรด้วยกัน รวมทั้งนักวิชาการ ผู้เชี่ยวชาญในแต่ละสาขา
เพื่อสนับสนุนให้เกษตรกรมีองค์ความรู้เพื่อวางแผนการผลิต เข้าถึงปัจจัยการผลิต บริหารจัดการความเสี่ยง และสร้างความเข้มแข็งให้เกษตรกร หากสามารถทำให้เกษตรกรนำองค์ความรู้ที่เหมาะสมในแต่ละพื้นที่ไปประยุกต์ใช้ได้ จะทำให้เกิดการเพิ่มประสิทธิภาพการผลิตได้ดียิ่งขึ้น
“กระทรวงเกษตรและสหกรณ์ ให้ความสำคัญกับการผลิตของเกษตรกรเป็นอย่างมาก โดยมุ่งเน้นในการสร้างความร่วมมือระหว่างภาครัฐกับเกษตรกร จึงได้จัดกิจกรรมวันถ่ายทอดเทคโนโลยีเพื่อเริ่มต้นฤดูกาลผลิตใหม่ (Field Day) ปี 2563 เพื่อเป็นส่วนสำคัญ ที่จะช่วยเตรียมความพร้อมให้แก่พี่น้องเกษตรกร เนื่องจากสถานการณ์ปัจจุบันมีการเปลี่ยนแปลงอย่างรวดเร็วในการผลิตสินค้าเกษตร มีการแข่งขันค่อนข้างสูง ทั้งด้านปริมาณและด้านคุณภาพ จึงมีนโยบายสนับสนุนให้เกษตรกรมีองค์ความรู้ เพื่อวางแผนการผลิต บริหารจัดการความเสี่ยง และสร้างความเข้มแข็งและยั่งยืนให้แก่พี่น้องเกษตรกร” ร้อยเอก ธรรมนัส กล่าว
ทั้งนี้ทางกระทรวงเกษตรฯ มีความตระหนักและเข้าใจในปัญหาของเกษตรกร จึงมีนโยบายในการดำเนินการจัดกิจกรรมต่าง ๆ ผ่านศูนย์เรียนรู้การเพิ่มประสิทธิภาพการผลิตสินค้าเกษตร ซึ่งเป็นศูนย์ที่มีการสร้างกระบวนการเรียนรู้ที่สอดคล้องกับสินค้าหลักและเหมาะสมกับศักยภาพของพื้นที่ หรือ Zoning โดยมีองค์ประกอบของศูนย์ ได้แก่เกษตรกรต้นแบบ แปลงเรียนรู้ หลักสูตรการเรียนรู้ และฐานการเรียนรู้ สำหรับองค์ความรู้ที่มีอยู่ในศูนย์เรียนรู้ฯ เป็นการผสมผสานระหว่างเทคโนโลยีที่หน่วยงานราชการส่งเสริมกับภูมิปัญญาของเกษตรกร และได้มีการประยุกต์ใช้ให้มีความเหมาะสมอย่างเฉพาะเจาะจงกับสภาพแวดล้อมของพื้นที่นั้นๆ
ด้าน นายเข้มแข็ง ยุติธรรมดำรง อธิบดีกรมส่งเสริมการเกษตร กล่าวเพิ่มเติมว่า การจัดงานดังกล่าว เป็นการสนับสนุนให้เกษตรกรมีองค์ความรู้เพื่อวางแผนการผลิต เข้าถึงปัจจัยการผลิต บริหารจัดการความเสี่ยง และสร้างความเข้มแข็งให้เกษตรกร สำหรับการจัดงานวัน Field Day ณ เทศบาลตำบลงิม อำเภอปง จังหวัดพะเยา ในวันนี้ได้นำเทคโนโลยีการเพิ่มประสิทธิภาพการผลิตข้าวโพดเลี้ยงสัตว์ จำนวน 4 สถานี เพื่อให้เกษตรกรได้เรียนรู้นอกจากนี้ยังมีการให้บริการด้านการเกษตร การจัดนิทรรศการให้ความรู้ จากหน่วยงานต่างๆ 1. นิทรรศการ ศพก./เครือข่าย ศพก. อำเภอปง 2. นิทรรศการ Young Smart Farmer จังหวัดพะเยา 3.นิทรรศการและการให้บริการของหน่วยงานในสังกัดกระทรวงเกษตรและสหกรณ์ และหน่วยงานภาคี 4. นิทรรศการและการให้บริการของหน่วยงานเอกชน อีกทั้งยังมีกิจกรรมออกร้านจำหน่ายสินค้า ของกลุ่มวิสาหกิจชุมชน กลุ่มแม่บ้านเกษตรกร กลุ่มส่งเสริมอาชีพSmart Farmer และ Young Smart การจัดงานในครั้ง
กลุ่มงานโฆษกและวิเคราะห์ข่าว กองเกษตรสารนิเทศ
สำนักงานปลัดกระทรวงเกษตรและสหกรณ์
โทร 02-2810859 แฟกซ์ 02-2822871
moacnews60@gmail.com
moac58@gmail.com
www.moac.go.th
www.facebook.com/kasetthai

ที่มา : https://www.thaigov.go.th/news/contents/details/25729
