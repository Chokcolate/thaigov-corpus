รัฐบาลไทย-ข่าวทำเนียบรัฐบาล-กระทรวงยุติธรรม จัดกิจกรรมบริจาคโลหิตภายใต้ชื่อ “โครงการบริจาคโลหิตเพื่อเฉลิมพระเกียรติ เนื่องในโอกาสมหามงคลพระราชพิธีบรมราชาภิเษก” (ครั้งที่ ๓)

วันศุกร์ที่ 24 มกราคม 2563
กระทรวงยุติธรรม จัดกิจกรรมบริจาคโลหิตภายใต้ชื่อ “โครงการบริจาคโลหิตเพื่อเฉลิมพระเกียรติ เนื่องในโอกาสมหามงคลพระราชพิธีบรมราชาภิเษก” (ครั้งที่ ๓)
กระทรวงยุติธรรม จัดกิจกรรมบริจาคโลหิตภายใต้ชื่อ “โครงการบริจาคโลหิตเพื่อเฉลิมพระเกียรติ เนื่องในโอกาสมหามงคลพระราชพิธีบรมราชาภิเษก” (ครั้งที่ ๓)
ในวันพฤหัสบดีที่ ๒๓ มกราคม ๒๕๖๓ เวลา ๑๐.๐๐ น.
ณ ลานอเนกประสงค์ ชั้น ๒ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
ได้มอบหมายให้นายสหการณ์ เพ็ชรนรินทร์ อธิบดีกรมพินิจและคุ้มครองเด็กและเยาวชน
เป็นประธานในพิธีเปิดกิจกรรมบริจาคโลหิต ภายใต้ชื่อ “โครงการบริจาคโลหิต
เพื่อเฉลิมพระเกียรติเนื่องในโอกาสมหามงคลพระราชพิธีบรมราชาภิเษก”
เพื่อถวายเป็นพระราชกุศลแด่พระบาทสมเด็จพระเจ้าอยู่หัว
และเป็นการน้อมนำพระราชปณิธานของพระบาทสมเด็จพระเจ้าอยู่หัว
ในเรื่องของการทำความดี ด้วยหัวใจ โดยการบริจาคโลหิตเป็นการทำความดีรูปแบบหนึ่ง
แสดงให้เห็นถึงความเสียสละเพื่อส่วนรวม
และช่วยเหลือเพื่อนมนุษย์ อีกทั้งยังเป็นการรณรงค์และปลูกจิตสำนึกข้าราชการ
เจ้าหน้าที่ในสังกัดกระทรวงยุติธรรม
ในเรื่องของการบริจาคโลหิตด้วยความสมัครใจโดยไม่หวังผลตอบแทน
โดยมี  พันตำรวจโท ปกรณ์ สุชีวกุล รองอธิบดีกรมสอบสวนคดีพิเศษ ผู้กล่าวรายงาน
พร้อมด้วยคณะผู้บริหาร จิตอาสา ๙๐๔ ข้าราชการ และเจ้าหน้าที่ในสังกัดกระทรวงยุติธรรม เข้าร่วมฯ
สำหรับกิจกรรมดังกล่าว จัดขึ้นระหว่างเดือนกรกฎาคม ๒๕๖๒ ถึงเดือนเมษายน ๒๕๖๓ จำนวน ๔ ครั้ง ดังนี้
ครั้งที่ ๑ วันจันทร์ที่ ๒๒ กรกฎาคม ๒๕๖๒
ครั้งที่ ๒ วันจันทร์ที่ ๒๑ ตุลาคม ๒๕๖๒ ครั้งที่ ๓ วันพฤหัสบดีที่ ๒๓ มกราคม ๒๕๖๓
และ ครั้งที่ ๔ วันจันทร์ที่ ๒๐ เมษายน ๒๕๖๓
ณ บริเวณลานอเนกประสงค์ ชั้น ๒ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ

ที่มา : https://www.thaigov.go.th/news/contents/details/26025
