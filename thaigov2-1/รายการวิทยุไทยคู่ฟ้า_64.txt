รัฐบาลไทย-ข่าวทำเนียบรัฐบาล-โครงการป้องกันและกำจัดโรคใบด่างมันสำปะหลัง

วันพฤหัสบดีที่ 26 กันยายน 2562
โครงการป้องกันและกำจัดโรคใบด่างมันสำปะหลัง
วันเสาร์ที่ 21 กันยายน 2562
​
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบโครงการป้องกันและกำจัดโรคใบด่างมันสำปะหลังในพื้นที่ 50 จังหวัด เพื่อตัดวงจรการระบาดของโรคใบด่างมันสำปะหลังไม่ให้แพร่ระบาดไปยังพื้นที่แห่งใหม่ และชดเชยรายได้ให้กับเกษตรกรที่ได้รับผลกระทบจากการระบาดของโรค โดยเกษตรกรผู้ปลูกมันสำปะหลังที่ขึ้นทะเบียนเกษตรกรกับกรมส่งเสริมการเกษตรจะได้รับการชดเชยรายละ 3,000 บาทต่อไร่ หลังจากถอนทำลายต้นมันและหยุดพักการปลูกในพื้นที่ที่ต้นมันสำปะหลังที่เป็นโรค อย่างน้อย 2 เดือน ระยะเวลาโครงการตั้งแต่เดือน ต.ค.62 – ก.ย.63 ควบคู่ไปกับการสร้างความรู้เรื่องโรคใบด่างมันสำปะหลังและการป้องกันกำจัด ส่งเสริมให้เกษตรกรใช้ท่อนพันธุ์สะอาด และเฝ้าระวังและแจ้งเตือนหากเกิดการระบาดซ้ำ เป็นต้น
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/23349
