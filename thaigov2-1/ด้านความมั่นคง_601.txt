รัฐบาลไทย-ข่าวทำเนียบรัฐบาล-ประธานเสนาธิการร่วม กองกำลังป้องกันตนเองญี่ปุ่น เข้าเยี่ยมคำนับ นรม. และ รมว.กห.

วันศุกร์ที่ 6 มีนาคม 2563
ประธานเสนาธิการร่วม กองกำลังป้องกันตนเองญี่ปุ่น เข้าเยี่ยมคำนับ นรม. และ รมว.กห.
พล.ท.คงชีพ ตันตระวาณิชย์ โฆษก.กห. เปิดเผยว่า เมื่อ 5 มี.ค.63, 1400 พล.อ.ประยุทธ์ จันทร์โอชา นรม.และ รมว.กห. ได้มอบหมายให้ พล.อ.ชัยชาญ ช้างมงคล รมช.กห.เป็นผู้แทนให้การต้อนรับการเยี่ยมคำนับของ พล.อ.Koji Yamazaki (โคจิ ยามาซากิ)
พล.อ.ประยุทธ์ จันทร์โอชา นรม.และ รมว.กห. ได้มอบหมายให้ พล.อ.ชัยชาญ ช้างมงคล รมช.กห.เป็นผู้แทนให้การต้อนรับการเยี่ยมคำนับของ พล.อ.Koji Yamazaki (โคจิ ยามาซากิ) ประธานเสนาธิการร่วมกองกำลังป้องกันตนเองญี่ปุ่น ณ ศาลาว่าการกลาโหม ในโอกาสเดินทางมาเยือนไทย
ทั้งสองฝ่าย ชื่นชมความสัมพันธ์ที่มีพัฒนาการและความแน่นแฟ้นระหว่างกันในทุกมิติ ถึง 133 ปี ทั้งระดับราชวงศ์ รัฐบาล กองทัพและประชาชน โดยมีการเสริมสร้างความร่วมมือกันทั้งในด้านเศรษฐกิจ การเมือง สังคมและวัฒนธรรม โดยเฉพาะ ความสัมพันธ์ทางทหารของทั้งสองประเทศที่มีพัฒนาการความร่วมมืออย่างต่อเนื่อง ทั้งด้านการฝึก ศึกษา การแลกเปลี่ยนด้านการข่าว และด้านอุตสาหกรรมป้องกันประเทศ
โดย พล.อ.ชัยชาญ’ ได้กล่าวแสดงความขอบคุณ สำหรับการสนับสนุนที่นั่งศึกษาแก่กำลังพลของกองทัพไทยในหลักสูตรต่างๆ พร้อมทั้งขอเชิญส่งกำลังพลเข้าร่วมศึกษาในหลักสูตร วปอ. และขอขอบคุณที่ส่งกำลังพลเข้าร่วมการฝึกร่วม/ผสม Cobra Gold ในปี 63 และที่ผ่านมาอย่างต่อเนื่องตั้งแต่ปี 2550 พร้อมทั้งยืนยันถึงความพร้อม ในการเสริมสร้างและพัฒนาความร่วมมือทางทหารระหว่างกัน ในบันทึกข้อตกลงระหว่าง กห. - กห.ญี่ปุ่น ว่าด้วยความร่วมมือและการแลกเปลี่ยนทางทหาร ที่ได้ลงนามร่วมกันที่ผ่านมา
พล.อ. ยามาซากิ’ ได้กล่าวขอบคุณกองทัพไทย ที่สนับสนุนให้เข้าร่วมการฝึก Cobra Gold อย่างต่อเนื่อง ซึ่งถือว่ามีความสำคัญในการเพิ่มประสบการณ์และขีดความสามารถทางทหาร รวมทั้งความแน่นแฟ้นของกองทัพหลายประเทศร่วมกัน โดยเฉพาะประสบการณ์จากการฝึกการต่อต้านไซเบอร์และการช่วยเหลือประชาชนในปีนี้ ทั้งนี้ กกล.ป้องกันตนเองญี่ปุ่นให้ความสำคัญกับการต่อต้านการก่อการร้าย และการปฏิบัติการในภารกิจรักษาสันติภาพ และหวังว่าการแลกเปลี่ยนประสบการณ์และความร่วมมือกันระหว่างกัน จะทำให้กองทัพทั้งสองประเทศ มีพัฒนาการและขีดความสามารถร่วมกันมากขึ้น ซึ่งจะส่งผลต่อเสถียรภาพของภูมิภาคร่วมกัน

ที่มา : https://www.thaigov.go.th/news/contents/details/26958
