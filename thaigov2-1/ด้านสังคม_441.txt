รัฐบาลไทย-ข่าวทำเนียบรัฐบาล-รพ.อ่างทอง เปิด “คลินิกกัญชาทางการแพทย์” โรคปลอกประสาทอักเสบและมะเร็งระยะท้าย

วันพฤหัสบดีที่ 28 พฤศจิกายน 2562
รพ.อ่างทอง เปิด “คลินิกกัญชาทางการแพทย์” โรคปลอกประสาทอักเสบและมะเร็งระยะท้าย
โรงพยาบาลอ่างทอง เปิดคลินิกกัญชาทางการแพทย์ ดูแลผู้ป่วย 2 กลุ่มโรค คือ โรคปลอกประสาทอักเสบ และมะเร็งระยะท้าย เพื่อให้ผู้รับบริการเข้าถึงกัญชาทางการแพทย์อย่างปลอดภัย
โรงพยาบาลอ่างทอง เปิดคลินิกกัญชาทางการแพทย์ โดยเริ่มดูแลผู้ป่วย 2 กลุ่มโรคก่อน คือ โรคปลอกประสาทอักเสบ และมะเร็งระยะท้าย เพื่อให้ผู้รับบริการเข้าถึงกัญชาทางการแพทย์อย่างปลอดภัย
วันนี้ (28 พฤศจิกายน 2562) ที่โรงพยาบาลอ่างทอง จังหวัดอ่างทอง นายแพทย์ประพนธ์ ตั้งศรีเกียรติกุล ที่ปรึกษารัฐมนตรีว่าการกระทรวงสาธารณสุข ให้สัมภาษณ์ว่า ได้รับมอบหมายจากนายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงสาธารณสุข ให้เป็นประธานเปิด “คลินิกกัญชาทางการแพทย์” โรงพยาบาลอ่างทอง เพื่อให้ผู้ป่วยได้ใช้สารสกัดน้ำมันกัญชาอย่างปลอดภัย ภายใต้ความดูแลของแพทย์ผู้เชี่ยวชาญ ตามนโยบายของกระทรวงสาธารณสุข โดยคัดกรองผู้ป่วยเพื่อเข้ารับบริการในคลินิกกัญชาทางการแพทย์ 2 โรค ได้แก่ โรคปลอกประสาทอักเสบ และผู้ป่วยมะเร็งระยะท้าย มีบุคลากรการแพทย์และทีมสหวิชาชีพให้คำแนะนำ และติดตามประเมินผลหลังได้รับสารสกัดกัญชาแก่ผู้ป่วยทุกราย รวมทั้งจัดระบบและแนวทางการดูแลผู้ป่วยที่มีอาการไม่พึงประสงค์ ร่วมกับทีมแพทย์และพยาบาลประจำห้องฉุกเฉิน เปิดให้บริการทุกวันพฤหัสบดีที่ 3 ของเดือน ตั้งแต่เวลา 13.00 น. – 16.30 น. ณ อาคารอำนวยการผู้ป่วยนอก ชั้น 2
************************** 28 พฤศจิกายน 2562
******************************

ที่มา : https://www.thaigov.go.th/news/contents/details/24896
