รัฐบาลไทย-ข่าวทำเนียบรัฐบาล-รองปลัดฯ เปิดงาน ASEAN CERAMICS 2019

วันพุธที่ 28 สิงหาคม 2562
รองปลัดฯ เปิดงาน ASEAN CERAMICS 2019
นางสาวนิสากร จึงเจริญธรรม รองปลัดกระทรวงอุตสาหกรรม เป็นประธานในพิธีเปิดงาน ASEAN CERAMICS 2019 จัดขึ้นต่อเนื่องเป็นครั้งที่ 4 ระหว่างวันที่ 28-30 สิงหาคม 2562 ณ อิมแพค ฟอรัม เมืองทองธานี
วันนี้ (28 สิงหาคม 2562) นางสาวนิสากร จึงเจริญธรรม รองปลัดกระทรวงอุตสาหกรรม เป็นประธานในพิธีเปิดงาน ASEAN CERAMICS 2019 จัดขึ้นต่อเนื่องเป็นครั้งที่ 4 ระหว่างวันที่ 28-30 สิงหาคม 2562 ซึ่งเป็นงานเเสดงสินค้าและการจัดนิทรรศการที่นำเสนอเกี่ยวกับนวัตกรรม เทคโนโลยี และวัสดุอุปกรณ์ที่เกี่ยวข้องกับอุตสาหกรรมเซรามิก เเละภายในงานมีการสัมมนาเชิงวิชาการ International Conference on Tradition and Advanced Ceramics : ICTA2019 และ Asean-Oceana Ceramics Conference โดยได้รับการประสานความร่วมมือจากหน่วยงานภาครัฐและเอกชน อาทิ กระทรวงการอุดมศึกษา วิทยาศาสตร์ วิจัยและนวัตกรรม กระทรวงอุตสาหกรรม โดยกรมส่งเสริมอุตสาหกรรม ศูนย์เทคโนโลยีโลหะและวัสดุเเห่งชาติ สมาคมเซรามิกไทย สมาคมการพิมพ์ สภาอุตสาหกรรมไทย และรวมไปถึงจุฬาลงกรณ์มหาวิทยาลัย และภาคเอกชนอย่าง scg ได้เข้ามามีส่วนร่วม โดยภายในงานมีบูทแสดงสินค้านวัตกรรมจาก 36 ประเทศ มีบูทเเสดงสินค้ากว่า 80 บูท ณ อิมแพค ฟอรัม เมืองทองธานี

ที่มา : https://www.thaigov.go.th/news/contents/details/22573
