รัฐบาลไทย-ข่าวทำเนียบรัฐบาล-ดร.สุวิทย์ ร่วมเปิดงานฮิตาชิจัดแสดงนวัตกรรม ภายใต้แนวคิด "POWERING GOOD AND POWERING THAILAND"

วันอังคารที่ 18 กุมภาพันธ์ 2563
ดร.สุวิทย์ ร่วมเปิดงานฮิตาชิจัดแสดงนวัตกรรม ภายใต้แนวคิด "POWERING GOOD AND POWERING THAILAND"
ดร.สุวิทย์ ร่วมเปิดงานฮิตาชิจัดแสดงนวัตกรรม ภายใต้แนวคิด "POWERING GOOD AND POWERING THAILAND"
วันนี้ (6 กุมภาพันธ์ 2563) บริษัท ฮิตาชิ จำกัด และ บริษัท ฮิตาชิ เอเชีย จำกัด จัดแสดงสมาร์ทโซลูชั่นส์หลากหลายในงานประชุมและแสดงนวัตกรรมเพื่อสังคมของฮิตาชิ (Hitachi Social Innovation Forum) 2020 แสดงถึงเจตนารมณ์ที่ดำเนินมาอย่างต่อเนื่องของบริษัทในการเตรียมความพร้อมของลูกค้าในประเทศไทยต่อความท้าทายแห่งโลกอนาคต โดยมี ดร.สุวิทย์ เมษินทรีย์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม (รมว.อว.) ร่วมเป็นประธานกล่าวเปิดงาน ณ The Athenee Hotel กรุงเทพฯ
งานประชุมและแสดงนวัตกรรมเพื่อสังคมของฮิตาชิ (HSIF) คือการประชุมและงานแสดงผลิตภัณฑ์หลักในระดับโลกของฮิตาชิ ที่มีผู้นำจากภาครัฐและเอกชนเข้าร่วม โดยมีจุดประสงค์เพื่อเสริมสร้างความตระหนักรู้ด้านธุรกิจนวัตกรรมเพื่อสังคมทั่วภูมิภาค โดยธีมงานในปีนี้คือ "Powering Good, Powering Thailand" ซึ่งมีการจัดแสดงเทคโนโลยีด้านการผลิตอัจฉริยะ เมืองอัจฉริยะ และการเงินอัจฉริยะเพื่อตอบสนองต่อนโยบาย "Thailand 4.0" ในงานยังมีเวทีเสวนาในประเด็นที่ว่าด้วยนวัตกรรมเพื่อสังคมสามารถพัฒนาคุณภาพชีวิตมนุษย์ได้อย่างไร โดยมีความน่าสนใจหลักอยู่ที่การเปลี่ยนผ่านทางดิจิทัล ในด้านการผลิตและด้านการบริการสำหรับเมืองอัจฉริยะ รวมทั้งการนำเสนอบทบาทของปัญญาประดิษฐ์ (Artificial Intelligence: Al) ในการแสวงหาซึ่งความสุขของมวลมนุษยชาติ โดย ดร.คาซุโอะ ยาโน (Kazuo Yano) ผู้เชี่ยวชาญด้าน AI จากบริษัท ฮิตาชิ
นายโยชิโตะ โคดามะ (Yoshito Kodama) กรรมการผู้จัดการ บริษัท ฮิตาชิ เอเชีย (ประเทศไทย) กล่าวว่า "เรามีความมุ่งมั่นในการส่งเสริมการใช้เทคโนโลยีดิจิทัล ผ่านโครงการใหม่ๆ และสานต่อการส่งมอบสิ่งที่ดีในประเทศไทย เราเปิดตัวศูนย์ Lumada เอเชียตะวันออกเฉียงใต้อย่างเป็นทางการเมื่อ พ.ศ. 2561 และมีเป้าหมายที่จะมีส่วนร่วมในการหารือร่วมกันมากขึ้น เพื่อแก้ปัญหาความท้าทายในอนาคต นอกจากนี้ เพื่อเป็นการสนับสนุนแรงขับเคลื่อนระดับชาติว่าด้วยนโยบาย "Thailand 4.0" เรายังมีเป้าหมายในการสร้างผลลัพธ์ที่แท้จริงให้เกิดขึ้นในสังคม โดยร่วมมือกับลูกค้าและพันธมิตรในการสร้างเศรษฐกิจดิจิทัลแบบเพิ่มมูลค่าไปด้วยกัน"
ด้วยการสร้างแนวทางด้านการพัฒนาตามนโยบายของรัฐบาลไทย เพื่อนำไปสู่เศรษฐกิจแบบเพิ่มมูลค่าอัจฉริยะ ฮิตาชิจะร่วมมือกับพันธมิตรเพื่อสร้างสรรค์โซลูชั่นส์ดิจิทัลเฉพาะทางต่อไป เพื่อนำมาซึ่งประโยชน์แก่ประชาคมในพื้นที่และมีบทบาทในการบรรลุผลสัมฤทธิ์ของนโยบาย "Thailand 4.0"
เผยแพร่ : จิรายุ รุจิพงษ์วาที
ส่วนสื่อสารองค์กร
กระทรวงการอุดมศึกษา วิทยาศาสตร์ วิจัยและนวัตกรรม
โทรศัพท์ 0 2333 3700 ต่อ 3728 - 3732 โทรสาร 0 2333 3834
Facebook : @MHESIThailand
Call Center โทร.1313

ที่มา : https://www.thaigov.go.th/news/contents/details/26579
