รัฐบาลไทย-ข่าวทำเนียบรัฐบาล-จุรินทร์ เตรียมเปิดข้าวเหนียวถุงราคาถูก พร้อมกระจายทั่วประเทศ 11 กันยายน นี้

วันจันทร์ที่ 9 กันยายน 2562
จุรินทร์ เตรียมเปิดข้าวเหนียวถุงราคาถูก พร้อมกระจายทั่วประเทศ 11 กันยายน นี้
นายจุรินทร์ ลักษณวิศิษฏ์ หัวหน้าพรรคประชาธิปัตย์ รองนายกรัฐมนตรีและรัฐมนตรีว่าการกระทรวงพาณิชย์ เปิดเผยระหว่างพักการประชุมอาร์เซ็ป (การประชุมความตกลงหุ้นส่วนเศรษฐกิจภูมิภาค16ประเทศ) ที่รร.แชงกรี-ลา กรุงเทพฯ
ว่าสำหรับการช่วยผู้บริโภคข้าวเหนียวที่ราคาสูงขึ้นเนื่องจากผลผลิตขาดแคลนเนื่องจากภาวะภัยแล้งและเป็นช่วงปลายฤดูเก็บเกี่ยวนั้น ได้สั่งการให้กรมการค้าภายใน จัดโครงการเร่งด่วนช่วยเหลือประชาชนผู้บริโภคข้าวเหนียวทั่วประเทศ ทั้งภาคเหนือ ภาคตะวันออกเฉียงเหนือ และภาคกลาง ซึ่งบริโภคข้าวเหนียวและได้รับความเดือดร้อนระหว่างนี้ นั้น
ขณะนี้กระทรวงพาณิชย์ โดยกรมการค้าภายในได้ดำเนินการใกล้เสร็จแล้ว โดยข้าวเหนียวถุงล็อตแรกพร้อมออกสู่ตลาด วันที่ 11 กันยายน 2562 นี้ ซึ่งการช่วยบรรเทาทุกข์พี่น้องประชาชนที่บริโภคข้าวเหนียวระหว่างนี้จะเริ่มกระจายสินค้าไปถึงร้านธงฟ้าทั่วประเทศ โดยตนจะเป็นประธานเปิดโครงการนี้ ในวันที่ 11 กันยายน 2562  เวลา 10.30  น.ที่กระทรวงพาณิชย์

ที่มา : https://www.thaigov.go.th/news/contents/details/22913
