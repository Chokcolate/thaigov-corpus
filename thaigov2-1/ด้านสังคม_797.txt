รัฐบาลไทย-ข่าวทำเนียบรัฐบาล-กระทรวงดิจิทัลฯ เตรียมสรรหาประธานฯ - เลขานุการคณะกรรมการคุ้มครองข้อมูลส่วนบุคคล

วันพฤหัสบดีที่ 12 มีนาคม 2563
กระทรวงดิจิทัลฯ เตรียมสรรหาประธานฯ - เลขานุการคณะกรรมการคุ้มครองข้อมูลส่วนบุคคล
กระทรวงดิจิทัลฯ เตรียมสรรหาประธานฯ - เลขานุการคณะกรรมการคุ้มครองข้อมูลส่วนบุคคล
นายภุชพงค์ โนดไธสง รองปลัดกระทรวงดิจิทัลเพื่อเศรษฐกิจและสังคม เข้าร่วมประชุมการสรรหาประธานกรรมการและกรรมการผู้ทรงคุณวุฒิในคณะกรรมการคุ้มครองข้อมูลส่วนบุคคล ครั้งที่ 1/2563 โดยมีคณะผู้บริหารกระทรวงดิจิทัลฯ ร่วมประชุม ณ ห้องประชุม 801 ชั้น 8 สำนักงานปลัดกระทรวงดิจิทัลฯ ศูนย์ราชการฯ กรุงเทพฯ เมื่อวันที่ 2 มีนาคม 2563 ที่ประชุมหารือเรื่องเพื่อพิจารณา ได้แก่ การเลือกประธานกรรมการสรรหาและเลขานุการคณะกรรมการสรรหา , (ร่าง) ประกาศสำนักงานปลัดกระทรวงดิจิทัลเพื่อเศรษฐกิจและสังคม ทำหน้าที่สำนักงานคณะกรรมการคุ้มครองข้อมูลส่วนบุคคล เรื่องการรับสมัครเข้ารับการคัดเลือกเพื่อเป็นประธานกรรมการและกรรมการผู้ทรงคุณวุฒิในคณะกรรมการคุ้มครองข้อมูลส่วนบุคคล และแผนการดำเนินการสรรหาประธานกรรมการและกรรมการผู้ทรงคุณวุฒิในคณะกรรมการคุ้มครองข้อมูลส่วนบุคคล
*********************

ที่มา : https://www.thaigov.go.th/news/contents/details/26871
