รัฐบาลไทย-ข่าวทำเนียบรัฐบาล-กรุงไทยเคียงข้างธุรกิจคุณ ด้วยสินเชื่อ SME 4% ต่อปี

วันพฤหัสบดีที่ 19 กันยายน 2562
กรุงไทยเคียงข้างธุรกิจคุณ ด้วยสินเชื่อ SME 4% ต่อปี
ธ.กรุงไทยส่งเสริมผู้ประกอบการคนรุ่นใหม่เป็นเจ้าของธุรกิจ พร้อมต่อยอดกิจการให้เติบโตยั่งยืน สนับสนุนสินเชื่อให้ “โอ้กะจู๋” ร้านอาหารออร์แกนิคชื่อดัง เพิ่มกำลังการผลิตผักปลอดสารพิษและขยายสาขา ตอบรับความต้องการของลูกค้าผ่านสินเชื่อกรุงไทย SME รักกันยาวๆ
ธนาคารกรุงไทย ส่งเสริมผู้ประกอบการคนรุ่นใหม่เป็นเจ้าของธุรกิจ พร้อมต่อยอดกิจการให้เติบโตอย่างยั่งยืน สนับสนุนสินเชื่อให้กับ “โอ้กะจู๋” ร้านอาหารออร์แกนิคชื่อดัง เพิ่มกำลังการผลิตผักปลอดสารพิษ และขยายสาขา ตอบรับความต้องการของลูกค้า ผ่านสินเชื่อ กรุงไทย SME รักกันยาวๆ
นายผยง ศรีวณิช กรรมการผู้จัดการใหญ่ ธนาคารกรุงไทย เปิดเผยว่า จากการที่ธนาคารได้สนับสนุนผู้ประกอบการ SME ซึ่งเป็นกลไกสำคัญของระบบเศรษฐกิจมาอย่างต่อเนื่อง ภายใต้แนวคิด กรุงไทย SME เคียงข้างธุรกิจคุณ ด้วยบริการทางการเงินที่ออกแบบเพื่อตอบโจทย์ความต้องการของ SME ทุกกลุ่มทุกขนาด ล่าสุด ธนาคารได้สนับสนุนทางการเงินให้กับ “โอ้กะจู๋” สำหรับใช้ขยายสาขาจากเชียงใหม่ สู่กรุงเทพฯเป็นสาขาที่ 7 ผ่าน สินเชื่อ กรุงไทย SME รักกันยาวๆ ที่สนับสนุนเงินทุนในการดำเนินกิจการ และขยายกำลังการผลิต ซึ่งสินเชื่อกรุงไทย SME รักกันยาวๆ นี้ สามารถให้วงเงินสินเชื่อได้สูงสุด 100 ล้านบาท ด้วยอัตราดอกเบี้ยพิเศษ ตลอดระยะเวลากู้
ด้าน นายชลากร เอกชัยพัฒนกุล หนึ่งในผู้ก่อตั้ง โอ้กะจู๋ เปิดเผยว่า ปัจจัยสำคัญที่ทำให้ธุรกิจประสบความสำเร็จ เกิดจากการใส่ใจลูกค้า เปรียบเสมือนเป็นคนในครอบครัว และความมุ่งมั่นตั้งใจในการคิดหาวิธีต่อยอด และสร้างความแตกต่างให้กับธุรกิจ โดยนำเอาผักปลอดสารพิษที่ปลูกเองมาจำหน่าย ผ่านการคัดสรรผักที่มีความสด ใหม่ มีรสชาติถูกใจผู้บริโภค นำมาดัดแปลงเป็นเมนูอาหารที่มีความหลากหลาย และอีกหนึ่งปัจจัยสำคัญคือการมีผู้สนับสนุนที่ดี ซึ่งธนาคารกรุงไทยมีความผูกพันกับธุรกิจของครอบครัว คือ บริษัท เชียงใหม่วนัสนันท์ จำกัด หรือร้านวนัสนันท์ ของฝากจากเชียงใหม่มากว่า 40 ปี เมื่อรุ่นลูกคิดทำธุรกิจใหม่ ธนาคารก็มาสนับสนุนอย่างต่อเนื่อง จากรุ่นสู่รุ่น ทั้งการให้คำปรึกษาการลงทุน และการสนับสนุนทางการเงินเพื่อขยายสาขา และขยายพื้นที่แปลงผัก ทำให้มั่นใจได้ว่า ไม่ว่าร้านจะขยายไปอีกกี่สาขา ก็จะมีธนาคารกรุงไทยอยู่เคียงข้าง เปรียบเสมือนคนในครอบครัวและรักกันยาวๆ
นายผยง ศรีวณิช กล่าวต่อไปว่า นอกจากสินเชื่อกรุงไทย SME  รักกันยาวๆ แล้ว ธนาคารยังมี สินเชื่อภายใต้โครงการ กรุงไทย SME เคียงข้างธุรกิจคุณ ด้วยเงื่อนไขและอัตราดอกเบี้ยพิเศษ เริ่มต้นเพียง 4% ต่อปี ยกเว้นค่าธรรมเนียมการค้ำประกัน บสย. 4 ปี  ประกอบด้วยสินเชื่อ SME 11 ประเภท รองรับผู้ประกอบการ SME ทุกกลุ่มทุกขนาด ในวงเงินรวม 50,000 ล้านบาท ลูกค้าสามารถสอบถามรายละเอียดเพิ่มเติมได้ที่ Krungthai Call Center 02-111-1111 ธนาคารกรุงไทยทุกสาขา สำนักงานธุรกิจทั่วประเทศ หรือกรอกข้อมูลเพื่อให้ธนาคารติดต่อกลับที่เว็บไซต์  www.ktb.co.th

ที่มา : https://www.thaigov.go.th/news/contents/details/23215
