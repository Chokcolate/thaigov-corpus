รัฐบาลไทย-ข่าวทำเนียบรัฐบาล-กระทรวงยุติธรรม ร่วมภาคีเครือข่าย หารือแนวทางขับเคลื่อนงานด้านสิทธิมนุษยชน

วันพุธที่ 31 กรกฎาคม 2562
กระทรวงยุติธรรม ร่วมภาคีเครือข่าย หารือแนวทางขับเคลื่อนงานด้านสิทธิมนุษยชน
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะกรรมการประสานความร่วมมือด้านสิทธิมนุษยชน ครั้งที่ ๑/๒๕๖๒
ในวันอังคารที่ ๓๐ กรกฎาคม ๒๕๖๒ เวลา ๑๐.๓๐ น. ณ ห้องประชุมกระทรวงยุติธรรม ๑ ชั้น ๙ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะกรรมการประสานความร่วมมือด้านสิทธิมนุษยชน ครั้งที่ ๑/๒๕๖๒ โดยมีนายสมณ์ พรหมรส อธิบดีกรมคุ้มครองสิทธิและเสรีภาพ นางกาญจนา ภัทรโชค อธิบดีกรมองค์การระหว่างประเทศ รองเลขาธิการคณะกรรมการสิทธิมนุษยชน และผู้แทนจากหน่วยงานที่เกี่ยวข้องเข้าร่วมฯ เพื่อพิจารณาแนวทางการขับเคลื่อนและประสานความร่วมมืองานด้านสิทธิมนุษยชนระหว่างหน่วยงานต่าง ๆ เพื่อให้การดำเนินงานมีทิศทางและบรรลุวัตถุประสงค์ รวมทั้งรับทราบภาพรวมกลไกสิทธิมนุษยชนระหว่างประเทศ รายงานประเทศด้านสิทธิมนุษยชน ในปี ๒๕๖๒ และแผนการดำเนินงาน ความคืบหน้าการนำเสนอแผนสิทธิมนุษยชนแห่งชาติ ฉบับที่ ๔ (พ.ศ. ๒๕๖๒ - ๒๕๖๖) รวมทั้งความคืบหน้าการนำเสนอแผนปฏิบัติการระดับชาติว่าด้วยธุรกิจกับสิทธิมนุษยชน

ที่มา : https://www.thaigov.go.th/news/contents/details/21886
