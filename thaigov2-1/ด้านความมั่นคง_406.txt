รัฐบาลไทย-ข่าวทำเนียบรัฐบาล-วราวุธ นำทีม ทส. แจกถุงผ้า รณรงค์เลิกใช้ถุงพลาสติกอุทัยธานี พร้อมเป็นประธานเปิดงานวันมรดกโลกห้วยขาแข้ง และมอบเอกสารโครงการจัดระเบียบการใช้ที่ดินพื้นที่ลุ่มน้ำ 1,2 ภายใต้นโยบาย คทช.

วันศุกร์ที่ 6 ธันวาคม 2562
วราวุธ นำทีม ทส. แจกถุงผ้า รณรงค์เลิกใช้ถุงพลาสติกอุทัยธานี พร้อมเป็นประธานเปิดงานวันมรดกโลกห้วยขาแข้ง และมอบเอกสารโครงการจัดระเบียบการใช้ที่ดินพื้นที่ลุ่มน้ำ 1,2 ภายใต้นโยบาย คทช.
วราวุธ นำทีม ทส. แจกถุงผ้า รณรงค์เลิกใช้ถุงพลาสติกอุทัยธานี พร้อมเป็นประธานเปิดงานวันมรดกโลกห้วยขาแข้ง และมอบเอกสารโครงการจัดระเบียบการใช้ที่ดินพื้นที่ลุ่มน้ำ 1,2 ภายใต้นโยบาย คทช.
วราวุธ นำทีม ทส. แจกถุงผ้า รณรงค์เลิกใช้ถุงพลาสติกอุทัยธานี พร้อมเป็นประธานเปิดงานวันมรดกโลกห้วยขาแข้ง และมอบเอกสารโครงการจัดระเบียบการใช้ที่ดินพื้นที่ลุ่มน้ำ 1,2 ภายใต้นโยบาย คทช.
วันนี้ (6 ธันวาคม 2562)​ รัฐมนตรีว่าการกระทรวงทรัพยากรธรรมชาติและสิ่งแวดล้อม (นายวราวุธ ศิลปอาชา)​ พร้อมด้วย ผู้ช่วยรัฐมนตรีประจำกระทรวงทรัพยากรธรรมชาติและสิ่งแวดล้อม (นายนพดล พลเสน) ปลัดกระทรวงทรัพยากรธรรมชาติและสิ่งแวดล้อม (นายจตุพร บุรุษพัฒน์)​ และคณะผู้บริหารกระทรวง​ทรัพยากรธรรมชาติ​และ​สิ่ง​แวดล้อม​ ลงพื้นที่จังหวัด​อุทัยธานี​ ร่วมเปิดงานวันมรดกโลกห้วย​ขาแข้ง​ ประจำปี 2562​ พร้อมทั้งรณรงค์ งดรับ งด​ให้ ​งดใช้​ถุงพลาสติก​ โดยนำถุงผ้ามามอบให้แก่ประชาชนผู้มาร่วมงาน ณ ที่ทำการอำเภอบ้านไร่ และที่ตลาดต้นไม้ยักษ์ จังหวัดอุทัยธานี โอกาสนี้ รมว.ทส. ได้บำรุงต้นหมากทรงปลูก ของสมเด็จพระกนิษฐาธิราชเจ้า กรมสมเด็จพระเทพรัตนราชสุดา​ฯ สยาม​บรม​ราช​กุมารี​ พร้อมทั้งบำรุงรักษาต้นไม้ยักษ์ ต้นเลียงผึ้ง ต้นไม้โบราณอายุกว่า 200 ปี
หลังจากนั้น รมว.ทส. ได้เดินทางไปยังตำบลแก่นมะกรูด อำเภอบ้านไร่ จังหวัดอุทัยธานี​เพื่อเป็นประธานมอบเอกสารโครงการ จัดระเบียบการใช้ที่ดินพื้นที่ลุ่มน้ำ 1,2  ป่าสงวนแห่งชาติ ป่าห้วยขาแข้ง ให้ผู้นำชุมชนภายใต้นโยบาย คทช. ในการนี้ ได้นำถุงผ้าไปมอบให้กับประชาชน พ่อค้าแม่ค้า และนักท่องเที่ยวที่มาเที่ยวตลาดกะเหรี่ยง ตำบลแก่นมะกรูดในครั้งนี้ด้วย

ที่มา : https://www.thaigov.go.th/news/contents/details/25083
