รัฐบาลไทย-ข่าวทำเนียบรัฐบาล-รองปลัดฯ อภิจิณ เปิดงาน Asia Pacific General Galvanizing Association (APGGGA) 2019

วันพุธที่ 24 กรกฎาคม 2562
รองปลัดฯ อภิจิณ เปิดงาน Asia Pacific General Galvanizing Association (APGGGA) 2019
นายอภิจิณ โชติกเสถียร รองปลัดกระทรวงอุตสาหกรรม  เป็นประธานเปิดงาน Asia Pacific General Galvanizing Association (APGGGA) 2019  งานแสดงเทคโนโลยีเกี่ยวกับการชุบสังกะสีแบบจุ่มร้อนระดับโลก ครั้งที่ 11
กรุงเทพฯ : วันนี้ (24 กรกฎาคม 2562) นายอภิจิณ โชติกเสถียร รองปลัดกระทรวงอุตสาหกรรม  เป็นประธานเปิดงาน Asia Pacific General Galvanizing Association (APGGGA) 2019  งานแสดงเทคโนโลยีเกี่ยวกับการชุบสังกะสีแบบจุ่มร้อนระดับโลก ครั้งที่ 11 โดยมีนายวัฒนา สุจิตรานุรักษ์ ประธานสมาคมชุบสังกะสีไทย และ Mr.Zhang Qifu (นายจาง อีฟู) ประธานสมาคมชุบสังกะสีภูมิภาคเอเชีย-แฟซิฟิก ให้การต้อนรับ ณ โรงแรมเซ็นทารา แกรนด์ แอท เซ็นทรัลเวิลด์
งาน Asia Pacific General Galvanizing Association (APGGGA) 2019 เป็นงานแสดงเทคโนโลยีเกี่ยวกับ
การชุบสังกะสีแบบจุ่มร้อนระดับโลก และมีการประชุมผู้เชี่ยวชาญด้านการชุบสังกะสีแบบจุ่มร้อน ผู้ผลิตเครื่องจักร และอุปกรณ์ที่เกี่ยวข้องกับอุตสาหกรรมการชุบสังกะสี หน่วยงานภาครัฐ สถาบันการศึกษา สถาบันวิจัย เอกชน ทั้งไทยและต่างประเทศ และร่วมถึงมีการจัดแสดงนวัตกรรมการชุบสังกะสีจากบริษัทชั้นนำเกี่ยวกับการชุบสังกะสีแบบจุ่มร้อนทั้งจากประเทศไทยและต่างประเทศในภูมิภาคเอเชียแปซิฟิก อีกด้วย

ที่มา : https://www.thaigov.go.th/news/contents/details/21734
