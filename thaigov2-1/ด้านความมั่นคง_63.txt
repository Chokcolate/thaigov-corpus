รัฐบาลไทย-ข่าวทำเนียบรัฐบาล-มหาดไทยเชิญชวนประชาชนทุกหมู่เหล่าร่วมกิจกรรมเนื่องในโอกาสเฉลิมพระชนมพรรษา สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง พุทธศักราช 2562

วันอังคารที่ 13 สิงหาคม 2562
มหาดไทยเชิญชวนประชาชนทุกหมู่เหล่าร่วมกิจกรรมเนื่องในโอกาสเฉลิมพระชนมพรรษา สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง พุทธศักราช 2562
มหาดไทยเชิญชวนประชาชนทุกหมู่เหล่าร่วมกิจกรรมเนื่องในโอกาสเฉลิมพระชนมพรรษาสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง พุทธศักราช 2562
เมื่อวันที่ 11 ส.ค. 62 พลเอก อนุพงษ์ เผ่าจินดา รัฐมนตรีว่าการกระทรวงมหาดไทย เปิดเผยว่า ตามที่กระทรวงมหาดไทยได้สั่งการไปยังทุกจังหวัดและทุกอำเภอทั่วประเทศ ดำเนินการจัดกิจกรรมเนื่องในโอกาสเฉลิมพระชนมพรรษาสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ประจำปีพุทธศักราช 2562 ในวันที่ 12 สิงหาคม 2562
พลเอก อนุพงษ์ เผ่าจินดา กล่าวว่า เนื่องในโอกาสอันเป็นมงคลยิ่งนี้ ขอเชิญชวนพี่น้องประชาชน
ทุกภาคส่วน และจิตอาสาทั่วประเทศ เข้าร่วมกิจกรรมในวันจันทร์ที่ 12 สิงหาคม 2562 โดยเริ่มตั้งแต่เวลา 07.15 น. พิธีทำบุญตักบาตรพระสงฆ์และสามเณร จำนวน 88 รูป หรือจำนวนตามที่จังหวัดเห็นว่าเหมาะสม จากนั้นเวลา 09.00 น. พิธีลงนามถวายพระพรชัยมงคลฯ เวลา 18.30 น. พิธีถวายเครื่องราชสักการะ และในเวลา 19.30 น. พิธีจุดเทียนถวายพระพรชัยมงคล และนอกจากนั้นแต่ละจังหวัดจะจัดกิจกรรมจิตอาสาพัฒนาลำน้ำ ลำคลอง จิตอาสาพัฒนาถนนสายหลัก และจิตอาสาพัฒนาสวนสาธารณะ เพื่อถวายพระราชกุศล และจัดกิจกรรมสาธารณกุศลอื่น ๆ เช่น การพัฒนาอาชีพผู้ด้อยโอกาส การจัดบริการหน่วยแพทย์เคลื่อนที่ในพื้นที่ห่างไกล การเลี้ยงอาหารกลางวันผู้ด้อยโอกาส คนชรา หรือกิจกรรมอื่น ๆ ตามที่แต่ละจังหวัดกำหนด อย่างสมพระเกียรติ นอกจากนี้ ยังเปิดให้ประชาชนร่วมลงนาม
ถวายพระพรชัยมงคลฯ ที่ศาลากลางจังหวัด และที่ว่าการอำเภอ ทั่วประเทศ ถึงวันที่ 19 สิงหาคม 2562
พลเอก อนุพงษ์ เผ่าจินดา กล่าวเพิ่มเติมว่า ในการนี้ กระทรวงมหาดไทยขอเชิญชวนประชาชนทุกหมู่เหล่าเข้าร่วมกิจกรรมต่าง ๆ ในวันจันทร์ที่ 12 สิงหาคม 2562 ทุกพื้นที่ทั่วประเทศ เพื่อน้อมสำนึกในพระมหากรุณาธิคุณและแสดงความจงรักภักดีโดยพร้อมเพรียงกัน

ที่มา : https://www.thaigov.go.th/news/contents/details/22176
