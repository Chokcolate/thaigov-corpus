รัฐบาลไทย-ข่าวทำเนียบรัฐบาล-น้ำใจคนไทยหลั่งไหล "ร่วมใจ พี่น้องไทย ช่วยภัยน้ำท่วม" ได้ยอดบริจาครวมกว่า 263  ล้านบาท

วันพุธที่ 18 กันยายน 2562
น้ำใจคนไทยหลั่งไหล "ร่วมใจ พี่น้องไทย ช่วยภัยน้ำท่วม" ได้ยอดบริจาครวมกว่า 263  ล้านบาท
น้ำใจคนไทยหลั่งไหล "ร่วมใจ พี่น้องไทย ช่วยภัยน้ำท่วม" ได้ยอดบริจาครวมกว่า 263  ล้านบาท
รัฐบาลได้จัดรายการพิเศษ "ร่วมใจ พี่น้องไทย ช่วยภัยน้ำท่วม" โดยออกอากาศทางช่อง 9 MCOT HD และ NBT2HD กรมประชาสัมพันธ์ ตั้งแต่เวลา 19.30 - 22.00 น. เพื่อระดมทุนช่วยเหลือผู้ประสบอุทกภัยทางภาคเหนือและภาคตะวันออกเฉียงเหนือ ผ่าน "กองทุนเงินช่วยเหลือผู้ประสบสาธารณภัย สำนักนายกรัฐมนตรี"  โดย พลเอก ประยุทธ์ จันทร์โอชา นายกรัฐมนตรี เป็นผู้รับมอบ พบว่ายอดบริจาคผ่านทางรายการล่าสุด ณ ขณะปิดรายการ เวลา 22.00 น.  เป็นจำนวนเงิน  263,578,890 บาท
ขณะที่ยังคงมีผู้ร่วมบริจาคเพิ่มเติมอย่างต่อเนื่อง ผ่านทางบัญชี กองทุนเงินช่วยเหลือผู้ประสบสาธารณภัย สำนักนายกรัฐมนตรี  ทั้งนี้ ทางกองทุนฯ ยังคงเปิดรับบริจาคตั้งแต่บัดนี้เป็นต้นไป โดยสามารถบริจาคได้ที่ ธนาคารกรุงไทย ทุกสาขา เลขที่บัญชี 067-0-06895-0  โดยผู้บริจาคสามารถนำหลักฐานไปใช้แสดงหารลดหย่อนภาษีได้ สอบถามรายละเอียดเพิ่มเติม หมายเลขโทรศัพท์ 0 2283 4318 24
........................................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/23173
