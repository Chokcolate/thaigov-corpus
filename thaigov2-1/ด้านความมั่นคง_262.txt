รัฐบาลไทย-ข่าวทำเนียบรัฐบาล-ทส.ร่วมพิธีจุดเทียนน้อมรำลึกในพระมหากรุณาธิคุณเป็นล้นพ้นอันหาที่สุดมิได้

วันอาทิตย์ที่ 13 ตุลาคม 2562
ทส.ร่วมพิธีจุดเทียนน้อมรำลึกในพระมหากรุณาธิคุณเป็นล้นพ้นอันหาที่สุดมิได้
ทส.ร่วมพิธีจุดเทียนน้อมรำลึกในพระมหากรุณาธิคุณเป็นล้นพ้นอันหาที่สุดมิได้
ทส.ร่วมพิธีจุดเทียนน้อมรำลึกในพระมหากรุณาธิคุณเป็นล้นพ้นอันหาที่สุดมิได้
วันนี้ (13 ตุลาคม 2562) เวลา 19.30 น. ณ ท้องสนามหลวง นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม และภริยา พร้อมด้วย นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม นำคณะผู้บริหาร ข้าราชการ พนักงาน และเจ้าหน้าที่ ในสังกัดกระทรวงทรัพยากรธรรมชาติและสิ่งแวดล้อม ร่วมพิธีจุดเทียนเพื่อน้อมรำลึกในพระมหากรุณธิคุณเป็นล้นพ้นอันหาที่สุดมิได้ เนื่องในวันคล้ายวันสวรรคตพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร โดยมี พลเอก ประยุทธ์ จันทร์โอชา นายกรัฐมนตรี พร้อมภริยา เป็นประธานในพิธี กล่าวน้อมรำลึกในพระมหากรุณาธิคุณ จุดเทียนน้อมรำลึกพร้อมผู้ร่วมพิธี และยืนสงบนิ่งพร้อมรับชมวีดีทัศน์เพื่อน้อมรำลึกในพระมหากรุณาธิคุณเป็นเวลา 89 วินาที
นอกจากนี้ หน่วยงานในสังกัด กระทรวงทรัพยากรธรรมชาติและสิ่งแวดล้อม ได้ร่วมสนับสนุน อาหารว่างและเครื่องดื่ม  เพื่อแจกจ่ายให้แก่ประชาชนที่มาร่วมพีธีดังกล่าวด้วย

ที่มา : https://www.thaigov.go.th/news/contents/details/23803
