รัฐบาลไทย-ข่าวทำเนียบรัฐบาล-วราวุธ แถลงผลการประชุมคณะกรรมการนโยบายที่ดินแห่งชาติ ครั้งที่ ๑/๒๕๖๓

วันศุกร์ที่ 17 มกราคม 2563
วราวุธ แถลงผลการประชุมคณะกรรมการนโยบายที่ดินแห่งชาติ ครั้งที่ ๑/๒๕๖๓
กระทรวงทรัพยากรธรรมชาติและสิ่งแวดล้อม จัดการประชุม คณะกรรมการนโยบายที่ดินแห่งชาติ ครั้งที่ ๑/๒๕๖๓ โดยมี พลเอก ประยุทธ์  จันทร์โอชา นายกรัฐมนตรี เป็นประธานการประชุม ร่วมกับหน่วยงานที่เกี่ยวข้องกับการบริหารจัดการที่ดินของประเทศ ณ ตึกภักดีบดินทร์ ทำเนีย
วราวุธ แถลงผลการประชุมคณะกรรมการนโยบายที่ดินแห่งชาติ ครั้งที่ ๑/๒๕๖๓
กระทรวงทรัพยากรธรรมชาติและสิ่งแวดล้อม จัดการประชุม คณะกรรมการนโยบายที่ดินแห่งชาติ ครั้งที่ ๑/๒๕๖๓ โดยมี พลเอก ประยุทธ์  จันทร์โอชา นายกรัฐมนตรี เป็นประธานการประชุม ร่วมกับหน่วยงานที่เกี่ยวข้องกับการบริหารจัดการที่ดินของประเทศ ณ ตึกภักดีบดินทร์ ทำเนียบรัฐบาล
วานนี้ (๑๖ มกราคม ๒๕๖๓) เวลา ๑๕.๑๕ น. ภายหลังเสร็จสิ้นการประชุมคณะกรรมการนโยบายที่ดินแห่งชาติ ครั้งที่ ๑/๒๕๖๓ นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม แถลงผลการประชุมดังกล่าว สรุปดังนี้
๑. เรื่องเพื่อทราบ จำนวน ๔ เรื่อง
๑.๑ ผลการดำเนินงานของคณะกรรมการนโยบายที่ดินแห่งชาติ
๑.๒ ความคืบหน้าการเสนอร่างพระราชบัญญัติปรับปรุง กระทรวง ทบวง กรม (ฉบับที่..) พ.ศ. .... (การจัดตั้งสำนักงานคณะกรรมการนโยบายที่ดินแห่งชาติ)
๑.๓ มติคณะรัฐมนตรี เมื่อวันที่ ๒๔ เมษายน ๒๕๖๒ เรื่อง ความคืบหน้าการดำเนินการปรับปรุงแผนที่
แนวเขตที่ดินของรัฐแบบบูรณาการ มาตราส่วน ๑ : ๔๐๐๐ (One Map)
๑.๔ มติคณะรัฐมนตรี เมื่อวันที่ ๓ ธันวาคม ๒๕๖๒ เรื่อง การแต่งตั้งกรรมการผู้ทรงคุณวุฒิในคณะกรรมการ นโยบายที่ดินแห่งชาติ
ที่ประชุมรับทราบตามที่ฝ่ายเลขานุการ คทช. เสนอ
๒. เรื่องเพื่อพิจารณา
๒.๑ การแต่งตั้งคณะอนุกรรมการภายใต้คณะกรรมการนโยบายที่ดินแห่งชาติ ที่ประชุมมีมติเห็นชอบการแต่งตั้งคณะอนุกรรมการภายใต้ คทช. จำนวน 9 คณะ รวมทั้งองค์ประกอบ หน้าที่และอำนาจ เพื่อขับเคลื่อนการดำเนินงานตามภารกิจของ คทช. โดยมีคณะอนุกรรมการ ประกอบด้วย
๑) คณะอนุกรรมการจัดหาที่ดิน
๒) คณะอนุกรรมการจัดที่ดิน
๓) คณะอนุกรรมการส่งเสริมและพัฒนาอาชีพ
๔) คณะอนุกรรมการนโยบายที่ดินจังหวัด (คทช.จังหวัด)
๕) คณะอนุกรรมการกลั่นกรองกฎหมายการบริหารจัดการที่ดินและทรัพยากรดิน
๖) คณะอนุกรรมการนโยบาย แนวทาง และมาตรการการบริหารจัดการที่ดินและทรัพยากรดิน
๗) คณะอนุกรรมการกำกับ ติดตาม และประเมินผล
๘) คณะอนุกรรมการสารสนเทศที่ดินและทรัพยากรดิน
๙) คณะอนุกรรมการปรับปรุงแผนที่แนวเขตที่ดินของรัฐแบบบูรณาการ มาตราส่วน ๑ : ๔๐๐๐ (Onemap)
๒.๒ ข้อเสนอโครงสร้างสำนักงานคณะกรรมการนโยบายที่ดินแห่งชาติ และกรอบอัตรากำลัง ที่ประชุมมีมติเห็นชอบในหลักการตามข้อเสนอโครงสร้างสำนักงานคณะกรรมการนโยบายที่ดินแห่งชาติ และการเพิ่มอัตรากำลัง
ในการปฏิบัติหน้าที่รองรับภารกิจของ คทช.
๒.๓ ที่ประชุมเห็นชอบแนวทางแก้ไขปัญหาความเดือดร้อนของราษฎรบ้านปางมะโอ หมู่ที่ ๑๒ ตำบลแม่พุง อำเภอวังชิ้น จังหวัดแพร่และให้กรมป่าไม้นำเสนอคณะรัฐมนตรีเพื่อพิจารณาต่อไป
๒.๔ ที่ประชุมเห็นชอบการขอทบทวนและยกเลิกมติคณะรัฐมนตรีเกี่ยวกับการใช้พื้นที่ลุ่มน้ำชั้นที่ ๑ และให้ฝ่ายเลขานุการ ฯ นำเสนอความเห็นของ คทช. ต่อคณะรัฐมนตรีต่อไป
๓. เรื่องอื่น ๆ
ที่ประชุมรับทราบแนวทางการแก้ไขปัญหากลุ่มสมัชชาคนจน และความคืบหน้าการแก้ไขปัญหาตามข้อเสนอของขบวนการประชาชนเพื่อสังคมที่เป็นธรรม (ขปส.)

ที่มา : https://www.thaigov.go.th/news/contents/details/25870
