รัฐบาลไทย-ข่าวทำเนียบรัฐบาล-‘ผช.ปลัดแรงงาน’ เปิดประชุม TRIANGLE in ASEAN ‘แลกเปลี่ยนความคิดเห็นสู่การพัฒนาและขยายผลในทางปฏิบัติ’

วันศุกร์ที่ 13 ธันวาคม 2562
‘ผช.ปลัดแรงงาน’ เปิดประชุม TRIANGLE in ASEAN ‘แลกเปลี่ยนความคิดเห็นสู่การพัฒนาและขยายผลในทางปฏิบัติ’
ผู้ช่วยปลัดแรงงาน เปิดการประชุม TRIANGLE in ASEAN ครั้งที่ 2/2562 แลกเปลี่ยนประสบการณ์ในฐานะสมาชิกไตรภาคี รวมทั้งได้รับความเห็นจากภาคประชาสังคม เพื่อรวบรวมเป็นบทเรียนที่ดี และข้อเสนอแนะในการดําเนินกิจกรรมที่มีประโยชน์ สามารถนําไปพัฒนาและขยายผลในทางปฏ
วันนี้ (13 ธ.ค. 62) เวลา 09.00 น. นายสุทธิ สุโกศล ปลัดกระทรวงแรงงาน มอบหมายให้ นางพัฒนา พันธุฟัก ผู้ช่วยปลัดกระทรวงแรงงาน เป็นประธานเปิดการประชุมคณะกรรมการที่ปรึกษาโครงการส่งเสริมและคุ้มครองสิทธิ แรงงานข้ามชาติ (TRIANGLE in ASEAN) ครั้งที่ 2/2562 ณ ห้องกมลมาศ ชั้น 6 โรงแรม   สุโกศล กรุงเทพฯ โดย ผู้ช่วยปลัดแรงงาน กล่าวว่า “โครงการ TRIANGLE เป็นความร่วมมือเชิงวิชาการระหว่าง กระทรวงแรงงาน องค์การแรงงานระหว่างประเทศ และภาคีอื่นๆ โดยมีจุดประสงค์ เพื่อการส่งเสริมและคุ้มครองแรงงานข้ามชาติ ซึ่งได้ดําเนินการมาตั้งแต่ปี 2553
การส่งเสริมและคุ้มครองแรงงานข้ามชาติถือเป็นภารกิจที่รัฐบาลไทย ให้ความสําคัญอย่างยิ่ง ซึ่งจะเห็นได้ว่าในช่วง 2 - 3 ปี ที่ผ่านมา กระทรวงแรงงานได้มีการดําเนินการอย่างต่อเนื่อง เช่น การปรับปรุงพระราช-กําหนดการบริหารจัดการการ ทํางานคนต่างด้าว พ.ศ. 2560 และท่ีแก้ไขเพิ่มเติม การดําเนินการพิสูจน์สัญชาติ และ กฎหมายและมาตรการหลายฉบับเพื่อปราบปรามการค้ามนุษย์ แรงงานบังคับ และ ยกระดับการคุ้มครองแรงงานข้ามชาติ สําหรับการประชุมคณะกรรมการที่ปรึกษาโครงการ ครั้งที่ 2/2562 นี้ ดิฉันหวังเป็นอย่างยิ่งว่าคณะกรรมการฯ จะได้แลกเปลี่ยนประสบการณ์และสะท้อน มุมมองในฐานะสมาชิกไตรภาคี รวมทั้งได้รับความเห็นจากภาคประชาสังคม เพื่อจะ ได้รวบรวมเป็นบทเรียนที่ดี และข้อเสนอแนะในการดําเนินกิจกรรมที่มีประโยชน์ ซึ่งสามารถนําไปพัฒนาและขยายผลในทางปฏิบัติต่อไป”
โดยการประชุมในครั้งนี้ มีผู้เข้าร่วมการประชุม ประกอบด้วยผู้แทนภาครัฐ นายจ้าง ลูกจ้าง และองค์กรภาคประชาสังคมที่เกี่ยวข้อง จำนวน 30 คน
+++++++++++++++++++
กองเผยแพร่และประชาสัมพันธ์
ปริยรณ พรหมสาขา ณ สกลนคร ภาพและข่าว
13 ธันวาคม 2562

ที่มา : https://www.thaigov.go.th/news/contents/details/25200
