รัฐบาลไทย-ข่าวทำเนียบรัฐบาล-จุรินทร์ บุก ดิสนีย์สตูดิโอ-นิคโคโลเดียน หนุนอุตสาหกรรม ดิจิตอลคอนเทนท์ ลุยตลาดโลก ทำรายได้เข้าประเทศ

วันศุกร์ที่ 8 พฤศจิกายน 2562
จุรินทร์ บุก ดิสนีย์สตูดิโอ-นิคโคโลเดียน หนุนอุตสาหกรรม ดิจิตอลคอนเทนท์ ลุยตลาดโลก ทำรายได้เข้าประเทศ
(8 พ.ย.2562) เมื่อเวลา 10.00-14.00  น.เวลาของ ลอสแอนเจลิส สหรัฐอเมริกา  ตรงกับวันที่ 7 พฤศจิกายน 2562  นายจุรินทร์ ลักษณวิศิษฏ์ รองนายกรัฐมนตรีและรัฐมนตรีว่าการกระทรวงพาณิชย์  นำทีมคณะผู้บริหาร และกรมส่งเสริมการค้าระหว่างประเทศ
เจาะตลาดดิจิทัลคอนเทนต์ระดับโลก ล้วงลึกเรียนรู้กระบวนการสร้างภาพยนตร์แอนิเมชั่นอันดับหนึ่งของโลกที่ Walt Disney และ Nickelodeon สหรัฐอเมริกา
โดยนายจุรินทร์ กล่าวว่า พร้อมหาลู่ทางขยายโอกาสการสร้างคอนเทนต์ของนักสร้างสรรค์ไทยในอนาคต โดยได้เยี่ยมชมการทำงานงานจริงในสตูดิโอพร้อมทั้งได้หารือกับนักสร้างสรรค์ไทยระดับรางวัลออสการ์ที่ทำงานในสหรัฐอเมริกา ปัจจุบันอุตสาหกรรมดิจิทัลคอนเทนต์ของไทยมีมูลค่าสูงถึง 112,400 ล้านบาท ประกอบด้วยภาพยนตร์ แอนิเมชั่น โทรทัศน์ 91,500 ล้านบาท เกมส์ 19,000 ล้านบาท คาแรคเตอร์ 1,900 ล้านบาท ทั้งนี้ กระทรวงพาณิชย์พร้อมส่งเสริมสนับสนุนให้อุตสาหกรรมดิจิทัลคอนเทนต์ไทยเติบโตสามารถขยายไปยังต่างประเทศให้ได้มากยิ่งขึ้น
การเดินทางเยือนสหรัฐอเมริกาครั้งนี้ เพื่อเพิ่มโอกาสมุ่งผลักดันธุรกิจบริการ digital content และหารือกับกลุ่มนักสร้างการ์ตูน หรือ Animator คนไทยรู่นใหม่ ที่สร้างสรรผลงานให้กับบริษัท Nickelodeon Animation Studio และ Walt Disney Studio โดยได้หารือถึงโอกาสในการผลักดันคนไทยรุ่นใหม่ที่มีศักยภาพให้ได้เข้ามาทำงานร่วมกับ Nickelodeon และ Disney เพื่อเพิ่มพูนประสบการณ์ ตลอดจนความร่วมมือในการจัดกิจกรรมเรียนรู้วัฒนธรรมไทย เพื่อสร้างสรรการ์ตูนเรื่องใหม่ที่มาจากเรื่องราวของวัฒนธรรมเอเชีย พร้อมหารือถึงแนวทางที่จะพัฒนาส่งเสริมคนไทยที่มีศักยภาพให้ได้มีโอกาสมาพัฒนาฝีมือและสร้างสรรงานร่วมกับบริษัทระดับโลก โดยมีคนไทยที่ทำงานให้กับบริษัท Animation อาทิ Walt Disney studio ,Nickelodeon Animation Studio ,Wizard Entertainment เป็นต้น เข้าร่วม

ที่มา : https://www.thaigov.go.th/news/contents/details/24418
