รัฐบาลไทย-ข่าวทำเนียบรัฐบาล-ผู้ช่วยรัฐมนตรีประจำกระทรวงอุตสาหกรรม ร่วมพิธีเปิดสวนอุตสาหกรรมและเทคโนโลยี สินค้าฮาลาล จังหวัดยะลา

วันเสาร์ที่ 26 ตุลาคม 2562
ผู้ช่วยรัฐมนตรีประจำกระทรวงอุตสาหกรรม ร่วมพิธีเปิดสวนอุตสาหกรรมและเทคโนโลยี สินค้าฮาลาล จังหวัดยะลา
ผู้ช่วยรัฐมนตรีประจำกระทรวงอุตสาหกรรม ร่วมพิธีเปิดสวนอุตสาหกรรมและเทคโนโลยี สินค้าฮาลาล จังหวัดยะลา
จังหวัดยะลา : วันนี้ (26 ตุลาคม 2562) นายธีระยุทธ วานิชชัง ผู้ช่วยรัฐมนตรีประจำกระทรวงอุตสาหกรรม พร้อมด้วย นายจุลพงษ์ ทวีศรี ผู้ตรวจราชการกระทรวงอุตสาหกรรม รักษาการรองปลัดกระทรวงอุตสาหกรรม ลงพื้นที่จังหวัดยะลา ร่วมพิธีเปิดสวนอุตสาหกรรมและเทคโนโลยี สินค้าฮาลาล (E-Industrial Park : Halal Food @Product Innovation) ซึ่งเกิดจากความร่วมมือระหว่าง ศอ.บต. และกระทรวงอุตสาหกรรม โดยมี พลเอกประวิตร วงศ์สุวรรณ รองนายกรัฐมนตรี เป็นประธานในพิธี
สวนอุตสาหกรรมดังกล่าวเป็นการดำเนินงานในรูปแบบใหม่ที่เน้นการนำนวัตกรรม และระบบเทคโนโลยีมาใช้ในการบริหารงาน และการตลาด โดยมีวัตถุประสงค์เพื่อรองรับผลิตผลทางการเกษตร ภายใต้การบริหารจัดการสินค้าที่ต้องการสนับสนุนเชิงพื้นที่ให้ได้รับการพัฒนาต่อยอดด้านการตลาดสู่ตลาดโลก ตั้งแต่ต้นน้ำ กลางน้ำ ปลายน้ำ นอกจากนี้ยังได้เชิญผู้ประกอบการเอสเอ็มอี ผู้ประกอบการโรงงาน พนักงานรัฐ พนักงานและเจ้าหน้าที่ขายออนไลน์ ธนาคาร นักวิชาการหรือผู้เชี่ยวชาญด้านตลาดออนไลน์ หรือ นักการจัดการ e-commerce เข้ามาร่วมดำเนินงานภายใต้สวนอุตสาหกรรมแห่งนี้ด้วย #กระทรวงอุตสาหกรรม

ที่มา : https://www.thaigov.go.th/news/contents/details/24073
