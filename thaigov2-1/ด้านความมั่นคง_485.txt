รัฐบาลไทย-ข่าวทำเนียบรัฐบาล-ทส.เนรมิต "Thai Wonderland" ยกถ้ำหลวงจำลอง และกองทัพไดโนเสาร์ 12 สายพันธุ์ เสริมการเรียนรู้ ปลุกจิตสำนึก ร่วมกันดูแลธรรมชาติและสิ่งแวดล้อม

วันจันทร์ที่ 13 มกราคม 2563
ทส.เนรมิต "Thai Wonderland" ยกถ้ำหลวงจำลอง และกองทัพไดโนเสาร์ 12 สายพันธุ์ เสริมการเรียนรู้ ปลุกจิตสำนึก ร่วมกันดูแลธรรมชาติและสิ่งแวดล้อม
ทส.เนรมิต "Thai Wonderland" ยกถ้ำหลวงจำลอง และกองทัพไดโนเสาร์ 12 สายพันธุ์ เสริมการเรียนรู้ ปลุกจิตสำนึก ร่วมกันดูแลธรรมชาติและสิ่งแวดล้อม
ทส.เนรมิต "Thai Wonderland" ยกถ้ำหลวงจำลอง และกองทัพไดโนเสาร์ 12 สายพันธุ์ เสริมการเรียนรู้ ปลุกจิตสำนึก ร่วมกันดูแลธรรมชาติและสิ่งแวดล้อม
วันที่ 11 ม.ค.2563 นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม (ทส.) พร้อมด้วยนายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม และคณะผู้บริหารในสังกัดกระทรวงฯ ร่วมมอบของขวัญและพบปะพูดคุยกับเด็กๆ และเยาวชน เนื่องในวันเด็กแห่งชาติ ประจำปี 2563 ณ บริเวณหน้าตึกสันติไมตรี ทำเนียบรัฐบาล โดยในปีนี้ กระทรวงทรัพยากรธรรมชาติและสิ่งแวดล้อม ได้จัดพื้นที่หน้าตึกสันติไมตรี ให้เป็น “Thai Wonderland’ มหัศจรรย์วันเด็ก ภายใต้แนวคิด “เด็กไทยมีวินัย ใส่ใจสิ่งแวดล้อม” เพื่อให้เด็กและเยาวชนได้สัมผัสและเรียนรู้ถึงความสำคัญของทรัพยากรธรรมชาติและสิ่งแวดล้อม อีกทั้งส่งเสริมให้เกิดความรัก ความหวงแหน และจิตสำนึกที่ดีในการดูแลรักษาทรัพยากรธรรมชาติและสิ่งแวดล้อมร่วมกัน ในฐานะพลเมืองไทย ที่จะเติบโตเป็นกำลังสำคัญของประเทศในอนาคต ดังคำขวัญวันเด็กแห่งชาติ ประจำปี 2563 ของพลเอกประยุทธ์ จันทร์โอชา นายกรัฐมนตรี ที่ว่า “เด็กไทยยุคใหม่ รู้รักสามัคคี รู้หน้าที่พลเมืองไทย”
สำหรับกิจกกรรมภายในงานปีนี้ ได้จำลองถ้ำหลวงขุนน้ำนางนอน และยกทัพฝูงไดโนเสาร์สายพันธุ์หายากของประเทศ 12 สายพันธุ์ รวมถึง กิจกรรมให้ความรู้ในการคัดแยกขยะเพื่อส่งเสริมและสร้างนิสัยในการคัดแยกขยะ ให้แก่เด็กๆ และเยาวชน ด้วยการนำขวดน้ำและกระป๋องน้ำอัดลมมาแลกเป็นของรางวัล อีกทั้งยังได้ตื่นตาตื่นใจไปกับขบวนพาเหรดพร้อม Mascot และการร่วมสนุกไปกับกิจกรรมสาระบันเทิงต่างๆ ที่จัดขึ้นโดยหน่วยงานภายใต้สังกัดกระทรวงทรัพยากรธรรมชาติและสิ่งแวดล้อม การร่วมเล่นเกม รับของที่ระลึกและรางวัล มากกว่า 20,000 ชิ้น การร่วมกิจกรรมปลูกต้นไม้ แจกกล้าไม้ การเพ้นท์กระเป๋า เพ้นท์หน้า และการทำเข็มกลัดรูปสัตว์ต่างๆ นอกจากนี้จัดให้มีจุดบริการน้ำและอาหาร ที่ปลอดพลาสติก (No Plastic) รวมทั้งการจัดรถโมบาย ตรวจวัดคุณภาพอากาศ และระดับความดังของเสียง ให้บริการฟรีตลอดทั้งงานตั้งแต่เวลา 08.00 - 15.00 น.

ที่มา : https://www.thaigov.go.th/news/contents/details/25733
