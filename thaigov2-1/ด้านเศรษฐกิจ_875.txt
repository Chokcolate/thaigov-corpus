รัฐบาลไทย-ข่าวทำเนียบรัฐบาล-ธ.ออมสิน ประกาศปิดปรับปรุงระบบเป็นการชั่วคราว 23 ถึง 24 พฤศจิกายน 2562 เพื่อเพิ่มประสิทธิภาพการบริการลูกค้าให้ดียิ่งขึ้น

วันอังคารที่ 19 พฤศจิกายน 2562
ธ.ออมสิน ประกาศปิดปรับปรุงระบบเป็นการชั่วคราว 23 ถึง 24 พฤศจิกายน 2562 เพื่อเพิ่มประสิทธิภาพการบริการลูกค้าให้ดียิ่งขึ้น
ธนาคารออมสินมีการปิดปรับปรุงระบบ CBS, ESB และ MyMo เป็นการชั่วคราว ใน 2 ช่วงเวลา คือ วันเสาร์ที่ 23 พฤศจิกายน 2562 ตั้งแต่เวลา 01.00 น. - 08.00 น. (รวมระยะเวลา 7 ชั่วโมง และวันอาทิตย์ที่ 24 พฤศจิกายน 2562 ตั้งแต่เวลา 01.00 น. - 08.00 น.
ดร.ชาติชาย พยุหนาวีชัย ผู้อำนวยการธนาคารออมสิน เปิดเผยว่า เพื่อพัฒนาระบบและเพิ่มประสิทธิภาพการบริการของธนาคารให้ดียิ่งขึ้น ธนาคารออมสินมีการปิดปรับปรุงระบบ CBS, ESB และ MyMo เป็นการชั่วคราว ใน 2 ช่วงเวลา คือ วันเสาร์ที่ 23 พฤศจิกายน 2562 ตั้งแต่เวลา 01.00 น. - 08.00 น. (รวมระยะเวลา 7 ชั่วโมง และวันอาทิตย์ที่ 24 พฤศจิกายน 2562 ตั้งแต่เวลา 01.00 น. - 08.00 น. (รวมระยะเวลา 7 ชั่วโมง) ซึ่งจะส่งผลให้ลูกค้าไม่สามารถใช้บริการที่สาขาธนาคารออมสิน, MyMo, Internet Banking, Corporate Internet Banking, PromptPay และตู้ ATM, ADM, VTM, Passbook รวมทั้งจุดให้บริการเคาน์เตอร์เซอร์วิส และตู้เติมเงินอัตโนมัติ ส่วนบัตรออมสิน ATM และบัตรออมสินเดบิตทุกประเภท ไม่สามารถใช้บริการได้ทั้งในและต่างประเทศ รวมถึงบริการรับโอนเงินจากต่างธนาคารมายังบัญชีธนาคารออมสิน, บริการโอนเงินจากต่างประเทศเข้าบัตรออมสินเดบิตทุกประเภท (FastFunds) และการชำระค่าสินค้าและบริการ (Bill Payment) แบบออนไลน์ ผ่านช่องทาง MyMo และ ATM ได้แก่ การไฟฟ้านครหลวง เงินฝากสงเคราะห์ชีวิต และชำระเงินค่าโทรศัพท์ ไม่สามารถให้บริการชั่วคราวได้เช่นกัน ธนาคารจึงขออภัยลูกค้าทุกท่านในความไม่สะดวกในครั้งนี้ด้วย
สอบถามข้อมูลเพิ่มเติม สามารถติดตามได้ตามสื่อประชาสัมพันธ์ของธนาคารออมสินทุกช่องทาง ได้แก่ Website : www.gsb.or.th, Line Official, Facebook : GSB Society หรือสอบถามรายละเอียดเพิ่มเติมจากเจ้าหน้าที่ธนาคารออมสินทุกสาขาทั่วประเทศ หรือ ศูนย์ลูกค้าสัมพันธ์ธนาคารออมสิน Call Center โทร.1115

ที่มา : https://www.thaigov.go.th/news/contents/details/24664
