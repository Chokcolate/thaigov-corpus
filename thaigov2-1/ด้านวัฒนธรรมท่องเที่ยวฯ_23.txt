รัฐบาลไทย-ข่าวทำเนียบรัฐบาล-รมว.กก.เปิดงาน บางกอกแอร์เวย์ส ภูเก็ต ฮาล์ฟ มาราธอน และเยี่ยมแหล่งท่องเที่ยวชุมชนน

วันศุกร์ที่ 9 สิงหาคม 2562
รมว.กก.เปิดงาน บางกอกแอร์เวย์ส ภูเก็ต ฮาล์ฟ มาราธอน และเยี่ยมแหล่งท่องเที่ยวชุมชนน
“บางกอกแอร์เวย์ส ภูเก็ต ฮาล์ฟ มาราธอน” เป็นการแข่งขันวิ่งระดับนานาชาติที่มีผู้เข้าร่วมแข่งขันทั้งชาวไทย และชาวต่างชาติให้ความสนใจเข้าร่วมแข่งขันกันอย่างมากมีส่วนกระตุ้นการท่องเที่ยว และเศรษฐกิจของจังหวัด และพื้นที่ใกล้เคียงได้เป็นอย่างดี
วันอาทิตย์ที่ 4 สิงหาคม 2562 เวลา 05.00 น. ที่ สวนสาธารณะสะพานหิน จ.ภูเก็ต นายพิพัฒน์          รัชกิจประการ รัฐมนตรีว่าการกระทรวงการท่องเที่ยวและกีฬา พร้อมด้วย นายภัคพงศ์ ทวิพัฒน์ ผู้ว่าราชการจังหวัดภูเก็ต นายพรต เสตสุวรรณ รองกรรมการผู้จัดการใหญ่ ฝ่ายการตลาด บริษัทการบินกรุงเทพ จำกัด หัวหน้าส่วนราชการ ร่วมเปิด รายการวิ่ง “บางกอกแอร์เวย์ส ภูเก็ต ฮาล์ฟ มาราธอน” โดยในปีนี้จัดต่อเนื่องเป็นปีที่ 3
รัฐมนตรีว่าการกระทรวงท่องเที่ยวและกีฬา กล่าวว่า การจัดการแข่งขัน “บางกอกแอร์เวย์ส ภูเก็ต ฮาล์ฟ มาราธอน” เป็นการแข่งขันวิ่งระดับนานาชาติที่มีผู้เข้าร่วมแข่งขันทั้งชาวไทย และชาวต่างชาติให้ความสนใจ     เข้าร่วมแข่งขันกันอย่างมาก  นอกจากประชาชนจะมีสุขภาพที่ดีแล้ว การแข่งขันในครั้งนี้มีส่วนกระตุ้นการท่องเที่ยว และเศรษฐกิจของจังหวัด และพื้นที่ใกล้เคียงได้เป็นอย่างดี รัฐมนตรีว่าการกระทรวงท่องเที่ยวและกีฬา กล่าวย้ำว่า ขอให้นักวิ่งทุกท่านสนุกสนานเพลิดเพลินกับการวิ่งในครั้งนี้ และช่วยบอกกันต่อว่าประเทศไทยนอกจากมีความสวยงามทางธรรมชาติแล้ว ยังมีกิจกรรมทางด้านกีฬาให้ทุกท่านได้มีสุขภาพที่ดีและได้เพลิดเพลินอีกด้วย
ในวันเดียวกัน (06.30น.) รมว.กระทรวงการท่องเที่ยวและกีฬา เยี่ยมชมชุมชนท่องเที่ยวย่านเมืองเก่าภูเก็ต เพื่อสงเสริมแหล่งท่องเที่ยวชุมชน (ชุมชนท่องเที่ยวต้นแบบจังหวัดภูเก็ต/ชุมชนท่องเที่ยวต้นแบบ         เขตพัฒนาการท่องเที่ยวอันดามัน/รางวัลการท่องเที่ยวอย่างยั่งยืนของอาเซียน ประจำปี 2561 และมาตรฐาน    การท่องเที่ยวชุมชนของอาเซียน ประจำปี 2562-2564)

ที่มา : https://www.thaigov.go.th/news/contents/details/22117
