รัฐบาลไทย-ข่าวทำเนียบรัฐบาล-คณะกรรมการติดตามมาตรการช่วยเหลือเยียวยา ผู้ได้รับผลกระทบจากเหตุการณ์ ที่จังหวัดนครราชสีมา เตรียมประชุมขับเคลื่อนการทำงานนัดแรก วันนี้ (13 ก.พ. 63) เวลา 14.00 น. ณ ทำเนียบรัฐบาล

วันพฤหัสบดีที่ 13 กุมภาพันธ์ 2563
คณะกรรมการติดตามมาตรการช่วยเหลือเยียวยา ผู้ได้รับผลกระทบจากเหตุการณ์ ที่จังหวัดนครราชสีมา เตรียมประชุมขับเคลื่อนการทำงานนัดแรก วันนี้ (13 ก.พ. 63) เวลา 14.00 น. ณ ทำเนียบรัฐบาล
คณะกรรมการติดตามมาตรการช่วยเหลือเยียวยาผู้ได้รับผลกระทบจากเหตุการณ์ที่จังหวัดนครราชสีมา เตรียมประชุมขับเคลื่อนการทำงานนัดแรก วันนี้ (13 กุมภาพันธ์ 63) เวลา 14.00 น. ณ ทำเนียบรัฐบาล
ศาสตราจารย์ นฤมล ภิญโญสินวัฒน์ โฆษกประจำสำนักนายกรัฐมนตรีเผยว่า พลเอก ประยุทธ์ จันทร์โอชา นายกรัฐมนตรี ได้มีบัญชาให้แต่งตั้ง คณะกรรมการติดตามมาตรการช่วยเหลือเยียวยาผู้ได้รับผลกระทบจากเหตุการณ์ที่จังหวัดนครราชสีมา โดยมีนายวิษณุ เครืองาม รองนายกรัฐมนตรี เป็นประธาน รัฐมนตรีประจำสำนักนายกรัฐมนตรี เป็นรองประธาน กรรมการประกอบด้วย ผู้แทนหน่วยงานที่เกี่ยวข้อง และมีปลัดสำนักนายกรัฐมนตรี เป็นกรรมการและเลขานุการ
สำหรับคณะกรรมการชุดดังกล่าว เป็นคณะกรรมการเฉพาะกิจ ทำหน้าที่พิจารณาให้การช่วยเหลือเยียวยาผู้ได้รับผลกระทบจากเหตุการณ์ที่จังหวัดนครราชสีมา โดยแบ่งเป็น 2 กลุ่มคือ 1. การช่วยเหลือเยียวยาในส่วนของตำรวจ ทหาร พลเรือนเจ้าหน้าที่ที่ปฏิบัติหน้าที่ ที่จะดูแลช่วยเหลือทั้งกรณีเสียชีวิต บาดเจ็บสาหัส บาดเจ็บแต่ไม่สาหัส รวมถึงดูแลทางด้านสุขภาพจิต และ 2. ในส่วนของราษฎรที่ประสบเหตุ ที่จะดูแลในแบบเดียวกันทั้งกรณีการเสียชีวิต บาดเจ็บสาหัส บาดเจ็บไม่สาหัส และสุขภาพจิต รวมถึงต้องดูเรื่องทรัพย์สินที่เสียหายด้วย โดยในวันนี้ (13 ก.พ. 63) จะมีการประชุมเพื่อขับเคลื่อนการทำงาน ในเวลา 14.00 น. ณ ห้องประชุม 301 ตึกบัญชาการ 1 ทำเนียบรัฐบาล
-----------------------------------

ที่มา : https://www.thaigov.go.th/news/contents/details/26482
