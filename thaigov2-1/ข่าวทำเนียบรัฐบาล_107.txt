รัฐบาลไทย-ข่าวทำเนียบรัฐบาล-กำหนดการเยือนประเทศไทยอย่างเป็นทางการของประธานาธิบดีแห่งสาธารณรัฐเกาหลี

วันพุธที่ 28 สิงหาคม 2562
กำหนดการเยือนประเทศไทยอย่างเป็นทางการของประธานาธิบดีแห่งสาธารณรัฐเกาหลี
กำหนดการเยือนประเทศไทยอย่างเป็นทางการของประธานาธิบดีแห่งสาธารณรัฐเกาหลี
นายมุน แช อิน ประธานาธิบดีแห่งสาธารณรัฐเกาหลี และนางคิม จอง ซุก ภริยา เดินทางเยือนประเทศไทยอย่างเป็นทางการในฐานะแขกของรัฐบาล ระหว่างวันที่ 1-3 กันยายน 2562 โดยมีกำหนดการเยือน ดังนี้
วันอาทิตย์ที่ 1 กันยายน 2562
เวลา 17.00 น. - นายมุน แช อิน ประธานาธิบดีแห่งสาธารณรัฐเกาหลี และภริยา เดินทางถึงท่าอากาศยานทหาร 2 กองบิน 6 โดยเที่ยวบินพิเศษ โดยมีนายสมคิด จาตุศรีพิทักษ์ รองนายกรัฐมนตรี ในฐานะผู้แทนรัฐบาล และภริยา รอต้อนรับ
วันจันทร์ที่ 2 กันยายน 2562
เวลา 10.00 น. - ประธานาธิบดีแห่งสาธารณรัฐเกาหลี และภริยา เดินทางถึงทำเนียบรัฐบาล โดยมีพลเอก ประยุทธ์ จันทร์โอชา นายกรัฐมนตรี และภริยา รอต้อนรับ
- พิธีตรวจแถวกองทหารเกียรติยศ
- ประธานาธิบดีแห่งสาธารณรัฐเกาหลี และภริยา ลงนามในสมุดเยี่ยม และชมของที่ระลึก ที่ทั้ง สองฝ่ายมอบให้แก่กัน ณ ห้องสีงาช้างด้านนอก
เวลา 10.15 น. - การหารือระหว่างนายกรัฐมนตรีและประธานาธิบดีแห่งสาธารณรัฐเกาหลี
เวลา 10.30 น. - การหารือเต็มคณะ ณ ตึกภักดีบดินทร์
เวลา 11.30 น. - นายกรัฐมนตรีและประธานาธิบดีแห่งสาธารณรัฐเกาหลีร่วมเป็นประธานและสักขีพยานในพิธีลงนามข้อตกลงความร่วมมือ ณ ตึกสันติไมตรีหลังใน
เวลา 11.45 น. - การแถลงข่าวร่วม ณ ตึกสันติไมตรีหลังใน
เวลา 12.00 น. - นายกรัฐมนตรีและประธานาธิบดีแห่งสาธารณรัฐเกาหลีพบปะกับอดีตทหารผ่านศึกเกาหลี ณ ตึกสันติไมตรีหลังใน
เวลา 12.15 น. - นายกรัฐมนตรี และภริยา เชิญประธานาธิบดีแห่งสาธารณรัฐเกาหลี และภริยา ชมนิทรรศการศิลปหัตถกรรม ณ โถงกลาง ตึกสันติไมตรี
เวลา 12.25 น. - นายกรัฐมนตรี และภริยา เป็นเจ้าภาพเลี้ยงอาหารกลางวันเพื่อเป็นเกียรติแก่ประธานาธิบดีแห่งสาธารณรัฐเกาหลี และภริยา ณ ตึกสันติไมตรีหลังนอก
เวลา 15.00 น. - นายกรัฐมนตรีและประธานาธิบดีแห่งสาธารณรัฐเกาหลีเป็นประธานเปิดการประชุม "Thailand - Korea Business Forum" ณ ห้องแกรนด์บอลรูม โรงแรมอินเตอร์คอนติเนนตัล กรุงเทพฯ
วันพุธที่ 3 กันยายน 2562
เวลา 09.30 น. - ประธานาธิบดีแห่งสาธารณรัฐเกาหลี และภริยา เดินทางออกจากท่าอากาศยานทหาร 2 กองบิน 6 ไปยังกรุงเนปยีดอ สาธารณรัฐแห่งสหภาพเมียนมา
โดยภายหลังเสร็จสิ้นการเดินทางเยือนประเทศไทยอย่างเป็นทางการแล้ว ประธานาธิบดีแห่งสาธารณรัฐเกาหลี และภริยา มีกำหนดการเดินทางเยือนสาธารณรัฐแห่งสหภาพเมียนมาและสาธารณรัฐสังคมนิยมเวียดนามต่อไป

ที่มา : https://www.thaigov.go.th/news/contents/details/22569
