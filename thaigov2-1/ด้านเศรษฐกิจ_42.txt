รัฐบาลไทย-ข่าวทำเนียบรัฐบาล-รองปลัดฯ อภิจิณ วางศิลาฤกษ์ บริษัท ฮีโน่มอเตอร์ส แมนูแฟคเจอริ่ง (ประเทศไทย) จำกัด

วันศุกร์ที่ 26 กรกฎาคม 2562
รองปลัดฯ อภิจิณ วางศิลาฤกษ์ บริษัท ฮีโน่มอเตอร์ส แมนูแฟคเจอริ่ง (ประเทศไทย) จำกัด
นายอภิจิณ โชติกเสถียร รองปลัดกระทรวงอุตสาหกรรม เป็นประธานในพิธีวางศิลาฤกษ์ บริษัท ฮีโน่มอเตอร์ส แมนูแฟคเจอริ่ง (ประเทศไทย) จำกัด
สมุทรปราการ : วันนี้ (26 กรกฎาคม 2562) นายอภิจิณ โชติกเสถียร รองปลัดกระทรวงอุตสาหกรรม เป็นประธานในพิธีวางศิลาฤกษ์ บริษัท ฮีโน่มอเตอร์ส แมนูแฟคเจอริ่ง (ประเทศไทย) จำกัด เพื่อก่อสร้างศูนย์การผลิตและพัฒนาผลิตภัณฑ์รถบรรทุกของอาเซียน โดยมี นายสมชาย  เปลี่ยนแก้ว กรรมการผู้จัดการใหญ่บริษัทฯ ให้การต้อนรับ ณ นิคมอุตสาหกรรมเอเชีย สุวรรณภูมิ
นายอภิจิณ กล่าวว่า อุตสาหกรรมยานยนต์ไทยต้องปรับตัวสู่สภาวะการแข่งขันของ Global supply chain ในระดับโลก ที่มิใช่การแข่งขันเฉพาะการเป็นฐานการผลิตที่สำคัญของโลกเท่านั้น แต่ต้องมุ่งพัฒนาเรื่องการวิจัยและพัฒนาผลิตภัณฑ์ให้สอดรับกับแนวโน้มของเทคโนโลยียานยนต์ในอนาคต บริษัท ฮีโน่มอเตอร์สฯ ถือเป็นส่วนหนึ่งของอุตสาหกรรมยานยนต์ไทย ที่ช่วยสร้างตลาดแรงงานไทย ควบคู่กับการทำงานที่รักษาสิ่งแวดล้อมและยึดหลักความปลอดภัยในการทำงาน ซึ่งจะช่วยพัฒนาอุตสาหกรรมยานยนต์ไทยสู่ความยั่งยืนในเวทีโลกต่อไป

ที่มา : https://www.thaigov.go.th/news/contents/details/21786
