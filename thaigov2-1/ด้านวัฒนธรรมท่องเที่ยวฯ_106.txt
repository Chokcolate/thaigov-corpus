รัฐบาลไทย-ข่าวทำเนียบรัฐบาล-นายกฤษศญพงษ์ ศิริ ปลัดกระทรวงวัฒนธรรม เป็นประธานเปิดโครงการพัฒนาและยกระดับงานสืบสานประเพณีบุญคูณลาน ตำนานข้าวอินทรีย์ วิถีวัฒนธรรมยโสธร

วันจันทร์ที่ 20 มกราคม 2563
นายกฤษศญพงษ์ ศิริ ปลัดกระทรวงวัฒนธรรม เป็นประธานเปิดโครงการพัฒนาและยกระดับงานสืบสานประเพณีบุญคูณลาน ตำนานข้าวอินทรีย์ วิถีวัฒนธรรมยโสธร
นายกฤษศญพงษ์ ศิริ ปลัดกระทรวงวัฒนธรรม เป็นประธานเปิดโครงการพัฒนาและยกระดับงานสืบสานประเพณีบุญคูณลาน ตำนานข้าวอินทรีย์ วิถีวัฒนธรรมยโสธร
วันที่ ๑๘ มกราคม ๒๕๖๓ เวลา ๑๖.๐๐ น. นายอิทธิพล คุณปลื้ม รัฐมนตรีว่าการกระทรวงวัฒนธรรม มอบหมายให้นายกฤษศญพงษ์ ศิริ ปลัดกระทรวงวัฒนธรรม เป็นประธานเปิดโครงการพัฒนาและยกระดับงานสืบสานประเพณีบุญคูณลาน ตำนานข้าวอินทรีย์ วิถีวัฒนธรรมยโสธร ประจำปีงบประมาณ พ.ศ. ๒๕๖๓ โดยมีนายเวียง วรเชษฐ์ ที่ปรึกษารัฐมนตรีว่าการกระทรวงวัฒนธรรม นายพิกิฏ ศรีชนะ เลขานุการรัฐมนตรีว่าการกระทรวงวัฒนธรรม นางประนอม คลังทอง รองอธิบดีกรมศิลปากร รักษาการในตำแหน่งผู้ตรวจราชการกระทรวงวัฒนธรรม นายสมเพชร สร้อยสระคู รองผู้ว่าราชการจังหวัดยโสธร วัฒนธรรมจังหวัดภาคตะวันออกเฉียงเหนือ ผู้แทนกระทรวงเกษตรและสหกรณ์ หัวหน้าส่วนราชการ หน่วยงานรัฐวิสาหกิจ ผู้บริหารสถานศึกษา องค์กรปกครองส่วนท้องถิ่น ภาคเอกชน และประชาชนเข้าร่วมงานเป็นจำนวนมาก ณ บริเวณลานสนามหน้าที่ว่าการอำเภอกุดชุม จังหวัดยโสธร
งานประเพณีบุญคูณลาน หรือที่ชาวบ้านเรียกว่า “บุญกุ้มข้าวใหญ่” หรือ “บุญคูณข้าว” ของจังหวัดยโสธร โดยเฉพาะที่อำเภอกุดชุมถือเป็นต้นแบบของการสืบสานวัฒนธรรมประเพณีนี้มาอย่างต่อเนื่องยาวนาน ชาวบ้าน ชุมชน หน่วยงาน และวัด ได้ร่วมแรง ร่วมใจกันพัฒนาการจัดงานมาโดยลำดับ มีการส่งเสริมให้เกิดการมีส่วนร่วมของประชาชนในพื้นที่ใกล้เคียง เพื่อถ่ายทอดและเผยแพร่ประเพณีท้องถิ่นที่เป็นสิริมงคล วัฒนธรรมอันดีงามที่เกี่ยวกับข้าว ให้ไปสู่สายตาประชาชนทั่วประเทศและทั่วโลก

ที่มา : https://www.thaigov.go.th/news/contents/details/25920
