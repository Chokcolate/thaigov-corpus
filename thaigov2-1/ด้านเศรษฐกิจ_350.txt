รัฐบาลไทย-ข่าวทำเนียบรัฐบาล-กรุงไทยเสริมแกร่ง SME กระตุ้นเศรษฐกิจไทย ดอกเบี้ยเริ่มต้นเพียง 4% ต่อปี

วันศุกร์ที่ 6 กันยายน 2562
กรุงไทยเสริมแกร่ง SME กระตุ้นเศรษฐกิจไทย ดอกเบี้ยเริ่มต้นเพียง 4% ต่อปี
ธนาคารกรุงไทยมุ่งมั่นกระตุ้นเศรษฐกิจไทย ร่วมกับ บสย.จัดแพ็กเกจชุดใหญ่ กรุงไทย SME เคียงข้างธุรกิจคุณ จัดเต็มสินเชื่อเพื่อ SME 11 ประเภทให้ผู้ประกอบการทุกกลุ่ม ทุกขนาด เงื่อนไขและอัตราดอกเบี้ยพิเศษสุด เริ่มต้นเพียง 4% ต่อปี
ธนาคารกรุงไทยมุ่งมั่นกระตุ้นเศรษฐกิจไทย ร่วมกับ บสย.จัดแพ็กเกจชุดใหญ่ กรุงไทย SME เคียงข้างธุรกิจคุณ จัดเต็มสินเชื่อเพื่อ SME 11 ประเภทให้ผู้ประกอบการทุกกลุ่ม ทุกขนาด เงื่อนไขและอัตราดอกเบี้ยพิเศษสุด เริ่มต้นเพียง 4% ต่อปี  วงเงินพร้อมปล่อยกู้รวม 5 หมื่นล้านบาท ฟรีค่าธรรมเนียมค้ำประกัน 4 ปีแรก
นายผยง ศรีวณิช กรรมการผู้จัดการใหญ่ ธนาคารกรุงไทย เปิดเผยว่า เพื่อสนับสนุนผู้ประกอบการ SME ในช่วงที่ภาวะเศรษฐกิจชะลอตัว ธนาคารกรุงไทยยังคงเดินหน้าสนับสนุนสินเชื่อแก่ผู้ประกอบการ SME ซึ่งเป็นกลไกสำคัญต่อระบบเศรษฐกิจอย่างต่อเนื่องและเร่งกระตุ้นการบริโภคและการลงทุนในประเทศ โดยออกแพ็กเกจ  กรุงไทย SME เคียงข้างธุรกิจคุณ ด้วยเงื่อนไขและอัตราดอกเบี้ยพิเศษ เริ่มต้นเพียง 4% ต่อปี  โดยสนับสนุนสินเชื่อครอบคลุมลูกค้า SME ทุกกลุ่ม ทุกขนาด วงเงินรวม 50,000 ล้านบาท
ผู้ประกอบการ SME ขนาดเล็ก ที่มียอดขายไม่เกิน 100 ล้านบาท และวงเงินกู้ไม่เกิน 20 ล้านบาท ธนาคารมีสินเชื่อ 2 ประเภท  ได้แก่ สินเชื่อ Krungthai sSME ร้านค้าธงฟ้าประชารัฐ  ให้เงินกู้สูงสุด 3 เท่าของหลักประกัน  สินเชื่อธุรกิจ EEC 4.0 ได้ทั้งผู้ประกอบการบุคคลธรรมดาและนิติบุคคล รวมถึงคู่ค้า ธุรกิจที่เกี่ยวข้อง ธุรกิจต่อยอด หรือ Supply Chain  ในเขตพื้นที่  เศรษฐกิจพิเศษภาคตะวันออก กรณีผู้ประกอบการ SME ไม่มีหลักประกัน สามารถกู้ได้สูงสุด 1 ล้านบาท
สำหรับผู้ประกอบการ SME ขนาดกลาง ที่มียอดขายมากกว่า 100 ล้านบาท หรือวงเงินกู้มากกว่า 20 ล้านบาทขึ้นไป  มีสินเชื่อ 5 ประเภท ประกอบด้วย  สินเชื่อกรุงไทย SMEs รักกันยาวๆ สำหรับขยายกำลังการผลิต วงเงินกู้สูงสุด 100 ล้านบาท ปลอดชำระเงินต้น 12 เดือน ผ่อนนานถึง 20 ปี สินเชื่อกรุงไทยจ่ายดีทวีคูณ วงเงินสูงสุด 3 เท่า ผ่อนนาน 10 ปี สินเชื่อกรุงไทยสำหรับธุรกิจเกษตรแปรรูป เงินทุนครบวงจร เพื่อผู้ประกอบการที่ผลิตหรือจำหน่ายผลิตภัณฑ์เกษตรแปรรูป สูงสุด 1.5 เท่าของหลักประกัน ผ่อนนาน 10 ปี สินเชื่อธุรกิจ 10 S-Curve  ในกลุ่มอุตสาหกรรม 10 S-Curve ที่เป็นอนาคตของประเทศ วงเงินสูงสุด 3 เท่า ผ่อนนาน 10 ปี สินเชื่อ Robotics and Automation ให้วงเงินสูงสุดถึง 80% ของงบลงทุน ผ่อนนาน 7 ปี สนับสนุนเงินทุนแก่ผู้ที่ต้องการใช้หุ่นยนต์ ระบบอัตโนมัติ ยกระดับกระบวนการผลิตเพื่อเพิ่มความสามารถในการแข่งขัน
นายผยง ศรีวณิช  กล่าวต่อไปว่า สำหรับผู้ประกอบการ SME ขนาดเล็ก – ขนาดกลาง ยังมีผลิตภัณฑ์ที่ให้วงเงินสินเชื่อได้ถึง 3 เท่าของหลักประกัน ได้แก่ สินเชื่อกรุงไทย SME บัญชีเดียว สำหรับนิติบุคคลที่ใช้งบสรรพากรในการขอสินเชื่อ และ สินเชื่อกรุงไทยเพื่อธุรกิจท่องเที่ยว ส่วน SME ที่ประกอบธุรกิจด้านท่องเที่ยวและธุรกิจต่อเนื่อง เช่น โรงแรม ร้านอาหาร ร้านขายสินค้า OTOP ระยะเวลากู้สูงสุด 12 ปี นอกจากนั้นยังมี สินเชื่อเพื่อชำระภาษีกรมสรรพากร  ผู้ประกอบการทั่วไปที่ต้องการเงินไปชำระภาษีต่อกรมสรรพากร กู้ได้สูงสุด 15 ล้านบาท
ยิ่งไปกว่านั้น ยังมี สินเชื่อสำหรับคู่ค้าภาครัฐและรัฐวิสาหกิจ สำหรับกลุ่มรับเหมาก่อสร้าง หรือจัดซื้อจัดจ้าง หน่วยงาน ภาครัฐ ในเงื่อนไขพิเศษ ทั้งหนังสือค้ำประกันทันใจ (Krungthai Quick L/G)  ประเภทยื่นซองประกวดราคาและค้ำประกันสัญญา สามารถอนุมัติได้ภายใน 1 วัน ให้วงเงินค้ำประกันสูงสุด 10 ล้านบาท และสินเชื่อประเภทอื่นๆ เพื่อเสริมสภาพคล่องให้แก่ผู้ประกอบการ ที่มีประสบการณ์รับงานจากหน่วยงานราชการหรือรัฐวิสาหกิจอีกด้วย
ทั้งนี้ บรรษัทสินเชื่ออุตสาหกรรมขนาดย่อม (บสย.) ยกเว้นค่าธรรมเนียมค้ำประกัน 2 ปีแรก และธนาคารช่วยแบ่งเบาภาระค่าธรรมเนียมให้อีก 2 ปี รวมยกเว้นค่าธรรมเนียม 4 ปี ผู้ประกอบการที่สนใจสอบถามรายละเอียดได้ที่ Krungthai Call Center 02-111-1111 ธนาคารกรุงไทยทุกสาขา สำนักงานธุรกิจทั่วประเทศ หรือกรอกข้อมูลเพื่อให้ธนาคารติดต่อกลับที่เว็บไซต์  www.ktb.co.th

ที่มา : https://www.thaigov.go.th/news/contents/details/22858
