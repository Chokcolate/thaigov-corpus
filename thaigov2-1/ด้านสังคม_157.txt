รัฐบาลไทย-ข่าวทำเนียบรัฐบาล-กระทรวงดีอี ส่งพลังน้ำใจปล่อยขบวนรถนำเครื่องอุปโภคบริโภคช่วยเหลือผู้ประสบอุทกภัย

วันศุกร์ที่ 6 กันยายน 2562
กระทรวงดีอี ส่งพลังน้ำใจปล่อยขบวนรถนำเครื่องอุปโภคบริโภคช่วยเหลือผู้ประสบอุทกภัย
กระทรวงดีอี ส่งพลังน้ำใจปล่อยขบวนรถนำเครื่องอุปโภคบริโภคช่วยเหลือผู้ประสบอุทกภัย
นายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม เป็นประธานปล่อยขบวนรถพลังน้ำใจนำเครื่องอุปโภคบริโภคมเพื่อช่วยเหลือผู้ประสบอุทกภัยที่ได้รับผลกระทบจากพายุ “โพดุล” โดยมี น.อ.สมศักดิ์ ขาวสุวรรณ์ รองปลัดกระทรวงดิจิทัลเพื่อเศรษฐกิจและสังคม และ ดร.มนต์ชัย หนูสง กรรมการผู้จัดการใหญ่ บริษัท ทีโอที จำกัด (มหาชน) พร้อมด้วยผู้บริหาร ทีโอที ร่วมปล่อยขบวนรถ เมื่อวันที่ 5 กันยายน 2562  ณ บริษัท ทีโอที จำกัด (มหาชน) ถ.แจ้งวัฒนะ กรุงเทพฯ โดยขบวนรถดังกล่าว นำเครื่องอุปโภคบริโภคมูลค่ากว่า 1 ล้านบาท เพื่อมอบให้กับผู้ประสบอุทกภัยโดยเร็วที่สุด โดยชุดแรกจะส่งมอบให้กับผู้ประสบภัยในพื้นที่จ.ร้อยเอ็ดและจ.ขอนแก่น จำนวน 500 ถุง /น้ำดื่ม จำนวน 1000 โหล สำหรับชุดที่สองจะส่งมอบให้กับผู้ประสบอุทกภัยในพื้นที่ จ.พิจิตร จำนวน 1,500 ถุง น้ำดื่ม จำนวน 2,000 โหล นอกจากนี้ กระทรวงดีอีได้มอบหมายให้ บมจ.ทีโอที เตรียมพร้อมในการดูแลเครือข่ายสื่อสารหลักของเน็ตประชารัฐ และเฝ้าระวังอย่างต่อเนื่อง และให้จัดทีมเจ้าหน้าที่แก้ไขปัญหาอย่างรวดเร็วทันที เพื่อให้ประชาชนสามารถใช้บริการได้ตามปกติ เพื่อบรรเทาความเดือนร้อนของประชาชนที่ได้รับผลกระทบจากอุทกภัยในครั้งนี้
***********************

ที่มา : https://www.thaigov.go.th/news/contents/details/22872
