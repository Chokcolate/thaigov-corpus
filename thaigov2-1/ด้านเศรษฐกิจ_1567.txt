รัฐบาลไทย-ข่าวทำเนียบรัฐบาล-ปลัดกระทรวงอุตสาหกรรม เปิดการสัมมนาเชิงปฏิบัติการ เรื่อง มาตรฐานเศรษฐกิจหมุนเวียน สร้างสมดุลการพัฒนาสู่ความยั่งยืน

วันพุธที่ 26 กุมภาพันธ์ 2563
ปลัดกระทรวงอุตสาหกรรม เปิดการสัมมนาเชิงปฏิบัติการ เรื่อง มาตรฐานเศรษฐกิจหมุนเวียน สร้างสมดุลการพัฒนาสู่ความยั่งยืน
นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานเปิดการสัมมนาเชิงปฏิบัติการ เรื่อง มาตรฐานเศรษฐกิจหมุนเวียน สร้างสมดุลการพัฒนาสู่ความยั่งยืน ณ  อาคารอิมแพค ฟอรั่ม ศูนย์แสดงสินค้าและการประชมอิมแพค เมืองทองธานี
วันนี้ (26 กุมภาพันธ์ 2563) นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานเปิดการสัมมนาเชิงปฏิบัติการ เรื่อง มาตรฐานเศรษฐกิจหมุนเวียน สร้างสมดุลการพัฒนาสู่ความยั่งยืน โดยมีนายวันชัย พนมชัย เลขาธิการสำนักงานมาตรฐานผลิตภัณฑ์อุตสาหกรรม ให้การต้อนรับ และได้รับเกียรติจาก ดร.สมชาย หาญหิรัญ สมาชิกวุฒิสภา ปาฐกถาพิเศษ เรื่อง ความจำเป็นของมาตรฐานเศรษฐกิจหมุนเวียน (Circular economy) ดร.ชญาน์ จันทวสุ ผู้ช่วยกรรมการผู้จัดการใหญ่ บริษัท พีทีที โกลบอล เคมิคอล จำกัด (มหาชน) บรรยายพิเศษเรื่อง มาตรฐานเศรษฐกิจหมุนเวียนในบทบาทภาคเอกชน และ ดร.พงษ์วิภา หล่อสมบูรณ์ ประธานคณะอนุกรรมการวิชาการรายสาขา คณะที่ 5 เศรษฐกิจหมุนเวียน บรรยายพิเศษเรื่อง มาตรฐานการตรวจสอบและรับรองแห่งชาติ แนวทางการใช้หลักการเศรษฐกิจหมุนเวียนในองค์กร มาตรฐานเลขที่ มตช. 2 – 2562 ณ  อาคารอิมแพค ฟอรั่ม ศูนย์แสดงสินค้าและการประชมอิมแพค เมืองทองธานี

ที่มา : https://www.thaigov.go.th/news/contents/details/26764
