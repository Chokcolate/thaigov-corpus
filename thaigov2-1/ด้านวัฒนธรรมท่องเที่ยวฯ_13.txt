รัฐบาลไทย-ข่าวทำเนียบรัฐบาล-รัฐมนตรีพบข้าราชการกระทรวงการท่องเที่ยวและกีฬา

วันพุธที่ 31 กรกฎาคม 2562
รัฐมนตรีพบข้าราชการกระทรวงการท่องเที่ยวและกีฬา
"งานยาก : ต้องไม่มีอะไรเป็นสิ่งที่ยาก ทุกอย่างเราต้องฟันฝ่าให้ได้ เมื่อรับมอบหน้าที่แล้วเราต้องทำ   ให้ดีที่สุด ผมจะดูตัวอย่างจากรัฐมนตรีที่ผ่านมาเป็นแบบอย่าง  อะไรที่ดีเราคงไว้ อะไรยังไม่ดีจะพัฒนาให้ดีขึ้น"
วันที่ 18 ก.ค. 62 นายพิพัฒน์​ รัชกิจประการ รมว.กระทรวงการท่องเที่ยวและกีฬา เดินทางมายังกระทรวงการท่องเที่ยวและกีฬาอย่างเป็นทางการ ลำดับแรกได้เข้าสักการะศาลพระภูมิ​ซึ่งถือเป็นสิ่งศักดิ์สิทธิ์ประจำกระทรวงฯ บริเวณสวน 4 ภาค ทั้งนี้ รมว.พิพัฒน์​ได้ให้สัมภาษณ์แก่สื่อมวลชนถึงเรื่องที่ต้องการทำเป็นลำดับแรก คือ ทำให้การท่องเที่ยวของประเทศไทยยังคงเป็นรายได้หลัก ทำให้มีจำนวนนักท่องเที่ยว และรายได้เพิ่มมากขึ้นกว่าปีที่ผ่านมา
วาระเร่งด่วนทำให้นักท่องเที่ยวเดินทางเข้ามาท่องเที่ยวในประเทศไทยมากขึ้น  โดยมุ่งเน้นกลุ่มนักท่องเที่ยวหลายกลุ่ม และสร้างความมั่นใจด้านความปลอดภัยมากขึ้น พร้อมอำนวยความสะดวกให้แก่นักท่องเที่ยวมากที่สุด เพราะถือว่านักท่องเที่ยวนำรายได้มาสู่ประเทศไทยและจะเน้นการท่องเที่ยวชุมชน  ให้มากขึ้นเพื่อไม่ให้จำนวนนักท่องเที่ยวกระจุกตัวอยู่ที่ใดที่หนึ่ง
วาระพิเศษจะเน้นเรื่องความปลอดภัยโดยมีแนวทางคือจะสร้างอาสาสมัครตามชุมชนเพื่อให้มีส่วนร่วมในการดูแลนักท่องเที่ยวดูแลนักท่องเที่ยว เพราะกำลังเจ้าหน้าที่ตำรวจไม่เพียงพอ
ด้านกีฬา จะพัฒนากีฬาเยาวชนสู่การเป็นนักกีฬาอาชีพ Sport Tourism​ จะพยายามจัดทัวร์นาเม้นท์  ระดับโลกให้มาจัดในเมืองไทยมากขึ้น  ซึ่งปีที่ผ่านมาประเทศไทยมีการจัดการแข่งขัน Moto GP ในอนาคตก็จะพัฒนาการวิ่ง Trail ตามนโยบายของนายกรัฐมนตรี และเรื่อง E-Sport โดยจะดึงทัวร์นาเม้นท์ใหญ่ๆ เข้ามาจัดในประเทศไทยมากขึ้นซึ่งจะเป็นการนำรายได้เข้าสู่ประเทศไทยอีกด้วย
"งานยาก : ต้องไม่มีอะไรเป็นสิ่งที่ยาก ทุกอย่างเราต้องฟันฝ่าให้ได้ เมื่อรับมอบหน้าที่แล้วเราต้องทำให้ดีที่สุด ผมจะดูตัวอย่างจากรัฐมนตรีที่ผ่านมาเป็นแบบอย่าง  อะไรที่ดีเราคงไว้ อะไรยังไม่ดีจะพัฒนาให้ดีขึ้น" รัฐมนตรี.กล่าวทิ้งท้าย...

ที่มา : https://www.thaigov.go.th/news/contents/details/21880
