รัฐบาลไทย-ข่าวทำเนียบรัฐบาล-ผู้ช่วยรัฐมนตรีประจำกระทรวงอุตสาหกรรม ร่วมงานประชุมสัมมนา

วันอังคารที่ 5 พฤศจิกายน 2562
ผู้ช่วยรัฐมนตรีประจำกระทรวงอุตสาหกรรม ร่วมงานประชุมสัมมนา
นายธีระยุทธ วานิชชัง ผู้ช่วยรัฐมนตรีประจำกระทรวงอุตสาหกรรม ร่วมงานประชุมสัมมนา "Seminar duing the 35th ASEAN Summit's side event on Circular Economy , Waste Management and Sustainability" ณ ห้องบอลรูม 1 ชั้น 4 โรงแรมอินเตอร์คอนติเนนตัล กรุงเทพฯ
วันนี้ (1 พฤศจิกายน 2562) นายธีระยุทธ วานิชชัง ผู้ช่วยรัฐมนตรีประจำกระทรวงอุตสาหกรรม ร่วมงานประชุมสัมมนา "Seminar duing the 35th ASEAN Summit's side event on Circular Economy , Waste Management and Sustainability" โดยมีนายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานเปิดการประชุม และนายคณิต แสงสุพรรณ เลขาธิการคณะกรรมการนโยบายเขตพัฒนาพิเศษภาคตะวันออก ให้การต้อนรับ ณ ห้องบอลรูม 1 ชั้น 4 โรงแรมอินเตอร์คอนติเนนตัล กรุงเทพฯ
โดยสำนักงานคณะกรรมการนโยบายเขตเศรษฐกิจพิเศษภาคตะวันออก (สกพอ.) ร่วมกับองค์การพัฒนาอุตสาหกรรมแห่งสหประชาชาติ (UNIDO) และองค์การบริหารจัดการก๊าซเรือนกระจก (องค์การมหาชน) (อบก.) แสดงศักยภาพและความก้าวหน้าพัฒนาพื้นที่ EEC  ให้เกิดความยั่งยืนทั้งทางเศรษฐกิจ สังคม และสิ่งแวดล้อม บนหลักการเศรษฐกิจหมุนเวียน (Circular Economy) และแลกเปลี่ยนประสบการณ์การดำเนินงานของภาครัฐและภาคเอกชนของไทยในการจัดการด้านสิ่งแวดล้อม เช่น การจัดการขยะ และการพัฒนาที่ยั่งยืนโดยการมีส่วนร่วมของชุมชน ก่อนที่จะมีการประชุมสุดยอดอาเซียน ครั้งที่ 35 และการประชุมสุดยอดที่เกี่ยวข้อง ระหว่างวันที่ 2 - 4 พฤศจิกายน 2562 ที่ประเทศไทยในฐานะประธานอาเซียน
การประชุมสัมมนาครั้งนี้ สกพอ. UNIDO และ อบก. จะได้ร่วมกันเผยแพร่ต้นแบบการดำเนินงาน Circular Economy การพัฒนาเมืองอุตสาหกรรมอย่างยั่งยืน การพัฒนาเมืองอุตสาหกรรมเชิงนิเวศน์ที่มีการจัดการปัญหาสิ่งแวดล้อม โดยพื้นที่ EEC เป็นต้นแบบ รวมทั้งนำเสนอกลยุทธ์การดำเนินงานด้านสิ่งแวดล้อมของ EEC ที่จะมีแนวทางการกำจัดขยะ การจัดการน้ำ และการพัฒนาที่ยั่งยืนในระดับภูมิภาค ซึ่งจะช่วยยกระดับการส่งเสริมอุตสาหกรรมเป้าหมาย ที่คู่ไปกับการนำระบบ Circular Economy มาปรับใช้อย่างยั่งยืน
นอกจากนี้ การพัฒนาพื้นที่ EEC ได้ออกแบบการใช้พื้นที่ EEC ได้ออกแบบการใช้พื้นที่ให้สอดคล้องกับการเคลื่อนย้ายประชากร แลัผลักดันให้บรรลุเป้าหมายทางสิ่งแวดล้อม เช่น การบริหารจัดการน้ำ การลดก๊าซเรือนกระจก และที่สำคัญคือการร่วมขับเคลื่อนจัดการปัญหาขยะกับภาคประชาชน ภาคเอกชน ผู้นำท้องถิ่นอย่างต่อเนื่อง ซึ่งปัจจุบันได้เริ่มดำเนินการเป็นรูปธรรม เช่น การบริหารจัดการน้ำ การลดก๊าซเรือนกระจก แลัที่สำคัญคือการร่วมขับเคลื่อนจัดการปัญหาขยะกับภาคประชาชน ภาคประชาชน ภาคเอกชน ผู้นำท้องถิ่นอย่างต่อเนื่อง ซึ่งปัจจุบันได้เริ่มดำเนินการเป็นรูปธรรม เช่น การบริหารจัดการขยะแบบครบวงจรในพื้นที่จังหวัดระยอง หรือ Rayong Model ที่ใช้รูปแบบของโรงไฟฟ้าขยะชุมชนและโครงการ EEC square ที่ สกพอ. ได้เข้ารณรงค์ สร้างความตระหนักด้านสิ่งแวดล้อมในระดับสถานศึกษา เพื่อปลูกฝังให้เยาวชนร่วมเป็นเครือข่ายในการพัฒนาเมืองอย่างยั่งยืนในอนาคต เป็นต้น

ที่มา : https://www.thaigov.go.th/news/contents/details/24215
