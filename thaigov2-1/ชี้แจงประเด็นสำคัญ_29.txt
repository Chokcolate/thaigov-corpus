รัฐบาลไทย-ข่าวทำเนียบรัฐบาล-รองปลัดกระทรวงมหาดไทย ชี้แจง ไม่มีการโฆษณาประชาสัมพันธ์เครื่องดื่มแอลกอฮอล์ในงานถนนวคนเดิน จ. นครปฐม และ งานส่งเสริมการท่องเที่ยวของ จ. พังงา

วันอังคารที่ 17 ธันวาคม 2562
รองปลัดกระทรวงมหาดไทย ชี้แจง ไม่มีการโฆษณาประชาสัมพันธ์เครื่องดื่มแอลกอฮอล์ในงานถนนวคนเดิน จ. นครปฐม และ งานส่งเสริมการท่องเที่ยวของ จ. พังงา
รองปลัดกระทรวงมหาดไทย ชี้แจง ไม่มีการโฆษณาประชาสัมพันธ์เครื่องดื่มแอลกอฮอล์ในงานถนนวคนเดิน จ. นครปฐม และ งานส่งเสริมการท่องเที่ยวของ จ. พังงา
16 ธันวาคม พ.ศ. 2562  นายสมคิด จันทมฤก รองปลัดกระทรวงมหาดไทย ชี้แจงต่อข้อเรียกร้องให้ตรวจสอบการโฆษณาแฝงของธุรกิจน้ำเมาในการจัดงานถนนคนเดินของจังหวัดนครปฐมและกิจกรรมส่งเสริมการท่องเที่ยวของจังหวัดพังงา โดยมีการตั้งข้อสงสัยว่าเปิดโอกาสให้มีการจำหน่ายและโฆษณาตราสัญลักษณ์เครื่องดื่มแอลกอฮอล์ที่ผิดกฎหมาย ว่า งานสตรีทฟู้ด FOOD FUN FRIEND #Chang ChillPark #ชิลล์ไม่มีพัก จัดโดยหอการค้าจังหวัดนครปฐม เกี่ยวกับการจัดมหกรรมอาหารของดีนครปฐมในรูปแบบการจัดสตรีทฟู้ด ซึ่งสอดคล้องกับศักยภาพของจังหวัดนครปฐมในการเป็นเมืองแห่งอาหารในอนาคต และภาคเอกชนได้กล่าวถึงรูปแบบการจัดงานและประโยชน์ที่ประชาชนจะได้รับ ซึ่งไม่มีการกล่าวถึงกิจกรรมการจัดลานเบียร์ในงานแต่อย่างใด และสัญลักษณ์ที่ปรากฏในงาน เป็นสัญลักษณ์ในฉลากขวดน้ำเท่านั้น ไม่ได้เกี่ยวข้องกับการโฆษณาประชาสัมพันธ์เครื่องดื่มแอลกอฮอล์ ตามที่มีการเสนอข่าวแต่อย่างใด  สำหรับจังหวัดพังงา การจัดกิจกรรมส่งเสริมการท่องเที่ยวในช่วงเปิดฤดูกาลท่องเที่ยวจังหวัดพังงา โดยการจัดกิจกรรม Event Marketing งาน “Phang Nga Music Festivel 360” ตอน ล่องเรือหารัก เกาะแน่นๆ นะน้อง โดยการท่องเที่ยวแห่งประเทศไทย จังหวัดพังงา ในวันที่ 13-14 ธันวาคม 2562 เพื่อส่งเสริมการท่องเที่ยว กระตุ้นเศรษฐกิจและเผยแพร่ศิลปวัฒนธรรม ทั้งนี้ จังหวัดนครปฐม และจังหวัดพังงา ได้มีการบังคับใช้กฎหมายที่เกี่ยวข้องกับ พ.ร.บ. ควบคุมเครื่องดื่มแอลกอฮอล์อย่างต่อเนื่อง ทั้งในรูปแบบการรณรงค์งดดื่มแอลกอฮอล์ รวมไปถึงการตรวจสถานบริการที่เข้าข่ายและได้มีการดำเนินการทางกฎหมายกับผู้ที่กระทำความผิดอย่างเข้มงวด

ที่มา : https://www.thaigov.go.th/news/contents/details/25278
