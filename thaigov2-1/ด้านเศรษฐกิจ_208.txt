รัฐบาลไทย-ข่าวทำเนียบรัฐบาล-รมต.สุริยะ เป็นประธาน ในพิธีมอบรางวัลสุดยอด SME แห่งชาติ ครั้งที่ 11 และรางวัล SME Start up ครั้งที่ 3 ประจำปี 2562

วันพุธที่ 21 สิงหาคม 2562
รมต.สุริยะ เป็นประธาน ในพิธีมอบรางวัลสุดยอด SME แห่งชาติ ครั้งที่ 11 และรางวัล SME Start up ครั้งที่ 3 ประจำปี 2562
นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม เป็นประธาน ในพิธีประกาศผลและมอบรางวัลสุดยอด SME แห่งชาติ ครั้งที่ 11 และการประกวดรางวัล SME Start up ครั้งที่ 3 ประจำปี 2562 ณ  ศูนย์การแสดงสินค้าและการประชุม อิมแพ็ค เมืองทองธานี
วันนี้ ( 21 ส.ค. 62 ) นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม เป็นประธาน ในพิธีประกาศผลและมอบรางวัลสุดยอด SME แห่งชาติ ครั้งที่ 11 และการประกวดรางวัล SME Start up ครั้งที่ 3 ประจำปี 2562 รวมทั้งสิ้น 128 รางวัล โดยมีนายภิรมย์ พลวิเศษ  เลขานุการรัฐมนตรีว่าการกระทรวงอุตสาหกรรม     นายสุชาติ   ไตรแสงรุจิระ  ที่ปรึกษารัฐมนตรีว่าการกระทรวงอุตสาหกรรม  นายกอบชัย สังสิทธิสวัสดิ์ อธิบดีกรมส่งเสริมอุตสาหกรรม  ร่วมเป็นเกียรติ    โดยมีนายสุวรรณชัย โลหะวัฒนะกุล ผู้อำนวยการสำนักงานส่งเสริมวิสาหกิจขนาดกลางและขนาดย่อม   ให้การต้อนรับ ณ  ศูนย์การแสดงสินค้าและการประชุม อิมแพ็ค เมืองทองธานี
รัฐมนตรีว่าการกระทรวงอุตสาหกรรมกล่าวว่า  รางวัลสุดยอด SME แห่งชาติ และรางวัล SME Start up นั้น เป็นเครื่องหมายเชิดชูเกียรติสู่การเป็นต้นแบบของผู้ประกอบการ SME ที่มีความสามารถในการบริหารกิจการได้อย่างมีประสิทธิภาพตามมาตรฐานที่ดี  มีความโปร่งใส และมีธรรมาภิบาล  ซึ่งจะเป็นแบบอย่างที่ดีให้กับผู้ประกอบการ SME รายอื่นๆ พร้อมรองรับการแข่งขันทั้งตลาดภายในและตลาดต่างประเทศต่อไป
#กระทรวงอุตสาหกรรม  #สุดยอด SME  #SME Start up

ที่มา : https://www.thaigov.go.th/news/contents/details/22398
