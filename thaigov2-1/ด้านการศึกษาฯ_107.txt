รัฐบาลไทย-ข่าวทำเนียบรัฐบาล-คุณหญิงกัลยา เตรียมเเถลงผลงาน 2 นโยบายการศึกษาชาติ สร้างคนสู่ศตวรรษที่ 21

วันจันทร์ที่ 21 ตุลาคม 2562
คุณหญิงกัลยา เตรียมเเถลงผลงาน 2 นโยบายการศึกษาชาติ สร้างคนสู่ศตวรรษที่ 21
คุณหญิงกัลยา เตรียมเเถลงผลงาน 2 นโยบายการศึกษาชาติ สร้างคนสู่ศตวรรษที่ 21
โดยในวันที่จันทร์ที่ 21 ตุลาคม 2562 16.30น. คุณหญิงกัลยา จะเเถลงผลงาน ความคืบหน้า 2 นโยบาย คือ Coding ง่ายกว่าที่คิด พิชิตยุคดิจิทัล และ อาชีวะเกษตร สร้างงาน สร้างเงิน สร้างคุณภาพชีวิต ด้วย วิทยาศาสตร์ เทคโนโลยีและนวัตกรรม(STi) ซึ่งได้เริ่มดำเนินการสู่ทางปฏิบัติเป็นที่เรียบร้อยเเล้ว
โดย ผ่านรายการสด(Live) "ยามเย็น@จันทรเกษม กับ คุณหญิงกัลยา" ณ กระทรวงศึกษาธิการ เเละจะสื่อสาร(Live) นโยบายต่างๆ ผ่านรายการ ในทุกยามเย็นวันจันทร์ เพื่อให้พี่น้องประชาชน ได้มีส่วนร่วมและชมบรรยากาศยามเย็น อันงดงาม บริเวณวังจันทรเกษม ไปพร้อมๆกัน
ส่วนนโยบายที่จะดำเนินการเริ่มต้น อีก 2 นโยบายถัดมา ซึ่งคุณหญิงกัลยา ได้ลงนามตั้งคณะทำงานการเรียน การสอน ประวัติศาสตร์ร่วมสมัยขึ้น ในอาทิตย์หน้า โดยประกอบด้วย พลเมืองหลากหลายรุ่นวัย ตลอดจนนักประวัติศาสตร์ เเละ ผู้ทรงวุฒิทั้งภาครัฐ เอกชน เเละ ภาคประชาสังคม เพื่อหารือร่วมกัน โดย มีเป้าหมาย เพื่อให้เรียนรู้อย่างสนุก บนเนื้อหาประวัติศาสตร์ ที่เอาใจเขา มาใส่ใจเรา เช่น อาจผ่านบทบาทสมมุติ ในการเเสดงออกผ่านตัวละครเเละเนื้อหา ที่นำเสนอ เเต่ละช่วงตอนประวัติศาสตร์ระดับท้องถิ่นเเละระดับชาติ
โดยคาดหวังว่า เยาวชน ตลอดจนประชาชนทุกช่วงวัย จะได้เรียนรู้ร่วมกัน ไปอย่างสนุก เเละเห็นอกเห็นใจกัน เข้าใจลึกซึ้งถึงการใช้สิทธิเสรีภาพ ที่เหมาะควร ในระบอบประชาธิปไตยอันมีพระมหากษัตริย์ทรงเป็นประมุข อย่างเป็นเหตุเป็นผล ลดความขัดเเย้ง โดยอ้างเสรีภาพ ไปละเมิดสังคมส่วนรวม

ที่มา : https://www.thaigov.go.th/news/contents/details/23937
