รัฐบาลไทย-ข่าวทำเนียบรัฐบาล-นายกรัฐมนตรีห่วงใยประชาชนในพื้นที่น้ำท่วมขอให้ระมัดระวังเรื่องการเดินทาง ดูแลลูกหลานไม่ให้เล่นน้ำ เตือนประชาชนให้ระมัดระวังในการออกหาปลา ขอให้คำนึงถึงความปลอดภัยไว้ก่อน

วันพุธที่ 4 กันยายน 2562
นายกรัฐมนตรีห่วงใยประชาชนในพื้นที่น้ำท่วมขอให้ระมัดระวังเรื่องการเดินทาง ดูแลลูกหลานไม่ให้เล่นน้ำ เตือนประชาชนให้ระมัดระวังในการออกหาปลา ขอให้คำนึงถึงความปลอดภัยไว้ก่อน
นายกรัฐมนตรีห่วงใยประชาชนในพื้นที่น้ำท่วมขอให้ระมัดระวังเรื่องการเดินทาง ดูแลลูกหลานไม่ให้เล่นน้ำ เตือนประชาชนให้ระมัดระวังในการออกหาปลา ขอให้คำนึงถึงความปลอดภัยไว้ก่อน
วันนี้ (4 กันยายน 2562) ศาสตราจารย์ นฤมล ภิญโญสินวัฒน์ โฆษกประจำสำนักนายกรัฐมนตรี เปิดเผยว่าจากสถานการณ์น้ำท่วมในหลายพื้นที่ นายกรัฐมนตรีรับทราบรายงานผู้เสียชีวิต ตั้งแต่วันที่ 29 สิงหาคม  – ปัจจุบัน ซึ่งผู้เสียชีวิตส่วนใหญ่สาเหตุหลักมาจากการจมน้ำ น้ำพัดพาขณะขนย้ายสิ่งของ พลัดตกน้ำขณะออกไปหาปลา และไฟฟ้าซ็อต
นอกจากนี้ นายกรัฐมนตรีห่วงใยพี่น้องประชาชนในพื้นที่น้ำท่วม ขอให้ระมัดระวังเรื่องการเดินทาง ดูแลลูกหลานไม่ให้เล่นน้ำ และเตือนประชาชนให้ระมัดระวังในการออกหาปลาในช่วงนี้ โดยขอให้คำนึงถึงความปลอดภัยไว้ก่อน พร้อมแสดงความเสียใจต่อครอบครัวผู้เสียชีวิต และสั่งการให้หน่วยงานที่เกี่ยวข้องเร่งเยียวยาให้ความช่วยเหลือต่อไป
------------------------------------------

ที่มา : https://www.thaigov.go.th/news/contents/details/22794
