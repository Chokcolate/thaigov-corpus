รัฐบาลไทย-ข่าวทำเนียบรัฐบาล-รัฐมนตรีสุริยะฯ หารือร่วม รัฐมนตรีช่วยอุตฯ และการค้าของรัสเซีย

วันพุธที่ 14 สิงหาคม 2562
รัฐมนตรีสุริยะฯ หารือร่วม รัฐมนตรีช่วยอุตฯ และการค้าของรัสเซีย
รัฐมนตรีว่าการกระทรวงอุตสาหกรรม  ให้การต้อนรับรัฐมนตรีช่วยว่าการกระทรวงอุตสาหกรรมและการค้าแห่งสหพันธรัฐรัสเซีย และคณะ โดยได้หารือถึงแนวทางการพัฒนาอุตสาหกรรมร่วมกัน
วันนี้ (14 ส.ค.62)  - รัฐมนตรีว่าการกระทรวงอุตสาหกรรม  ให้การต้อนรับรัฐมนตรีช่วยว่าการกระทรวงอุตสาหกรรมและการค้าแห่งสหพันธรัฐรัสเซีย และคณะ โดยได้หารือถึงแนวทางการพัฒนาอุตสาหกรรมร่วมกัน โดยเฉพาะความร่วมมือว่าด้วยทวิภาคีไทย-รัสเซีย
นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม  ให้การต้อนรับ Mr.Alexey Gruzdev รัฐมนตรีช่วยว่าการกระทรวงอุตสาหกรรมและการค้าแห่งสหพันธรัฐรัสเซียและคณะ   ในโอกาสมาเยือนประเทศไทย
โดยได้มีการหารือในประเด็นที่เกี่ยวกับการจัดตั้งคณะทำงานร่วมกันเพื่อพัฒนาด้านอุตสาหกรรม ผลการประชุมคณะกรรมาธิการร่วมว่าด้วยความร่วมมือทวิภาคีไทย –รัสเซีย ครั้งที่ 7 (JIC7) รวมทั้งความสนใจของทางรัสเซีย
ต่อความร่วมมือในโครงการพัฒนาพื้นที่เขตเศรษฐกิจพิเศษ โดยเฉพาะ Territories of Advanced Development in the Russian Far East กับ EEC
โดยนายสุริยะ กล่าวว่า ไทยกับรัสเซียมีการทำการค้าร่วมกันมาอย่างยาวนาน โดยเฉพาะอย่างยิ่งทางรัสเซียมีความชำนาญทางด้านไอที และเทคโนโลยีใหม่ๆ ขณะที่ประเทศไทยก็มีระบบการขนส่งที่ใช้เทคโนโลยีขั้นสูง ซึ่งหวังเป็นอย่างยิ่งว่าความร่วมมือต่างๆ ที่จะเกิดขึ้นกับรัสเซียจะนำมาซึ่งการพัฒนาโครงสร้างพื้นฐานต่างๆ ของไทยได้
ขณะที่ Mr.Alexey Gruzdev รัฐมนตรีช่วยว่าการกระทรวงอุตสาหกรรมและการค้าแห่งสหพันธรัฐรัสเซีย ระบุว่า มีนักธุรกิจชาวรัสเซียจำนวนมากที่สนใจมาลงทุนในประเทศไทย โดยเฉพาะเกี่ยวกับโครงสร้างพื้นฐาน และระบบขนส่ง ซึ่งเชื่อว่าความร่วมมือในด้านต่างๆ ระหว่างไทยกับรัสเซีย จะที่เกิดขึ้นในอนาคต

ที่มา : https://www.thaigov.go.th/news/contents/details/22227
