รัฐบาลไทย-ข่าวทำเนียบรัฐบาล-รมว.สุริยะ ร่วมพิธีเปิดการประชุมรัฐมนตรีเศรษฐกิจอาเซียน และเป็นประธานในการประชุมคณะมนตรีเขตการลงทุนอาเซียน (AEM-AIA Council Meeting) ครั้งที่ 22

วันจันทร์ที่ 9 กันยายน 2562
รมว.สุริยะ ร่วมพิธีเปิดการประชุมรัฐมนตรีเศรษฐกิจอาเซียน และเป็นประธานในการประชุมคณะมนตรีเขตการลงทุนอาเซียน (AEM-AIA Council Meeting) ครั้งที่ 22
นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม ร่วมในพิธีเปิดการประชุมรัฐมนตรีเศรษฐกิจอาเซียน ครั้งที่ 51ณ ห้องบอลรูม โรงแรมแชงกรี-ลา กรุงเทพฯ
วันที่ 6 กันยายน 2562 นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม ร่วมในพิธีเปิดการประชุมรัฐมนตรีเศรษฐกิจอาเซียน ครั้งที่ 51 โดยมี พลเอก ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม เป็นประธาน และมีนายจุรินทร์ ลักษณวิศิษฎ์ รองนายกรัฐมนตรีและรัฐมนตรีว่าการกระทรวงพาณิชย์ รัฐมนตรีเศรษฐกิจอาเซียน รัฐมนตรีคณะมนตรีเขตการค้าเสรีอาเซียน รัฐมนตรีคณะมนตรีเขตการลงทุนอาเซียน และเลขาธิการอาเซียน เข้าร่วมด้วย ณ ห้องบอลรูม โรงแรมแชงกรี-ลา กรุงเทพฯ
และรัฐมนตรีว่าการกระทรวงอุตสาหกรรมเป็นประธานในการประชุมคณะมนตรีเขตการลงทุนอาเซียน (AEM-AIA Council Meeting) ครั้งที่ 22 โดยมีวาระในการประชุมได้แก่ สถานการณ์ด้านเศรษฐกิจของอาเซียน หารือและแลกเปลี่ยนเชิงนโยบายด้านการลงทุน ณ ห้องบอลรูม โรงแรมแชงกรี-ลา กรุงเทพฯ

ที่มา : https://www.thaigov.go.th/news/contents/details/22945
