รัฐบาลไทย-ข่าวทำเนียบรัฐบาล-กลาโหมฯ ร่วมน้อมรำลึก วันคล้ายวันสวรรคต "ร. 9" พระมหากษัตริย์ผู้ทรงพระคุณอันประเสริฐของแผ่นดินไทย

วันอังคารที่ 15 ตุลาคม 2562
กลาโหมฯ ร่วมน้อมรำลึก วันคล้ายวันสวรรคต "ร. 9" พระมหากษัตริย์ผู้ทรงพระคุณอันประเสริฐของแผ่นดินไทย
เนื่องในวันคล้ายวันสวรรคตของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร 13 ตุลาคม 2562
พสกนิกรทุกหมู่เหล่าล้วนมีความตั้งใจที่จะแสดงออกถึงความจงรักภักดี และรำลึกในพระมหากรุณาธิคุณอันยิ่งใหญ่อย่างหาที่สุดมิได้ ที่พระองค์ได้ทรงบำเพ็ญพระราชกรณียกิจ บำบัดทุกข์บำรุงสุขแก่ปวงชนชาวไทยตลอดมา
ทั้งนี้ พลเอกณัฐ อินทรเจริญ ปลัดกระทรวงกลาโหม พร้อมด้วย คุณรมิดา อินทรเจริญ นายกสมาคมภริยาข้าราชการ สำนักงานปลัดกระทรวงกลาโหม ได้ร่วมประกอบพิธีทางศาสนาเพื่อน้อมสำนึกในพระมหากรุณาธิคุณ บริเวณท้องสนามหลวง โดยการตักบาตรสมเด็จพระราชาคณะ พระราชาคณะ พระภิกษุ สามเณร 489 รูป

ที่มา : https://www.thaigov.go.th/news/contents/details/23818
