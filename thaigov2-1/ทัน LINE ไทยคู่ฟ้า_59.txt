รัฐบาลไทย-ข่าวทำเนียบรัฐบาล-“ศูนย์ซ่อมสร้างเพื่อชุมชน (Fix it Center)” ออกช่วยเหลือประชาชนผู้ประสบภัยหลังน้ำท่วมสำหรับในพื้นที่จังหวัดอุบลราชธานี

วันพฤหัสบดีที่ 3 ตุลาคม 2562
“ศูนย์ซ่อมสร้างเพื่อชุมชน (Fix it Center)” ออกช่วยเหลือประชาชนผู้ประสบภัยหลังน้ำท่วมสำหรับในพื้นที่จังหวัดอุบลราชธานี
..
#ไทยคู่ฟ้า สถานการณ์น้ำท่วมในหลายพื้นที่เริ่มคลี่คลายแล้ว โดยระยะนี้เป็นช่วงฟื้นฟูความเสียหลังน้ำลด หน่วยงานอาชีวศึกษาของแต่ละจังหวัดก็เป็นอีกแรงสำคัญในการออกช่วยเหลือประชาชนผู้ประสบภัยน้ำท่วมในรูปแบบ “ศูนย์ซ่อมสร้างเพื่อชุมชน (Fix it Center)” ที่ออกหน่วยให้บริการซ่อมแซมเครื่องใช้ไฟฟ้า รถยนต์ รถจักรยานยนต์ ระบบน้ำ - ไฟ อุปกรณ์ทำมาหากินต่าง ๆ ที่ได้รับความเสียหายจากน้ำท่วม ตามนโยบายเร่งด่วนของรัฐบาลในการบูรณาการให้ความช่วยเหลือพี่น้องประชาชนผู้ประสบภัยน้ำท่วม
สำหรับในพื้นที่จังหวัดอุบลราชธานีสามารถติดต่อได้ที่ “ศูนย์ซ่อมสร้างเพื่อชุมชน (Fix it Center)” วิทยาลัยเทคนิคอุบลราชธานีหรือสอบถามข้อมูลได้ที่ 045 255 047 โดยจะมีน้อง ๆ นักศึกษาเข้าไปให้บริการซ่อมแซมฟรีครับ

ที่มา : https://www.thaigov.go.th/news/contents/details/23580
