รัฐบาลไทย-ข่าวทำเนียบรัฐบาล-“อลงกรณ์” ลุยด่านระนอง กำชับคุมเข้มสัตว์น้ำต่างชาติทะลักเข้าไทย

วันศุกร์ที่ 24 มกราคม 2563
“อลงกรณ์” ลุยด่านระนอง กำชับคุมเข้มสัตว์น้ำต่างชาติทะลักเข้าไทย
“อลงกรณ์” ลุยด่านระนอง กำชับคุมเข้มสัตว์น้ำต่างชาติทะลักเข้าไทย พร้อมแก้ปัญหาราคาสัตว์น้ำในประเทศไทย
นายอลงกรณ์ พลบุตร ที่ปรึกษารัฐมนตรีว่าการกระทรวงเกษตรและสหกรณ์ พร้อมด้วย นายมนัส กำเนิดมณี ผู้ตรวจราชการกระทรวงเกษตรและสหกรณ์ นายสุวิทย์ คชสิงห์ ผู้ตรวจราชการกรมประมงและคณะ เดินทางลงพื้นที่จังหวัดระนอง เพื่อตรวจด่านประมงและตลาดซื้อขายสัตว์น้ำ พร้อมกับประชุมหัวหน้าส่วนราชการในสังกัดกระทรวงเกษตรฯ ณ สำนักงานวิจัยประมงทะเล โดยเน้นย้ำการแก้ไขปัญหาการทำประมงผิดกฏหมาย และการแก้ไขปัญหาราคาสัตว์น้ำในประเทศที่ได้รับผลกระทบจากการนำเข้าสัตว์น้ำจากต่างประเทศ และได้กำชับให้ด่านประมงเพิ่มความเข้มงวดในการตรวจตราการนำเข้าสัตว์น้ำชายแดน
ทั้งนี้ ยังได้มอบนโยบายในปี 2563 ของรัฐมนตรีว่าการกระทรวงเกษตรและสหกรณ์ (นายเฉลิมชัย ศรีอ่อน) เรื่องการจัดตั้งศูนย์เทคโนโลยีเกษตรและนวัตกรรม (AIC) ในทุกจังหวัดรวมทั้งระนอง และโครงการรณรงค์กำจัดขยะในทะเล (Sea Zero Waste) อีกทั้งยังได้พบปะกับผู้ประกอบการแพปลา ตัวแทนชาวประมง และนายกสมาคมกุ้งทะเลระนอง เพื่อสอบถามปัญหาและแนวทางในการทำงานร่วมกัน เพื่อพัฒนาศักยภาพประมงภายในพื้นที่ จ.ระนอง ต่อไป
โทร 02-2810859 แฟกซ์ 02-2822871
moacnews@gmail.com
www.moac.go.th
www.facebook.com/kasetthai

ที่มา : https://www.thaigov.go.th/news/contents/details/26017
