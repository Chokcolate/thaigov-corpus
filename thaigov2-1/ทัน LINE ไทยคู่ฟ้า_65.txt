รัฐบาลไทย-ข่าวทำเนียบรัฐบาล-ผู้ใช้รถเมล์ ขสมก. เฮได้เลย...วันนี้ พี่กระเป๋ารถเมล์รับชำระค่าโดยสารแบบไร้เงินสดแล้ว ตามนโยบายรัฐบาลที่ต้องการผลักดันให้ประเทศไทยเข้าสู่สังคมไร้เงินสด (Cashless Society)

วันพุธที่ 9 ตุลาคม 2562
ผู้ใช้รถเมล์ ขสมก. เฮได้เลย...วันนี้ พี่กระเป๋ารถเมล์รับชำระค่าโดยสารแบบไร้เงินสดแล้ว ตามนโยบายรัฐบาลที่ต้องการผลักดันให้ประเทศไทยเข้าสู่สังคมไร้เงินสด (Cashless Society)
..
#ไทยคู่ฟ้า ผู้ใช้รถเมล์ ขสมก. เฮได้เลย...วันนี้ พี่กระเป๋ารถเมล์รับชำระค่าโดยสารแบบไร้เงินสดแล้ว ตามนโยบายรัฐบาลที่ต้องการผลักดันให้ประเทศไทยเข้าสู่สังคมไร้เงินสด (Cashless Society)
โดยสามารถชำระผ่านช่องทางดังต่อไปนี้
1. บัตรเครดิต และบัตรเดบิต ที่มีสัญลักษณ์ Contactless ทุกธนาคาร
2. บัตรโดยสารอิเล็กทรอนิกส์ - มีจำหน่ายบนรถโดยสารทุกคันในราคา 50 บาท
3. บัตรสวัสดิการแห่งรัฐ – ใช้ได้เฉพาะบัตรที่มีสัญลักษณ์แมงมุมด้านหลังบัตรเท่านั้น
4. QR Code - สแกนเพื่อชำระผ่าน Mobile Banking ทุกธนาคาร
5. บัตรโดยสารล่วงหน้าอิเล็กทรอนิกส์
6. บัตรโดยสารนักเรียน นักศึกษาอิเล็กทรอนิกส์
วิธีเติมเงินในบัตรโดยสารอิเล็กทรอนิกส์ สามารถทำได้โดย
- เติมเงินผ่าน Mobile Banking ได้ทุกธนาคาร โดยการสแกนคิวอาร์โค้ด (QR Code) ที่อยู่ด้านหลังบัตรโดยสาร
- เติมเงินผ่านตู้ ATM ของทุกธนาคารที่รองรับการจ่ายบิล ด้วยการระบุเลขหน้าบัตรหรือสแกนบาร์โค้ดที่แสดงด้านหลังบัตรโดยสาร
- เติมเงินผ่านตู้บุญเติมที่ร่วมรายการ
- เติมเงินได้ที่เคาน์เตอร์ธนาคารกรุงไทย ทุกสาขา
สอบถามรายละเอียดเพิ่มเติมได้ที่ Call Center โทร.1348

ที่มา : https://www.thaigov.go.th/news/contents/details/23698
