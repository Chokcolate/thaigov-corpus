รัฐบาลไทย-ข่าวทำเนียบรัฐบาล-เจ้าอาวาสวัดยานนาวา พร้อมด้วย รมต.เทวัญ เป็นผู้แทนสมเด็จพระอริยวงศาคตญาณ สมเด็จพระสังฆราช สกลมหาสังฆปริณายก นำเงินส่วนตัว 1 ล้านบาท    สมทบทุนช่วยเหลือผู้ประสบภัย จ.อุบลราชธานี

วันเสาร์ที่ 28 กันยายน 2562
เจ้าอาวาสวัดยานนาวา พร้อมด้วย รมต.เทวัญ เป็นผู้แทนสมเด็จพระอริยวงศาคตญาณ สมเด็จพระสังฆราช สกลมหาสังฆปริณายก นำเงินส่วนตัว 1 ล้านบาท    สมทบทุนช่วยเหลือผู้ประสบภัย จ.อุบลราชธานี
เจ้าอาวาสวัดยานนาวา พร้อมด้วย รมต.เทวัญ เป็นผู้แทนสมเด็จพระอริยวงศาคตญาณ สมเด็จพระสังฆราช สกลมหาสังฆปริณายก นำเงินส่วนตัว 1 ล้านบาท    สมทบทุนช่วยเหลือผู้ประสบภัย จ.อุบลราชธานี
วันนี้ (28 ก.ย.62) นายเทวัญ ลิปตพัลลภ รัฐมนตรีประจำสำนักนายกรัฐมนตรี และคณะ  ติดตามเจ้าประคุณสมเด็จพระมหาธีราจารย์ กรรมการมหาเถรสมาคม เจ้าอาวาสวัดยานนาวา  ในฐานะประธานคณะกรรมการฝ่ายสาธารณสงเคราะห์ ของมหาเถรสมาคม เดินทางลงพื้นที่ จ.อุบลราชธานี ตรวจเยี่ยมและถวายกัปปิยภัณฑ์พระสงฆ์สามเณร  และมอบถุงยังชีพแก่ประชาชนผู้ประสบภัย
โดยช่วงเช้าคณะได้เดินทางไปยังพื้นที่ อ.วารินชำราบ เยี่ยมชุมชนวัดวารินทราราม พบปะประชาชนและมอบถุงยังชีพ จำนวน 600 ชุด จากนั้นเดินทางไปยังวัดเสนาวงศ์และวัดหายโศก เพื่อถวายกัปปิยภัณฑ์แก่พระภิกษุสามเณร จำนวน 30 ชุด
ช่วงบ่ายคณะได้เดินทางเข้าสู่วิหารพระเจ้าใหญ่อินทร์แปลง วัดมหาวนาราม เพื่อรับฟังบรรยายสรุปสถานการณ์อุทกภัย และการให้ความช่วยเหลือเยียวยาพระสงฆ์ สามเณร และประชาชน ในพื้นที่ โอกาสนี้ สมเด็จพระอริยวงศาคตญาณ สมเด็จพระสังฆราช สกลมหาสังฆปริณายก ได้ประทานปัจจัยเพื่อฟื้นฟูคุณภาพชีวิตผู้ประสบอุทกภัยในภาคเหนือและภาคตะวันออกเฉียงเหนือ โดยให้จัดกัปปิยภัณฑ์เท่าจำนวน 1 ล้านบาท ประทานแก่คณะกรรมการฝ่ายสาธารณสงเคราะห์ เพื่อนำไปเป็นทุนตั้งต้นสำหรับฟื้นฟูคุณภาพชีวิตผู้ประสบเหตุอุทกภัยต่อไป และให้เชิญรับสั่งประทานกำลังใจให้ผู้ประสบภัยมีสรรพกำลังเข้มแข็งเร็ววัน
รัฐมนตรีประจำสำนักนายกรัฐมนตรียังได้มอบเงินช่วยเหลือค่าจัดการศพผู้เสียชีวิตจากสาธารณภัยแก่ญาติผู้เสียชีวิต (จ.ยโสธร จ.ศรีสะเกษ จ.อำนาจเจริญ จ.อุบลราชธานี) รวม 20 ราย เป็นเงินทั้งสิ้น 1,700,000 บาท จากกองทุนเงินช่วยเหลือผู้ประสบสาธารณภัย สำนักนายกรัฐมนตรี

ที่มา : https://www.thaigov.go.th/news/contents/details/23466
