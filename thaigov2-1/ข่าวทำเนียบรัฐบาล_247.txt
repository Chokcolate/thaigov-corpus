รัฐบาลไทย-ข่าวทำเนียบรัฐบาล-นายกรัฐมนตรีพอใจธนาคารสแตนดาร์ดชาร์เตอร์ดรายงานไทยติดอันดับ 8 ประเทศที่มีศักยภาพในในการเติบโตด้านการค้ามากที่สุด

วันจันทร์ที่ 7 ตุลาคม 2562
นายกรัฐมนตรีพอใจธนาคารสแตนดาร์ดชาร์เตอร์ดรายงานไทยติดอันดับ 8 ประเทศที่มีศักยภาพในในการเติบโตด้านการค้ามากที่สุด
นายกรัฐมนตรีพอใจธนาคารสแตนดาร์ดชาร์เตอร์ดรายงานไทยติดอันดับ 8 ประเทศที่มีศักยภาพในในการเติบโตด้านการค้ามากที่สุด
วันนี้ (จ 7 ต.ค. 62) เวลา 14.30 น. ณ ศูนย์ข่าวทำเนียบรัฐบาล ตึกนารีสโมสร  นางสาวรัชดา   ธนาดิเรก รองโฆษกประจำสำนักนายกรัฐมนตรี เปิดเผยว่า พลเอกประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม แจ้งที่ประชุมคณะรัฐมนตรีเกี่ยวกับธนาคารสแตนดาร์ดชาร์เตอร์ด เปิดตัวรายงาน Trade20 เผยประเทศไทยติดอันดับที่ 8 ใน 20 ประเทศที่มีศักยภาพในการเติบโตด้านการค้ามากที่สุด โดยมีปัจจัยหนุนจากความพร้อมในด้านการค้า และการเติบโตอย่างแข็งแกร่งในด้านอีคอมเมิร์ซ โดยรายงาน Trade20 เป็นการสำรวจ 66 ประเทศทั่วโลก ซึ่งมุ่งวิเคราะห์ศักยภาพการเติบโตด้านการค้าของแต่ละตลาด โดยมีตัววัด 12 ด้านภายใต้แกนหลัก 3 ด้านคือ พลวัตทางเศรษฐกิจ ความพร้อมด้านการค้า และความหลากหลายของการส่งออก โดยดัชนี Trade20 ได้แก่ประเทศ1) โกตดิวัวร์ 2) อินเดีย 3) เคนย่า 4) จีน 5) ไอร์แลนด์ 6) เวียดนาม 7)อินโดนีเซีย 8) ไทย 9) โอมาน 10) สหรัฐอาหรับเอมิเรตส์ 11) ฮ่องกง 12) รัสเซีย 13) กาน่า 14) ศรีลังกา 15) บาห์เรน 16) สิงคโปร์  17) สวิสเซอร์แลนด์ 18) ชิลี  19) ตุรกี 20) ฟิลิปปินส์
ทั้งนี้ หลักการวัดการเปลี่ยนแปลง 12 ด้านภายใต้แกนหลัก 3 ด้าน ได้แก่ 1) ด้านพลวัตทางเศรษฐกิจ ศักยภาพการเติบโตทางการค้าในปัจจุบัน โดยวัดจากความพร้อมด้านการค้า -ครอบคลุมถึงการที่ตลาดมีพื้นฐานรองรับการเติบโตทางการค้าในอนาคต โดยวัดจากความหลากหลายของการส่งออก – พัฒนาการของตลาดในแง่ความหลากหลายของการส่งออก โดยวัดจากการลงทุนโดยตรงจากต่างประเทศในตลาดหลักทรัพย์   2) ด้านการเติบโต ของการเติบโตของปริมาณการส่งออก การเติบโตทางเศรษฐกิจ คุณภาพของโครงสร้างพื้นฐานด้านการค้าและการขนส่ง คุณภาพของโครงสร้างพื้นฐานทางดิจิทัลสัดส่วนของประชากรที่สามารถเข้าถึงอินเตอร์เน็ตบรอดแบนด์ รวมทั้ง สัดส่วนการเข้าถึงการใช้อินเตอร์เน็ตต่อประชากรหนึ่งล้านคน และ 3) ด้านอี-คอมเมิร์ซ สัดส่วนของประชากรที่ชำระเงินผ่านระบบดิจิทัลในปีที่ผ่านมาการพัฒนาการด้านการไปรษณีย์ สัดส่วนประชากรที่ใช้อินเตอร์เน็ต คะแนนด้านความสะดวกในการทำธุรกิจมูลค่าการส่งออกรวมไปถึงความหลากหลายของการส่งออก
..........................................................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/23680
