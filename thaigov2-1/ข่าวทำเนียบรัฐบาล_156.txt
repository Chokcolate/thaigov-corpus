รัฐบาลไทย-ข่าวทำเนียบรัฐบาล-นายกรัฐมนตรี ดีใจการท่องเที่ยวไทย เป็นไปตามเป้าหมาย

วันอังคารที่ 10 กันยายน 2562
นายกรัฐมนตรี ดีใจการท่องเที่ยวไทย เป็นไปตามเป้าหมาย
นายกรัฐมนตรี ดีใจการท่องเที่ยวไทย เป็นไปตามเป้าหมาย เชื่อมั่นจะมีนักท่องเที่ยวเดินทางมาไทยคาดว่าตัวเลขทั้งปีจะมีนักท่องเที่ยวเดินทางมาไทยกว่า 40 ล้านคน
วันนี้ (10 กันยายน 2562) เวลา 13.30 น. ณ บริเวณโถงกลาง ชั้น 1 ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหมกล่าวภายหลังการประชุมคณะรัฐมนตรีว่า  รู้สึกดีใจเรื่องการท่องเที่ยวไทยเป็นไปตามเป้าหมาย   8 เดือนที่ผ่านมามี มีนักท่องเที่ยวกว่า 20 ล้านคน สูงกว่าปีที่ผ่านมา และเชื่อว่า อีก 4 เดือนที่เหลือ ซึ่งเป็นช่วงฤดูท่องเที่ยวหรือไฮซีซั่น เชื่อว่าจะมีนักท่องเที่ยวเดินทางมาไทยคาดได้ว่าตัวเลขทั้งปีจะมีนักท่องเที่ยวเดินทางมาไทยกว่า 40 ล้านคน   อย่างไรก็ตามนายกรัฐมนตรีเน้นว่า จะต้องมีการดูแลคนในพื้นที่ให้ดี ทั้งการใช้สาธารณูปโภคพื้นฐาน การจัดระเบียบที่จอดรถ การบริหารจัดการขยะ ประชาชนทั่วไปต้องไม่เดือดร้อน รวมทั้งรายได้ต้องกลับมาอยู่ที่ประชาชน ทั้งการจับจ่ายซื้อของสินค้าโอทอป นายกรัฐมนตรียังอ้างอิงข้อมูลการท่องเที่ยวว่า สามารถสร้างรายได้ 2 ล้านล้าน ซึ่งรัฐบาลก็ได้ภาษีจากการประกอบการ แต่ไม่ใช่ผู้ประกอบการ รัฐบาลมีหน้าที่อำนวยความสะดวกให้เกิดความเป็นธรรมในการประกอบการ
----------------------
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/22980
