รัฐบาลไทย-ข่าวทำเนียบรัฐบาล-ปลัดกอบชัยฯ ร่วมคณะนายกรัฐมนตรี ตรวจราชการจังหวัดชัยภูมิ

วันพุธที่ 25 ธันวาคม 2562
ปลัดกอบชัยฯ ร่วมคณะนายกรัฐมนตรี ตรวจราชการจังหวัดชัยภูมิ
นายกอบชัย สังสิทธิสวัสดิ์ ปลัดกระทรวงอุตสาหกรรม  ร่วมคณะพลเอกประยุทธ์ จันทร์โอชา นายกรัฐมนตรี ตรวจราชการจังหวัดชัยภูมิ
วันนี้ (25 ธันวาคม 2562) นายกอบชัย สังสิทธิสวัสดิ์ ปลัดกระทรวงอุตสาหกรรม พร้อมด้วยนายสมพล โนดไธสง รองเลขาธิการสำนักงานคณะกรรมการอ้อยและน้ำตาลทราย รักษาการผู้ตรวจราชการกระทรวงอุตสาหกรรม นายเอกภัทร วังสุวรรณ ผู้ตรวจราชการกระทรวงอุตสาหกรรม รักษาการเลขาธิการสำนักงานคณะกรรมการอ้อยและน้ำตาลทราย ร่วมคณะพลเอกประยุทธ์ จันทร์โอชา นายกรัฐมนตรี ตรวจราชการจังหวัดชัยภูมิ
โดยจุดแรกคณะนายกรัฐมนตรีตรวจติดตามสถานการณ์และการแก้ไขปัญหาภัยแล้ง ณ คลองเทา บ้านหนองแหน โดยมีนายณรงค์ วุ่นซิ้ว ผู้ว่าราชการจังหวัดชัยภูมิ กล่าวต้อนรับและบรรยายสรุปการดำเนินงานโครงการฟื้นฟูและพัฒนาคูคลองโดยบูรณาการทำงานร่วมกันระหว่างหน่วยงานรัฐและชุมชน หลังจากนั้นคณะนายกรัฐมนตรีได้พบปะประชาชนชาวอำเภอภูเขียว จังหวัดชัยภูมิ และตรวจเยี่ยมการใช้นวัตกรรมบริหารจัดการการทำไร่อ้อยสมัยใหม่ โดยมีนายอิสระ ว่องกุศลกิจ ประธานกรรมการกลุ่มมิตรผล ได้กล่าวถึงการทำไร้อ้อยสมัยใหม่ (Modern Farm) และนำเสนอการสาธิตตัดอ้อย สางใบอ้อย และเก็บใบอ้อยด้วยวิธีการทำไร่อ้อยสมัยใหม่เพื่อลดการเผาอ้อยและลดค่า PM 2.5
และเยี่ยมชมการเรียนการสอนลักษณะการเรียนรู้จากการปฎิบัติ นิทรรศการพัฒนาทักษะอาชีพ ได้แก่ การทำน้ำอ้อยคั้นสด การจับจีบผ้า และการทำมาลัยมะกรูดใบเตย ชมการสาธิตการบังคับหุ่นยนต์โดยเด็กพิเศษ ซึ่งเป็นส่วนหนึ่งของทักษะการเขียนโปรแกรม ณ โรงเรียนบ้านภูดิน (มิตรผลอุปภัมถ์) จังหวัดชัยภูมิ

ที่มา : https://www.thaigov.go.th/news/contents/details/25478
