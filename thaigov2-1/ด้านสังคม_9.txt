รัฐบาลไทย-ข่าวทำเนียบรัฐบาล-​ “บิ๊กณัฐ”  ปลัดกระทรวงกลาโหม  นำกำลังพลพัฒนาวัด พัฒนาจิตใจ เทิดทูนสถาบันพระมหากษัตริย์

วันพุธที่ 24 กรกฎาคม 2562
​ “บิ๊กณัฐ”  ปลัดกระทรวงกลาโหม  นำกำลังพลพัฒนาวัด พัฒนาจิตใจ เทิดทูนสถาบันพระมหากษัตริย์
เช้าวันนี้ (วันอังคาร ที่ 23 ก.ค. 62) เวลา 10.00 น. พลเอก ณัฐ  อินทรเจริญ ปลัดกระทรวงกลาโหม เป็นประธานในการจัดกิจกรรมพัฒนาวัดพัฒนาจิตใจ เทิดทูนสถาบันพระมหากษัตริย์ถวายเป็นพระราชกุศลแด่ พระบาทสมเด็จพระวชิรเกล้าเจ้าอยู่หัว
เช้าวันนี้ (วันอังคาร ที่ 23 ก.ค. 62) เวลา 10.00 น. พลเอก ณัฐ  อินทรเจริญ ปลัดกระทรวงกลาโหม เป็นประธานในการจัดกิจกรรมพัฒนาวัดพัฒนาจิตใจ เทิดทูนสถาบันพระมหากษัตริย์ถวายเป็นพระราชกุศลแด่ พระบาทสมเด็จพระวชิรเกล้าเจ้าอยู่หัว ณ วัดมหรรรณพาราม เขตพระนคร กรุงเทพฯ
โดยกิจกรรมประกอบด้วยพิธีบำเพ็ญกุศลถวายเป็นพระราชกุศล,  กิจกรรมพัฒนาวัดโดยการทำความสะอาด  เก็บขยะภายในวัด, กิจกรรมนันทนาการ เลี้ยงอาหารกลางวันเด็กนักเรียน โดยมีข้าราชการ ลูกจ้าง และพนักงานราชการในสังกัด สป. และพนักงาน  อผศ. รวมทั้งประชาชนในชุมชนรอบวัดมหรรณพาราม และนักเรียนโรงเรียนวัดมหรรรณพาราม  เข้าร่วมกิจกรรม ทั้งนี้ ในโอกาสดังกล่าว ปลัดกระทรวงกลาโหม ยังร่วมปลูกต้นรวงผึ้ง ซึ่งเป็นต้นไม้มงคลประจำรัชกาล เพื่อความเป็นสิริมงคล และเป็นสัญลักษณ์ของความอุดมสมบูรณ์อีกด้วย

ที่มา : https://www.thaigov.go.th/news/contents/details/21717
