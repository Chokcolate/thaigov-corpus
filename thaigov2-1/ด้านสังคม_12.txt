รัฐบาลไทย-ข่าวทำเนียบรัฐบาล-วันนี้ถึง 28 ก.ค. นี้ พม. ขอเชิญลงนามถวายพระพรชัยมงคลออนไลน์ ร่วมแสดงความจงรักภักดีต่อพระบาทสมเด็จพระวชิรเกล้าเจ้าอยู่หัว เนื่องในโอกาสวันเฉลิมพระชนมพรรษา

วันพุธที่ 24 กรกฎาคม 2562
วันนี้ถึง 28 ก.ค. นี้ พม. ขอเชิญลงนามถวายพระพรชัยมงคลออนไลน์ ร่วมแสดงความจงรักภักดีต่อพระบาทสมเด็จพระวชิรเกล้าเจ้าอยู่หัว เนื่องในโอกาสวันเฉลิมพระชนมพรรษา
วันนี้ถึง 28 ก.ค. นี้ พม. ขอเชิญลงนามถวายพระพรชัยมงคลออนไลน์ ร่วมแสดงความจงรักภักดีต่อพระบาทสมเด็จพระวชิรเกล้าเจ้าอยู่หัว เนื่องในโอกาสวันเฉลิมพระชนมพรรษา
วันนี้ (24 ก.ค. 62) เวลา 12.00 น. ที่กระทรวงการพัฒนาสังคมและความมั่นคงของมนุษย์ (พม.) สะพานขาว กรุงเทพฯ นายจุติ ไกรฤกษ์ รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เปิดเผยว่า เนื่องในโอกาสวันเฉลิมพระชนมพรรษา 28 กรกฎาคม 2562 พระบาทสมเด็จ พระปรเมนทรรามาธิบดี ศรีสินทรมหาวชิรา ลงกรณ มหิศรภูมิพลราชวรางกูร กิตติสิริสมบูรณอดุลยเดช สยามินทราธิเบศรราชวโรดม บรมนาถบพิตร พระวชิรเกล้าเจ้าอยู่หัว กระทรวงการพัฒนาสังคมและความมั่นคงของมนุษย์ (พม.) จึงได้จัดทำระบบออนไลน์สำหรับการลงนาม ถวายพระพรชัยมงคล เพื่อน้อมสำนึกในพระมหากรุณาธิคุณและแสดงความจงรักภักดี อีกทั้งเพื่ออำนวยความสะดวกให้กับประชาชนกลุ่มเป้าหมายของกระทรวง พม. ที่ไม่สามารถเดินทางไปร่วมลงนามถวายพระพรชัยมงคลนอกสถานที่ได้
"ทั้งนี้ กระทรวง พม. ขอเชิญชวนข้าราชการ เด็กและเยาวชน ประชาชนทั่วไป หน่วยงาน องค์กรภาครัฐ และเอกชน ร่วมแสดงความจงรักภักดีต่อพระบาทสมเด็จพระวชิรเกล้าเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม 2562 ด้วยการลงนามถวายพระพรชัยมงคล ผ่านระบบออนไลน์ทางเว็บไซต์ https://ourking.m-society.go.th ตั้งแต่วันนี้ถึงวันที่ 28 กรกฎาคม 2562” นายจุติ กล่าวในตอนท้าย

ที่มา : https://www.thaigov.go.th/news/contents/details/21731
