รัฐบาลไทย-ข่าวทำเนียบรัฐบาล-นายกรัฐมนตรีเน้นพัฒนาศักยภาพกลุ่มจังหวัดให้ตรงกับความต้องการของประชาชนในพื้นที่

วันอังคารที่ 12 พฤศจิกายน 2562
นายกรัฐมนตรีเน้นพัฒนาศักยภาพกลุ่มจังหวัดให้ตรงกับความต้องการของประชาชนในพื้นที่
นายกรัฐมนตรีเน้นพัฒนาศักยภาพกลุ่มจังหวัดให้ตรงกับความต้องการของประชาชนในพื้นที่
วันนี้ (12 พฤศจิกายน  2562)  เวลา 13.00 น. ณ มหาวิทยาลัยราชภัฏกาญจนบุรี จังหวัดกาญจนบุรี ภายหลังการประชุมคณะรัฐมนตรี พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหมเปิดเผยหลังการประชุมคณะรัฐมนตรีว่า สิ่งที่ต้องให้ความสำคัญ คือ การพัฒนาศักยภาพของกลุ่มจังหวัดภาคกลางตอนล่าง 3 จังหวัด โดยให้รวบรวมปัญหาที่เกิดขึ้นและดำเนินการแก้ไขไม่ให้เกิดความซ้ำซ้อน นายกรัฐมนตรียังย้ำการผลิตสินค้าต้องตรงกับความต้องการ และการขายออนไลน์ วิธีการจัดส่ง โดยใช้เทคโนโลยีดิจิทัลให้เป็นประโยชน์ เน้นให้มีการขึ้นทะเบียนสินค้าโอท้อป ประชาสัมพันธ์ให้ประชาชนร่วมมือกันใช้สินค้าเหล่านี้เพราะเป็นของดีแต่ละพื้นที่ สำหรับการประกันราคามันสำปะหลังนั้น นายกรัฐมนตรีแนะให้มีการควบคุมราคาการผลิต เพราะมีการแข่งขันสูง ความต้องการของต่างประเทศน้อยลงเพราะสามารถปลูกกันเองภายในประเทศ ดังนั้น จึงต้องผลิตให้ตรงตามความต้องการของผู้บริโภค ราคาไม่สูงเกินไป พร้อมขอให้ทุกคนรอฟังมาตรการต่างๆที่จะออกไป
นายกรัฐมนตรียังขอบคุณประชาชนที่เข้าใจและมีส่วนร่วม ให้ความร่วมมือกับรัฐบาล สิ่งสำคัญคือรัฐบาลส่งเสริมการท่องเที่ยว สินค้าส่งออก พัฒนาให้เป็นสินค้าที่มีคุณภาพ จดทะเบียนลิขสิทธิ์ พร้อมๆไปกับเร่งแก้ปัญหาการบุกรุกที่ดินของหลวง จะต้องไม่เกิดขึ้นในอนาคต ต้องแก้ไขดูแลอย่างรวดเร็ว รวมทั้งเร่งดำเนินการพื้นที่ที่ทับซ้อนกับที่ทำกินของประชาชน
.................................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/24511
