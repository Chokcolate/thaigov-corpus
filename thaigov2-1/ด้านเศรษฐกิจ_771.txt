รัฐบาลไทย-ข่าวทำเนียบรัฐบาล-“กอช. เชิญชวนสมาชิกที่อาศัยอยู่ในโครงการการเคหะแห่งชาติ สมัครสมาชิก กอช. รับสิทธิประโยชน์เพิ่ม 4 ต่อ”

วันจันทร์ที่ 4 พฤศจิกายน 2562
“กอช. เชิญชวนสมาชิกที่อาศัยอยู่ในโครงการการเคหะแห่งชาติ สมัครสมาชิก กอช. รับสิทธิประโยชน์เพิ่ม 4 ต่อ”
กอช. เชิญชวนสมาชิกที่อาศัยอยู่ในโครงการการเคหะแห่งชาติ ที่ยังไม่ได้รับสวัสดิการบำนาญจากรัฐบาลในการออมเงินกับ กอช. ไว้ใช้หลังอายุ 60 ปี โดยสามารถสมัครสมาชิกออมเงินสะสมเพียง 50 บาท สูงสุด 13,200 บาทต่อปี พร้อมรับสิทธิประโยชน์เพิ่ม 4 ต่อ ในการเป็นสมาชิก
กองทุนการออมแห่งชาติ หรือ กอช. เชิญชวนสมาชิกที่อาศัยอยู่ในโครงการการเคหะแห่งชาติ ที่ยังไม่ได้รับสวัสดิการบำนาญจากรัฐบาลในการออมเงินกับ กอช. ไว้ใช้หลังอายุ 60 ปี โดยสามารถสมัครสมาชิกออมเงินสะสมเพียง 50 บาท สูงสุด 13,200 บาทต่อปี พร้อมรับสิทธิประโยชน์เพิ่ม 4 ต่อ ในการเป็นสมาชิก กอช. ทั้งนี้สมาชิกที่ออมเงินสม่ำเสมอ หรือ ออมเงินเต็มจำนวน จะมีสิทธิ์ในการเป็นผู้โชคดีรับของสมนาคุณรางวัลใหญ่ ทองคำ และสลากออมสิน ในเดือนธันวาคม 2562
นางสาวจารุลักษณ์  เรืองสุวรรณ  เลขาธิการคณะกรรมการกองทุนการออมแห่งชาติ หรือ กอช. เปิดเผยว่า กอช. เชิญชวนสมาชิกที่อาศัยอยู่ในโครงการการเคหะแห่งชาติ ที่ยังไม่ได้รับสวัสดิการบำนาญจากรัฐบาลในการออมเงินกับ กอช. ไว้ใช้หลังอายุ 60 ปี โดยสามารถสมัครสมาชิก และรับสิทธิประโยชน์เพิ่มอีก 4 ต่อ ดังนี้
ต่อที่ 1ได้รับเงินสมทบในแต่ละปีตามช่วงอายุของสมาชิก
- ช่วงอายุ 15 - 30ปี รัฐสมทบให้ 50% ของเงินออมแต่ละครั้ง โดยรวมกันทั้งปีไม่เกิน 600 บาทคิดเป็นดอกเบี้ยเงินฝากธนาคาร 4.54%*
- ช่วงอายุมากกว่า 30 – 50 ปี รัฐสมทบให้ 80% ของเงินออมแต่ละครั้ง โดยรวมกันทั้งปีไม่เกิน 960 บาทคิดเป็นดอกเบี้ยเงินฝากธนาคาร 7.27%*
- ช่วงอายุมากกว่า 50 – 60 ปี รัฐสมทบให้ 100% ของเงินออมแต่ละครั้ง โดยรวมกันทั้งปีไม่เกิน 1,200 บาทคิดเป็นดอกเบี้ยเงินฝากธนาคาร 9.09%*
*เงินสมทบจากรัฐบาลคิดเป็นดอกเบี้ยเงินฝากประจำ12 เดือน โดยประมาณ
ต่อที่ 2  ผลประโยชน์ของเงินสะสม และเงินสมทบที่นำไปลงทุน
ต่อที่ 3  ลดหย่อนภาษีได้เต็มจำนวนเงินออมสะสม
ต่อที่ 4  สิทธิประโยชน์ส่วนลดสำหรับที่อยู่อาศัยในโครงการของการเคหะแห่งชาติในอัตราร้อยละ 5 ของค่าเช่า/เช่าซื้อตามสัญญารายเดือน
ทั้งนี้ สมาชิกที่สมัคร พร้อมส่งเงินออมสะสมสม่ำเสมอหรือส่งเงินออมสะสมต่อเนื่องเต็มจำนวนเตรียมเป็นผู้โชคดีรับของสมนาคุณรางวัลใหญ่ ทองคำ และสลากออมสิน ในเดือนธันวาคม 2562 โดยสมาชิก กอช. สามารถส่งเงินออมสะสมผ่านแอปพลิเคชัน(Application) “กอช.”ได้ทั้งแอปสโตร์ (App Store) และเพลย์สโตร์ (Play Store) หรือ ทางธนาคารของรัฐบาลทั้ง 4 แห่ง ได้แก่ ธนาคาร ธ.ก.ส. ธอส. ธนาคารออมสินและธนาคารกรุงไทย ที่ว่าการอำเภอ สำนักงานคลังจังหวัด สถาบันการเงินชุมชน และพิเศษ สำหรับสมาชิก กอช. ที่ส่งเงินออมสะสมที่ เทสโก้ โลตัส พร้อมแสดงบัตรคลับการ์ด ตั้งแต่1 พ.ย. 62 – 31 ม.ค 63จะได้รับแต้มคลับการ์ด 300แต้มและส่วนลดเงินสดท้ายใบเสร็จ 10 บาททันทีเพื่อใช้เป็นส่วนลดในการซื้อของในเทสโก้ โลตัส จำนวน100บาทขึ้นไปสอบถามข้อมูลเพิ่มเติมได้ที่สายด่วนเงินออมโทร. 02-049-9000

ที่มา : https://www.thaigov.go.th/news/contents/details/24316
