รัฐบาลไทย-ข่าวทำเนียบรัฐบาล-นายพุทธิพงษ์ รมว.ดิจิทัลฯ ร่วมแถลงข่าวเปิดโครงการ ชิม ช้อป ใช้ @thailandpostmart by ไปรษณีย์ไทย ผ่าน G-Wallet2

วันศุกร์ที่ 6 ธันวาคม 2562
นายพุทธิพงษ์ รมว.ดิจิทัลฯ ร่วมแถลงข่าวเปิดโครงการ ชิม ช้อป ใช้ @thailandpostmart by ไปรษณีย์ไทย ผ่าน G-Wallet2
นายพุทธิพงษ์ รมว.ดิจิทัลฯ ร่วมแถลงข่าวเปิดโครงการ ชิม ช้อป ใช้ @thailandpostmart by ไปรษณีย์ไทย ผ่าน G-Wallet2
วันนี้ (6 ธันวาคม 2562) กระทรวงดิจิทัลเพื่อเศรษฐกิจและสังคม โดยบริษัท ไปรษณีย์ไทย จำกัด และกระทรวงการคลัง โดยธนาคารกรุงไทย จำกัด (มหาชน) จับมือกันร่วมแถลงข่าวเชิญชวนคนไทยช้อปสินค้าที่เข้าร่วมมาตรการ “ชิม ช้อป ใช้” ทั้ง 3 เฟส จ่ายค่าสินค้าผ่านระบบ G-Wallet 2 ทางเว็บไซต์ thailandpostmart.com โดยมีนายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม เข้าร่วมการแถลงข่าวครั้งนี้ ณ ห้องแถลงข่าว ชั้น 1 ตึกนารีสโมสร ทำเนียบรัฐบาล นายพุทธิพงษ์ กล่าวว่า “กระทรวงดิจิทัลเพื่อเศรษฐกิจและสังคม ได้เล็งเห็นถึงศักยภาพของไปรษณีย์ไทย ในการเป็นหน่วยงานหลัก ที่ได้พัฒนาระบบงานร้านออนไลน์ ระบบการชำระค่าสินค้า และระบบการขนส่ง เพื่อสร้างโอกาสให้ร้านค้าชุมชนด้วยการนำสินค้าจากชุมชนมาจำหน่ายผ่านเว็บไซต์ thailandpostmart.com โดยแบ่งหมวดสินค้าเป็น 8 กลุ่มหลัก ได้แก่ อร่อยทั่วไทย ของดีประจำจังหวัด สินค้าชุมชน สินค้าไปรษณีย์ สุขภาพและความงาม บ้านและสวน ยานยนต์ และสินค้าฮาลาล สำหรับผู้สนใจสามารถช้อปสินค้าที่ร่วมมาตรการ ชิม ช้อป ใช้ ที่เว็บไซต์ thailandpostmart.com และที่ทำการไปรษณีย์ 20 แห่งในเขตกรุงเทพฯ และปริมณฑล โดยไปรษณีย์ไทยพร้อมจัดส่งสินค้าด้วยระบบการขนส่งสินค้าที่สะดวก ปลอดภัย มีมาตรฐาน”
*****************

ที่มา : https://www.thaigov.go.th/news/contents/details/25080
