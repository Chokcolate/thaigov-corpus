รัฐบาลไทย-ข่าวทำเนียบรัฐบาล-TIJ จัดการเสวนาวิชาการ “มาตรฐานระหว่างประเทศว่าด้วยการจำแนกประเภทอาชญากรรม”

วันพุธที่ 31 กรกฎาคม 2562
TIJ จัดการเสวนาวิชาการ “มาตรฐานระหว่างประเทศว่าด้วยการจำแนกประเภทอาชญากรรม”
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานงานเสวนาวิชาการ เรื่อง “มาตรฐานระหว่างประเทศว่าด้วยการจำแนกประเภทอาชญากรรม”
ในวันพุธที่ ๓๑ กรกฎาคม ๒๕๖๒ เวลา ๑๓.๐๐ น. ณ ห้องประชุมชั้น ๑๕ สถาบันเพื่อการยุติธรรมแห่งประเทศไทย (TIJ) ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานงานเสวนาวิชาการ เรื่อง “มาตรฐานระหว่างประเทศว่าด้วยการจำแนกประเภทอาชญากรรม” เพื่อประโยชน์ทางสถิติกับการบูรณาการข้อมูลและการพัฒนางานยุติธรรม โดยมีศาสตราจารย์พิเศษกิตติพงษ์ กิตติพงษ์ สถาบันเพื่อการยุติธรรมแห่งประเทศไทย ดร.พิเศษ สอาดเย็น  ผู้อำนวยการศูนย์เทคโนโลยีสารสนเทศฯ สำนักงานปลัดกระทรวงยุติธรรม  และคุณอุษา จั่นพลอย บุญเปี่ยม ผู้อำนวยการกองนโยบายและประสานแผนฯ สำนักงานกิจการยุติธรรม เข้าร่วมงานฯ
ในโอกาสนี้ ปลัดกระทรวงยุติธรรม กล่าวว่า มาตรฐานระหว่างประเทศว่าด้วยการจำแนกประเภทอาชญากรรมเพื่อประโยชน์ทางสถิติ หรือ The International Classification of Crime for Statistical Purposes (ICCS) เป็นเรื่องที่จะเป็นประโยชน์มากสำหรับการประมวลข้อมูลอาชญากรรม เปรียบเทียบกับผลการศึกษาระหว่างแหล่งข้อมูลระดับนึงองค์กรและระดับประเทศ รวมทั้งเป็นข้อมูลสำหรับการวางแผนกำหนดนโยบายอาชญากรรมและความยุติธรรมของประเทศไทยให้เป็นรูปธรรมและมีประสิทธิภาพมากขึ้นภายใต้ระบบข้อมูลสถิติที่ครบถ้วนและมาตรฐานเดียวกัน เนื่องจาก ICCS เป็นการจัดหมวดหมู่อาชญากรรมตามลักษณะของการกระทำความผิดอาญาทุกรูปแบบตามรหัสนิยามและหลักเกณฑ์ที่สมาชิกสหประชาชาติตกลงร่วมกัน เพื่อให้แต่ละประเทศที่มีระบบกฎหมายแตกต่างกันสามารถใช้ประโยชน์จากข้อมูลที่สอดคล้องกันและเปรียบเทียบกันได้

ที่มา : https://www.thaigov.go.th/news/contents/details/21905
