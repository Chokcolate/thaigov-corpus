รัฐบาลไทย-ข่าวทำเนียบรัฐบาล-ผลงานสำคัญในช่วง 7 เดือนของรัฐบาล พลเอก ประยุทธ์ฯ 2

วันอังคารที่ 25 กุมภาพันธ์ 2563
ผลงานสำคัญในช่วง 7 เดือนของรัฐบาล พลเอก ประยุทธ์ฯ 2
รวมผลงานสำคัญช่วง 7 เดือนรัฐบาล พล.อ.ประยุทธ์ฯ 2 ประกอบด้วย มาตรการสำคัญโดยเฉพาะด้านเศรษฐกิจ การลงทุนสำคัญโครงสร้างพื้นฐาน ผลสำเร็จจากการทำงาน IMD ปรับระดับความสามารถในการแข่งขันดีขึ้นทั้งด้านประสิทธิภาพภาครัฐ โครงสร้างพื้นฐาน ดีที่สุดในรอบ 10 กว่าปี
ศาสตราจารย์นฤมล ภิญโญสินวัฒน์ โฆษกประจำสำนักนายกรัฐมนตรี เปิดเผยว่า ผลงานสำคัญในช่วง 7 เดือนของรัฐบาล พลเอก ประยุทธ์ จันทร์โอชา นายกรัฐมนตรี (รัฐบาลพลเอก ประยุทธ์ฯ 2) ประกอบด้วยมาตรการสำคัญ คือ โครงการ “ชิมช้อปใช้” เฟส 1-2-3 กระตุ้นเศรษฐกิจ/ท่องเที่ยวผ่านการบริโภคภายในประเทศ เม็ดเงินหมุนเวียนในระบบเกือบ 3 หมื่นล้านบาท กองทุนหมู่บ้าน (พักหนี้ให้กับกองทุนหมู่บ้านและสมาชิกกองทุนหมู่บ้านโดยสมัครใจ และเพิ่มเงินให้แห่งละไม่เกิน 200,000 บาท) สินเชื่อธุรกิจชุมชนสร้างไทย 50,000 ล้านบาท หนุนสร้าง smart farmer ผู้ประกอบการ SMEs และวิสาหกิจชุมชน เติมเงินกองทุน SME 10,000 ล้านบาท ช่วยเหลือผู้ประกอบการโดยปล่อยกู้ดอกเบี้ยต่ำ ผ่าน sme bank / บสย. ค้ำประกันเงินกู้ มาตรการ BOI เพื่อส่งเสริมวิสาหกิจชุมชน โครงการบ้านดีมีดาวน์ ช่วยลดภาระผ่อนดาวน์ 5 หมื่นบาท การเพิ่มเงินให้กองทุนประกันสุขภาพ โดยจัดงบประมาณปี 2563 เพิ่มอีกประมาณ 20,000 ล้านบาท เป็น 201,896 ล้านบาท ทำให้อัตราเหมาจ่ายรายหัวเพิ่มเป็นมากกว่า 3,600 บาท/หัว/ปี  ขยายชดเชย ค่าน้ำ-ไฟให้กับผู้ถือบัตรสวัสดิการแห่งรัฐ 14.6 ล้านคน เพิ่มเบี้ยความพิการ 800 บาท เป็น 1,000 บาท ลดต้นทุนการผลิตให้แก่เกษตรกร ช่วยค่าเก็บเกี่ยวปรับปรุงคุณภาพ ไร่ละ 500 บาท สนับสนุนต้นทุนการผลิต ชาวนา ไร่ละ 500 บาท ประกันรายได้เกษตรกร (ข้าว ปาล์มน้ำมัน มันสำปะหลัง ข้าวโพดเลี้ยงสัตว์)  และส่งเสริมการใช้น้ำมันดีเซลหมุนเร็ว B10 ถูกกว่าปกติ 3 บาท/ลิตร ส่งผลให้ราคาปาล์มน้ำมันเพิ่มขึ้นกว่า 2 เท่าตัว
ด้านโครงการลงทุนสำคัญ ประกอบด้วย ขยายเส้นทางรถไฟฟ้าเชื่อมโยงทั่วกรุงเทพฯ และปริมณฑล (เช่น สีส้ม สีน้ำเงิน สีเขียวส่วนต่อขยาย) พัฒนารถไฟทางคู่ จากเดิม 359 กม. เป็น 3,582 กม. ครั้งแรกกับรถไฟความเร็วสูง (ไทย-จีน/รถไฟเชื่อม 3 สนามบิน) สถานีกลางรถไฟบางซื่อ ใหญ่สุดในอาเซียน จะเปิดใช้บริการ ปี 64 นี้ ลงทุนมอเตอร์เวย์สายใหม่เพิ่มเติม  บางปะอิน-โคราช / บางใหญ่-กาญจนบุรี / พัทยา-มาบตาพุด ยกระดับสนามบินต่าง ๆ (สุวรรณภูมิ / อู่ตะเภา / เบตง) เขตเศรษฐกิจพิเศษ EEC และขยายไปยัง SEC NEC NEEC เพื่อกระจายความมั่งคั่งสู่ภูมิภาค โรงไฟฟ้าชุมชน เพิ่มรายได้ผลผลิตทางการเกษตร ลดค่าใช้จ่าย และการประมูล 5G มูลค่ากว่า 1 แสนล้านบาท
สำหรับผลสำเร็จจากการทำงานที่สำคัญ ได้แก่ IMD ปรับระดับความสามารถในการแข่งขันดีขึ้นทั้งในด้านการประสิทธิภาพภาครัฐ โครงสร้างพื้นฐาน ดีที่สุดในรอบ 10 กว่าปี World Bank: Doing Business ความยากง่ายในการประกอบธุรกิจอันดับที่ 21 ดีที่สุดในรอบ 6 ปี SDGs เป้าหมายการพัฒนาอย่างยั่งยืนของสหประชาชาติ ได้อันดับที่ 40 ของโลก และอันดับ 1 ในอาเซียน  ประเทศไทยติดอันดับที่ 1 ของโลก ประเทศที่ดีที่สุดในการเริ่มต้นธุรกิจ โดย U.S. News & World Report และ Rating Agencies ปรับอันดับความน่าเชื่อถือของประเทศไทย เช่น Fitch Rating Moody และ S&P ให้มุมมองความน่าเชื่อถือเป็นบวก หรือ Positive Outlook เป็นครั้งแรก ในรอบหลายปีที่มีการปรับดีขึ้น ซึ่งชี้ว่าต่อไปในอนาคตจะมีการปรับอันดับความน่าเชื่อถือของเราต่อไป
ทั้งนี้ ผลงานของรัฐบาลพลเอก ประยุทธ์ฯ 1 และที่ได้ดำเนินการต่อเนื่องมาถึงรัฐบาลชุดปัจจุบัน ในส่วนของมาตรการสำคัญ ได้แก่  การฟื้นฟูชุมชนเมืองดินแดง ฟื้นฟูชุมชนคลองลาดพร้าว คืนคลองสวยน้ำใส การแก้ปัญหาหนี้นอกระบบ / ออกกฎหมาย ทวงหนี้ ขายฝาก บัตรสวัสดิการแห่งรัฐ การคืนโฉนดที่ดิน ปลดธงแดง ICAO จัดระเบียบแรงงานต่างด้าว IUU ปลดใบเหลืองประมงผิดกฎหมาย ปรับระดับการค้ามนุษย์ดีขึ้น พร้อมเพย์ โอนฟรี บ้านประชารัฐ ล้านหลัง เจ็บป่วยฉุกเฉินมีสิทธิทุกที่ 72 ชั่วโมงแรก ผู้ป่วยติดเตียง สร้างนักบริบาลชุมชนมีรายได้ เสริมอาสาสมัครคลินิกหมอครอบครัว จัดหาที่ดินให้ชุมชนอยู่กับป่า ป่าชุมชน ไม้มีค่าตัดได้ จัดการปัญหาข้าวค้างสต็อก ประกันภัยพืชผล เกษตรแปลงใหญ่ ลดภาระประชาชนในการยื่นสำเนาเอกสารภาครัฐ กองทุนเสมอภาคเพื่อการศึกษากองทุนยุติธรรม ในรอบ 12 ปี เพิ่มรายได้กองทุนฯ ออกกฎหมายรองรับ รับแจ้งความทุกสถานีตำรวจ ท่องเที่ยวเมืองรอง กระจายรายได้สู่จังหวัดเล็ก ๆ และการจัดมหกรรมด้านกีฬา เช่น Moto GP และวิ่ง Siam Trail 2019
สำหรับโครงการลงทุนสำคัญอื่น ๆ ของรัฐบาลพลเอก ประยุทธ์ฯ 1 ได้แก่ สายไฟฟ้าใต้ดิน อินเทอร์เน็ตหมู่บ้าน (เน็ตประชารัฐ) โครงการ EEC ท่าเรือแหลมฉบัง เฟส 3 ท่าเรือมาบตาพุด เฟส 3 สะพานข้ามแม่น้ำเมย แห่งที่ 2 (ไทย-เมียนมา) สนามบินแม่สอด แห่งใหม่ ขยายเส้นทางรถไฟ “กรุงเทพฯ-อรัญประเทศ-ตลาดโรงเกลือ” นั่งไปได้ถึงบริเวณด่านชายแดนไทย-กัมพูชา และ เขื่อนนฤบดินทรจินดา จ.ปราจีนบุรี
--------------------

ที่มา : https://www.thaigov.go.th/news/contents/details/26741
