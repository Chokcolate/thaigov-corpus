รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ ปาฐากถาในงานสัมมนา “TDPG 2.0 : Building Trust with Data Protection”

วันศุกร์ที่ 25 ตุลาคม 2562
รมว.กระทรวงดิจิทัลฯ ปาฐากถาในงานสัมมนา “TDPG 2.0 : Building Trust with Data Protection”
รมว.กระทรวงดิจิทัลฯ ปาฐากถาในงานสัมมนา “TDPG 2.0 : Building Trust with Data Protection”
นายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม ปาฐากถาในงานสัมมนา “TDPG 2.0 : Building Trust with Data Protection” ณ หอประชุมศาสตราจารย์สังเวียน อินทรวิชัย ชั้น 7 ตลาดหลักทรัพย์แห่งประเทศไทย กรุงเทพฯ เมื่อวันที่ 22 ตุลาคม 2562 โดยมีนายเอกสิทธิ์ คุณานันทกุล เลขานุการรัฐมนตรีว่าการกระทรวงดิจิทัลเพื่อเศรษฐกิจและสังคม นางวรรณพร เทพหัสดิน ณ อยุธยา รองปลัดกระทรวงดิจิทัลเพื่อเศรษฐกิจและสังคม เข้าร่วมฯ ซึ่งกระทรวงดิจิทัลฯ ได้สนับสนุนโครงการจัดทำคู่มือแนวปฎบัติเกี่ยวกับการคุ้มครองข้อมูลส่วนบุคคล (Thailand Data Protection Guidelines : TDPG) ตลอดมา นับตั้งแต่ TDPG 1.0 โดยมีวัตถุประสงค์เพื่อเผยแพร่เนื้อหา สร้างความเข้าใจ ตลอดจนแนวปฏิบัติเพื่อการคุ้มครองข้อมูลส่วนบุคคลให้แก่ผู้ประกอบการไทยตามมาตรฐานสากล หรือ EU General Data Protection Regulation (GDPR) โดยในปีนี้ โครงการฯ ได้ดำเนินการจัดทำ TDPG 2.0 โดยศูนย์วิจัยกฎหมายและการพัฒนา คณะนิติศาสตร์ จุฬาลงกรณ์มหาวิทยาลัย ร่วมกับตลาดหลักทรัพย์แห่งประเทศไทย จัดขึ้น เพื่อให้ผู้เข้าร่วมสัมมนา โดยเฉพาะอย่างยิ่งบริษัทจดทะเบียนในตลาดหลักทรัพย์แห่งประเทศไทย ตระหนักรู้ถึงความสำคัญและผลกระทบของกฎหมายคุ้มครองข้อมูลส่วนบุคคลที่จะมีต่อผู้ประกอบการไทย และนำเสนอเนื้อหาของ TDPG 2.0 เพื่อเตรียมความพร้อมผู้ประกอบการไทยต่อการดำเนินการภายในองค์กรให้สอดคล้องกับมาตรฐานตามกฎหมาย
*********************

ที่มา : https://www.thaigov.go.th/news/contents/details/24043
