รัฐบาลไทย-ข่าวทำเนียบรัฐบาล-เมืองท่องเที่ยวที่ได้รับความนิยมที่สุดในโลก ปี 62

วันจันทร์ที่ 25 พฤศจิกายน 2562
เมืองท่องเที่ยวที่ได้รับความนิยมที่สุดในโลก ปี 62
วันอาทิตย์ที่ 24 พฤศจิกายน 2562
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
“กรุงเทพมหานคร” ได้รับรางวัลเมืองท่องเที่ยวที่ได้รับความนิยมที่สุดในโลก ประจำปี 2562 จากผลการสำรวจของนิตยสาร บิสิเนส ทราเวลเลอร์ ไชน่า ซึ่งเป็นนิตยสารด้านการท่องเที่ยวฉบับภาษาจีน ที่ได้รับความนิยมในกลุ่มชาวจีนผู้ชื่นชอบการท่องเที่ยว ในงาน The 2019 Business Traveller China Awards Ceremony เพื่อมอบรางวัลให้กับผู้ประกอบการในอุตสาหกรรมการท่องเที่ยว โรงแรม ที่พัก สายการบิน รวมถึงจุดหมายปลายทางยอดนิยมประจำปี 2019 โดย 3 อันดับเมืองท่องเที่ยวที่ได้รับความนิยม คือ 1. กรุงเทพมหานคร ประเทศไทย 2. กรุงโตเกียว ประเทศญี่ปุ่น 3. เมืองซานย่า ประเทศจีน จึงเป็นการยืนยันถึงความประทับใจและคุ้มค่าต่อการเลือกมาท่องเที่ยว ณ เมืองหลวงของประเทศไทย
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/24784
