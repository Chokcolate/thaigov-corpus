รัฐบาลไทย-ข่าวทำเนียบรัฐบาล-รองปลัดฯภานุวัฒน์ เป็นประธานการประชุมคณะกรรมการแร่ ครั้งที่ 11/2562

วันพุธที่ 25 ธันวาคม 2562
รองปลัดฯภานุวัฒน์ เป็นประธานการประชุมคณะกรรมการแร่ ครั้งที่ 11/2562
นายภานุวัฒน์ ตริยางกูรศรี รองปลัดกระทรวงอุตสาหกรรม เป็นประธานการประชุมคณะกรรมการแร่ ครั้งที่ 11/2562  ณ ห้องประชุมดีบุก ชั้น 2 กรมอุตสาหกรรมพื้นฐานและการเหมืองแร่
วันที่ 24 ธันวาคม 2562 เวลา 15.00 น. นายภานุวัฒน์ ตริยางกูรศรี รองปลัดกระทรวงอุตสาหกรรม เป็นประธานการประชุมคณะกรรมการแร่ ครั้งที่ 11/2562 โดยมีนายวิษณุ ทับเที่ยง อธิบดีกรมอุตสาหกรรมพื้นฐานและการเหมืองแร่ เป็นเลขานุการ ทั้งนี้ คณะกรรมการประกอบไปด้วยผู้ทรงคุณวุฒิหลากหลายสาขา อาทิ การทำเหมือง สังคมศาสตร์ สิ่งแวดล้อม และสุขภาพ ด้านละ 1 ท่าน และผู้แทนองค์กรชุมชน องค์กรเอกชน พร้อมด้วยข้าราชการและผู้แทนหน่วยงานที่เกี่ยวข้อง ณ ห้องประชุมดีบุก ชั้น 2 กรมอุตสาหกรรมพื้นฐานและการเหมืองแร่ โดยประเด็นหลักในการประชุม คือ ให้ความเห็นชอบในการอนุญาตประทานบัตร จำนวน 5 เรื่อง และคำขอต่ออายุประทานบัตร 2 เรื่อง ซึ่งเป็นขั้นตอนพิจารณาที่กำหนดไว้ตามพระราชบัญญัติแร่ พ.ศ. 2560

ที่มา : https://www.thaigov.go.th/news/contents/details/25477
