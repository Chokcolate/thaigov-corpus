รัฐบาลไทย-ข่าวทำเนียบรัฐบาล-“กอช. ชวนแรงงานนอกระบบ วางแผนชีวิตหลังเกษียณ ในงาน CARE EXPO Thailand ไบเทค บางนา วันที่ 29 ส.ค. – 1 ก.ย. นี้”

วันจันทร์ที่ 26 สิงหาคม 2562
“กอช. ชวนแรงงานนอกระบบ วางแผนชีวิตหลังเกษียณ ในงาน CARE EXPO Thailand ไบเทค บางนา วันที่ 29 ส.ค. – 1 ก.ย. นี้”
กอช.เชิญชวนประชาชนแรงงานนอกระบบ วางแผนการเงิน ตอบโจทย์ความมั่นคงทางการเงินหลังเกษียณให้กับตนเองและคนในครอบครัว ที่บูธ กอช. (E37) ในงาน CARE EXPO Thailand 2019 “งานแฟร์ เพื่อคนที่คุณแคร์” ระหว่างวันที่ 29 สิงหาคม ถึงวันที่ 1 กันยายน 2562
กองทุนการออมแห่งชาติ หรือ กอช. ขอเชิญชวนประชาชนแรงงานนอกระบบ วางแผนการเงิน ตอบโจทย์ความมั่นคงทางการเงินหลังเกษียณให้กับตนเองและคนในครอบครัว ที่บูธ กอช. (E37) ในงาน CARE EXPO Thailand 2019 “งานแฟร์ เพื่อคนที่คุณแคร์” ระหว่างวันที่ 29 สิงหาคม ถึงวันที่ 1 กันยายน 2562 เวลา 10.00 – 20.00 น. ณ ศูนย์นิทรรศการและการประชุมไบเทค
นางสาวจารุลักษณ์ เรืองสุวรรณ เลขาธิการคณะกรรมการกองทุนการออมแห่งชาติ หรือ กอช. เปิดเผยว่า  กอช. ขอเชิญชวนประชาชนแรงงานนอกระบบ วางแผนการเงินตอบโจทย์การใช้ชีวิตหลังเกษียณ เพื่อสร้างความมั่นคงทางการเงินให้กับตนเองและคนในครอบครัว ที่บูธ กอช. E37 ในงาน CARE EXPO Thailand 2019 “งานแฟร์ เพื่อคนที่คุณแคร์” ระหว่างวันที่ 29 สิงหาคม – วันที่ 1 กันยายน 2562               เวลา 10.00 – 20.00 น. ณ ศูนย์นิทรรศการและการประชุมไบเทค ซึ่ง กอช. ได้จัดโปรโมชันพิเศษในงาน พร้อมมอบของสมนาคุณสำหรับผู้สมัครสมาชิกใหม่ที่ส่งเงินออมสะสมครั้งแรกตั้งแต่ 500 บาท รวมทั้งสมาชิกที่ส่งเงินออมสะสมต่อเนื่อง 500 บาท หรือสมาชิกแนะนำเพื่อนมาสมัครที่บูธ กอช. และผู้มาร่วมกิจกรรมที่บูธ กอช. ซึ่งมีให้เลือกทั้งดาวน์โหลดแอป กอช. หรือ ถ่ายภาพตัวเองพร้อมแฮชแท็ก #กอช. แล้วแชร์ผ่านเฟสบุ๊ค รวมทั้งตรวจสอบสิทธิหรือทดลองคำนวณบำนาญ เพียงเท่านี้รับของที่ระลึกมากมาย
และพลาดไม่ได้กับการเสวนาการวางแผนการเงินหลังเกษียณกับ กอช. ในหัวข้อ “รู้เรื่องการวางแผนการออมเงิน วางแผนเกษียณกับ กอช.” โดยนายกฤษฏ์  รอดประชา ผู้ช่วยเลขาธิการกองทุนการออมแห่งชาติ ที่จะมาแนะนำสิทธิประโยชน์ในการเป็นสมาชิก พร้อมรับเงินเพิ่มจากรัฐบาลในการออมเงินกับ กอช. วันอาทิตย์ที่ 1 กันยายน 2562 เวลา 10.30 – 11.00 น. ณ ห้อง EH103 ศูนย์นิทรรศการและการประชุมไบเทค และยังมีกิจกรรมร่วมสนุกแจกของที่ระลึกมากมายจาก กอช.
พบกับ กอช. ได้ที่บูธ กอช. (E37) ในงาน CARE EXPO Thailand 2019 “งานแฟร์ เพื่อคนที่คุณแคร์”ระหว่างวันที่ 29 สิงหาคม – วันที่ 1 กันยายน 2562 ณ ศูนย์นิทรรศการและการประชุมไบเทค สอบถามข้อมูลได้ที่สายด่วนเงินออม โทร. 02-049-9000 หรือดาวน์โหลดแอป กอช. ได้ทั้งระบบแอนดรอยด์ และไอโอเอส ค้นหาคำว่า “กอช.” และที่ www.nsf.or.th

ที่มา : https://www.thaigov.go.th/news/contents/details/22498
