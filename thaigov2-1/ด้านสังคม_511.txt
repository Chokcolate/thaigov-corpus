รัฐบาลไทย-ข่าวทำเนียบรัฐบาล-สาธิต พลิกวิกฤติเป็นโอกาส ดีเดย์ “วิ่งไล่ยุง” 10 มกราคม นี้

วันอาทิตย์ที่ 22 ธันวาคม 2562
สาธิต พลิกวิกฤติเป็นโอกาส ดีเดย์ “วิ่งไล่ยุง” 10 มกราคม นี้
รัฐมนตรีช่วยว่าการกระทรวงสาธารณสุขพลิกวิกฤติเป็นโอกาสหลังป่วยโรคไข้ปวดข้อยุงลาย ชิคุนกุนยา
จัดกิจกรรม “วิ่งไล่ยุง” กำจัดแหล่งเพาะพันธุ์ลูกน้ำยุงลาย ร่วมส่งเสริมการออกกำลังกาย เพื่อคนไทยแข็งแรง
10 มกราคม 2563
สาธิต พลิกวิกฤติเป็นโอกาส ดีเดย์ “วิ่งไล่ยุง” 10 มกราคม นี้
รัฐมนตรีช่วยว่าการกระทรวงสาธารณสุขพลิกวิกฤติเป็นโอกาสหลังป่วยโรคไข้ปวดข้อยุงลาย ชิคุนกุนยา  จัดกิจกรรม “วิ่งไล่ยุง” กำจัดแหล่งเพาะพันธุ์ลูกน้ำยุงลาย ร่วมส่งเสริมการออกกำลังกาย เพื่อคนไทยแข็งแรง10 มกราคม 2563
ดร.สาธิต ปิตุเตชะ รัฐมนตรีช่วยว่าการกระทรวงสาธารณสุข ให้สัมภาษณ์ว่า จากประสบการณ์ตรง
เมื่อ 2 สัปดาห์ที่ผ่านมา ผมได้ป่วยด้วยโรคไข้ปวดข้อยุงลาย ชิคุนกุนยา ที่มียุงลายเป็นพาหะ จึงเข้าใจความทรมานการเจ็บปวดของคนที่ป่วยด้วยโรคนี้ จึงอยากใช้เหตุการณ์นี้พลิกวิกฤติเป็นโอกาสในการรณรงค์ ให้คนไทยร่วมกันกำจัดแหล่งเพาะพันธุ์ยุง เพื่อป้องกันให้ครอบครัวหรือคนรอบตัวของเราไม่ต้องป่วยด้วย 3 โรคจากยุงลาย อาทิ ไข้เลือดออก ไข้ปวดข้อยุงลาย ติดเชื้อไวรัสซิกา ด้วยการจัดกิจกรรมครั้งใหญ่ “วิ่งไล่ยุง” ให้คนไทยทั้งประเทศหันมาสนใจกับการกำจัดแหล่งเพาะพันธุ์ลูกน้ำยุงลาย โดยใช้กิจกรรมวิ่งเป็นการสื่อสาร Kick Off เพื่อปลุกกระแสการรณรงค์ ซึ่งจะจัดขึ้นในวันที่ 10 มกราคม 2563 เวลา 15.00 น. เส้นทางกระทรวงสาธารณสุข
ดร.สาธิตกล่าวต่อว่า ถึงแม้ว่าผมจะแข็งแรง แต่ถูกยุงลายซึ่งหากินในช่วงเวลากลางวันกัดก็ป่วยได้ จึงขอเชิญชวนทุกคนช่วยกันสอดส่องดูแล ทำลายแหล่งเพาะพันธุ์ลูกน้ำยุงลาย เช่น จานรองกระถางต้นไม้ ยางรถยนต์เก่า แม้กระทั่งเศษพลาสติกเล็กๆ ที่มีน้ำขังยังมีโอกาสเป็นแหล่งเพาะพันธุ์ได้ ที่สำคัญในช่วงฤดูแล้งนับเป็นโอกาสทองในการกำจัดแหล่งเพาะพันธุ์ลูกน้ำยุงลายที่เกาะติดอยู่ตามภาชนะถูกทิ้ง เนื่องจากไข่ยุงลายสามารถอยู่ในสภาวะไร้น้ำได้นานหลายเดือน เมื่อฝนตกไข่ยุงก็จะฟักตัวและกลายเป็นพาหะนำโรคได้
“ผมเป็นคนที่ชอบออกกำลังกาย จึงถือวิกฤติในครั้งนี้เชิญชวนทุกคนมาออกกำลังกาย วิ่งไล่ยุง ด้วยกัน
กับผม ในวันที่ 10 มกราคม 2563 พร้อมกันทั่วประเทศ” ดร.สาธิตกล่าว
********************************** 22 ธันวาคม 2562

ที่มา : https://www.thaigov.go.th/news/contents/details/25386
