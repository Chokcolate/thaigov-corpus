รัฐบาลไทย-ข่าวทำเนียบรัฐบาล-กระทรวงอุตสาหกรรม จัดงานแสดงกตเวทิตาจิตแด่ข้าราชการ ลูกจ้างประจำ และพนักงาน ประจำปี พ.ศ.2562

วันศุกร์ที่ 6 กันยายน 2562
กระทรวงอุตสาหกรรม จัดงานแสดงกตเวทิตาจิตแด่ข้าราชการ ลูกจ้างประจำ และพนักงาน ประจำปี พ.ศ.2562
นายธีระยุทธ วานิชชัง ผู้ช่วยรัฐมนตรีประจำกระทรวงอุตสาหกรรม เป็นประธานงานแสดงกตเวทิตาจิตแด่ข้าราชการ ลูกจ้างประจำ และพนักงาน ในสังกัดกระทรวงอุตสาหกรรม ประจำปี พ.ศ.2562
วันนี้ (6 กันยายน 2562) นายธีระยุทธ วานิชชัง ผู้ช่วยรัฐมนตรีประจำกระทรวงอุตสาหกรรม เป็นประธานงานแสดงกตเวทิตาจิตแด่ข้าราชการ ลูกจ้างประจำ และพนักงาน ในสังกัดกระทรวงอุตสาหกรรม ประจำปี พ.ศ.2562 เพื่อแสดงความขอบคุณและน้อมรำลึกถึงคุณงามความดีของข้าราชการ ลูกจ้างประจำ และพนักงานที่จะครบวาระเกษียณเมื่อสิ้นปีงบประมาณ พ.ศ.2562
ซึ่งในปีนี้มีผู้บริหารระดับสูงของกระทรวงอุตสาหกรรมที่ครบวาระเกษียณอายุราชการ ได้แก่ นายพสุ โลหารชุน ปลัดกระทรวงอุตสาหกรรม นายศิริรุจ จุลกะรัตน์ นายอภิจิณ โชติกเสถียร รองปลัดกระทรวงอุตสาหกรรม นางอนงค์ ไพจิตรประภาภรณ์ นางเบญจมาพร เอกฉัตร์ ผู้ตรวจราชการกระทรวงอุตสาหกรรม น.ส.สิริรัตน์ ไกรวณิช ผู้ช่วยปลัดกระทรวงอุตสาหกรรม ได้ครบวาระเกษียณอายุราชการ โดยมีนายสุชาติ ไตรแสงรุจิระ ที่ปรึกษารัฐมนตรีว่าการกระทรวงอุตสาหกรรม น.ส.นิสากร จึงเจริญธรรม นายสุรพล ชามาตย์ รองปลัดกระทรวงอุตสาหกรรม นายประกอบ วิวิธจินดา นายเอกภัทร วังสุวรรณ ผู้ตรวจราชการกระทรวงอุตสาหกรรม คณะผู้บริหารระดับสูงของกระทรวงอุตสาหกรรม ร่วมงาน ณ ห้องโถง ชั้น 1 อาคารสำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/22875
