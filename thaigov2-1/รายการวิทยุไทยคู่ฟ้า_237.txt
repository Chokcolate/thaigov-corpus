รัฐบาลไทย-ข่าวทำเนียบรัฐบาล-ขยายสิทธิบัตรทอง ครอบคลุมโควิด-19

วันศุกร์ที่ 13 มีนาคม 2563
ขยายสิทธิบัตรทอง ครอบคลุมโควิด-19
วันศุกร์ที่ 13 มีนาคม 2563
​
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบให้การตรวจรักษาโรคติดเชื้อไวรัสโคโรนา 2019 หรือ Covid-19 อยู่ในรายการประเภทและขอบเขตบริการสาธารณสุขในระบบหลักประกันสุขภาพแห่งชาติ (บัตรทอง) ซึ่งครอบคลุมการดูแลทั้งการป้องกันโรค สร้างเสริมสุขภาพ ตรวจวินิจฉัยโรค รักษาพยาบาล และการฟื้นฟูสมรรถภาพทางการแพทย์ ทำให้เกิดความชัดเจนในการเบิกจ่ายชดเชยค่าบริการยิ่งขึ้น ทั้งนี้ แม้การแพร่ระบาดของเชื้อไวรัสในประเทศไทยยังสามารถควบคุมได้และมีจำนวนผู้ติดเชื้อไม่มากนัก แต่จำเป็นต้องเตรียมความพร้อมไว้เพื่อสร้างความมั่นใจให้กับประชาชนโดยการสนับสนุนการบริการเพื่อดูแลผู้ป่วยอย่างเต็มที่ ซึ่งนายกรัฐมนตรีเน้นย้ำว่า รัฐบาลให้ความสำคัญกับสุขภาพอนามัยของประชาชนเป็นอันดับแรก
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/27126
