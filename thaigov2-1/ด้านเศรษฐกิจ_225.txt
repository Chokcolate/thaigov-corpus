รัฐบาลไทย-ข่าวทำเนียบรัฐบาล-กบข. จับมือนครชัยแอร์ ให้สิทธิ์สมาชิก กบข. รับส่วนลด 100 บาท เมื่อซื้อตั๋วโดยสารทุกเส้นทาง

วันศุกร์ที่ 23 สิงหาคม 2562
กบข. จับมือนครชัยแอร์ ให้สิทธิ์สมาชิก กบข. รับส่วนลด 100 บาท เมื่อซื้อตั๋วโดยสารทุกเส้นทาง
สมาชิก กบข. ซื้อตั๋วโดยสารนครชัยแอร์ รับส่วนลด 100 บาทต่อที่นั่ง ทุกเส้นทาง เพียงคนละ 1 สิทธิ์เท่านั้น ลูกค้าใหม่นครชัยแอร์รับสิทธิพิเศษอีกต่อ ฟรีค่าธรรมเนียมสมัครสมาชิก เริ่ม 23 สิงหาคม 2562 นี้ เป็นต้นไป
นายวิทัย รัตนากร เลขาธิการคณะกรรมการกองทุนบำเหน็จบำนาญข้าราชการ (กบข.) เปิดเผยว่า กบข. ร่วมกับ บริษัท นครชัยแอร์ จำกัด มอบสิทธิพิเศษเพื่อสมาชิก กบข. รับส่วนลด 100 บาททันทีที่ซื้อตั๋วโดยสาร ณ จุดจำหน่ายตั๋วเมื่อเดินทางกับนครชัยแอร์ โดยโปรโมชั่นนี้มีจำนวนจำกัดมอบให้สมาชิก กบข. ท่านละ 1 สิทธิ์ ใช้ซื้อตั๋วโดยสารได้ตั้งแต่วันที่ 23 สิงหาคม 2562 เป็นต้นไป หรือจนกว่าสิทธิ์จะหมด นอกจากนี้ สมาชิก กบข. ที่เป็นลูกค้าใหม่ของนครชัยแอร์ยังได้รับสิทธิพิเศษต่อที่สอง ฟรีค่าธรรมเนียมสมัครสมาชิกนครชัยแอร์ ซึ่งจะได้รับส่วนลดค่าโดยสาร 5% ทุกเส้นทางเดินรถของนครชัยแอร์อีกด้วย
สมาชิก กบข. สามารถใช้สิทธิ์รับส่วนลดได้ที่แอป กบข. My GPF Application จากนั้นกดรับสิทธิ์จากหน้าแอปแล้วโชว์โค้ดให้เจ้าหน้าที่จุดจำหน่ายตั๋วพร้อมกับชำระค่าโดยสาร สำหรับผู้โดยสารที่ยังไม่เคยเป็นสมาชิกนครชัยแอร์ หลังจากที่กดรับสิทธิ์แล้วจะต้องผ่านขั้นตอนการสมัครสมาชิกก่อนซึ่งฟรีค่าใช้จ่ายสำหรับผู้โดยสารที่เป็นสมาชิก กบข. ปัจจุบันเส้นทางเดินรถของนครชัยแอร์มีทั้งสิ้น 40 เส้นทาง เป็นเส้นทางเดินรถจากกรุงเทพ ฯ 26 เส้นทาง และเส้นทางเดินรถต่างจังหวัด 24 เส้นทาง แบ่งเป็น 3 ประเภทชั้นโดยสารได้แก่ First Class, Gold Class และ Silver Class ผู้โดยสารสามารถดูรายละเอียดเส้นทางเดินรถและอัตราค่าโดยสารได้ที่นครชัยแอร์ Call Center โทร. 1624 หรือที่เว็บไซต์ www2.nakornchaiair.com
สมาชิก กบข. ศึกษารายละเอียดโครงการได้ที่ My GPF Application เมนูสิทธิพิเศษ หรือสอบถามทางเฟซบุ๊กเพจ กบข. และ Line ID : @GPFCommunity หรือที่ศูนย์บริการสมาชิก โทร. 1179

ที่มา : https://www.thaigov.go.th/news/contents/details/22464
