รัฐบาลไทย-ข่าวทำเนียบรัฐบาล-ก.อุต จับมือ จิตอาสาใหญ่พระราชทาน 904 วปร. มอบอุปกรณ์ช่วยพ่นยาโรคหอบหืด จำนวน 1,000 ชุดให้ รพ.ธรรมศาสตร์

วันศุกร์ที่ 23 สิงหาคม 2562
ก.อุต จับมือ จิตอาสาใหญ่พระราชทาน 904 วปร. มอบอุปกรณ์ช่วยพ่นยาโรคหอบหืด จำนวน 1,000 ชุดให้ รพ.ธรรมศาสตร์
นายสุรพล ชามาตย์ รองปลัดกระทรวงอุตสาหกรรม มอบอุปกรณ์ช่วยพ่นยาโรคหอบหืด จำนวน 1,000 ชุดให้ศูนย์อำนวยการใหญ่จิตอาสาพระราชทาน (ศอญ.จอส.904 วปร.)
วันนี้ (23 สิงหาคม 2562) เวลา 09.45 น. นายสุรพล ชามาตย์ รองปลัดกระทรวงอุตสาหกรรม พร้อมด้วย นายเกรียงศักดิ์ วงศ์พร้อมรัตน์ ผู้อำนวยการสถาบันพลาสติก และผู้แทนสำนักงานเศรษฐกิจอุตสาหกรรม มอบอุปกรณ์ช่วยพ่นยาโรคหอบหืด จำนวน 1,000 ชุดให้ศูนย์อำนวยการใหญ่จิตอาสาพระราชทาน (ศอญ.จอส.904 วปร.) โดยมี พล.ร.อ.ปวิตร รุจิเทศ ผอ.ศอญ.จอส.904 วปร. ได้ส่งมอบให้กับโรงพยาบาลธรรมศาสตร์เฉลิมพระเกียรติ นำอุปกรณ์ดังกล่าวไปใช้รักษาและแจกจ่ายแก่ผู้ป่วยที่ยากไร้ ซึ่งมีรศ.นพ.พฤหัส ต่ออุดม  ผู้อำนวยการโรงพยาบาลธรรมศาสตร์ฯ เป็นผู้รับมอบ ณ ห้องประชุม 1 ศอญ.จอส.904 วปร. เขตพระราชฐานเขาดินวนา
กิจกรรมดังกล่าวอยู่ภายใต้โครงการ “ปันรัก ปันลมหายใจ นวัตกรรมไทยเพื่อลมหายใจน้อง” ซึ่งเป็น 1 ใน 21 โครงการด้านจิตอาสาของกระทรวงอุตสาหกรรม

ที่มา : https://www.thaigov.go.th/news/contents/details/22452
