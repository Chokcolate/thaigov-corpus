รัฐบาลไทย-ข่าวทำเนียบรัฐบาล-กระทรวงยุติธรรม  จัดเสวนาทางวิชาการป้องกันอาชญากรรมและความยุติธรรมทางอาญาในกลุ่มเยาวชน โดยการใช้กีฬา

วันพฤหัสบดีที่ 28 พฤศจิกายน 2562
กระทรวงยุติธรรม  จัดเสวนาทางวิชาการป้องกันอาชญากรรมและความยุติธรรมทางอาญาในกลุ่มเยาวชน โดยการใช้กีฬา
นายสมศักดิ์ เทพสุทิน รัฐมนตรีว่าการกระทรวงยุติธรรม เป็นประธานเปิดงาน การเสวนาทางวิชาการว่าด้วยการใช้การกีฬา เพื่อการป้องกันอาชญากรรมและความยุติธรรมทางอาญาในกลุ่มเยาวชน
ในวันพฤหัสบดีที่ ๒๗ พฤศจิกายน ๒๕๖๒ เวลา ๐๙.๓๐ น.
ณ ห้องประชุม เพื่อการยุติธรรมแห่งประเทศไทย ๑๕  อาคารจีพีเอฟ อาคารบี
นายสมศักดิ์ เทพสุทิน รัฐมนตรีว่าการกระทรวงยุติธรรม
เป็นประธานเปิดงาน การเสวนาทางวิชาการว่าด้วยการใช้การกีฬา
เพื่อการป้องกันอาชญากรรมและความยุติธรรมทางอาญาในกลุ่มเยาวชน
พร้อมด้วย นายวิวัฒน์ นิติกาญจนา ที่ปรึกษารัฐมนตรีว่าการกระทรวงยุติธรรม
ศาสตราจารย์พิเศษ ดร. กิตติพงษ์ กิตยารักษ์ ผู้อำนวยการสถาบันเพื่อการยุติธรรมแห่งประเทศไทย
คุณหญิงปัทมา ลีสวัสดิ์ตระกูล กรรมการคณะกรรมการโอลิมปิกสากล (IOC)
นายสหการณ์ เพ็ชรนรินทร์ อธิบดีกรมพินิจและคุ้มครองเด็กและเยาวชน
นายเอกภพ เดชเกรียงไกรสร ประธานสโมสรกีฬา Bounce Be Good เข้าร่วมฯ
จัดโดย TIJ สถาบันเพื่อการยุติธรรมแห่งประเทศไทย ในฐานะเป็นหน่วยงานที่ส่งเสริมการมีส่วนร่วม
ของประเทศไทยในกรอบความร่วมมือกับสหประชาชาติว่าด้วย การป้องกันอาชญากรรมและความยุติธรรมทางอาญา
ซึ่งได้เห็นความสำคัญในประเด็นการใช้กีฬาเป็นเครื่องมือป้องกันอาชญากรรม
จึงได้ดำเนินการผลักดันเรื่องดังกล่าวให้สัมฤทธิ์ผลเป็นรูปธรรม โดยประสานทุกภาคส่วนทั้งภาครัฐ เอกชน ประชาสังคม
และสื่อมวลชน ร่วมกันส่งเสริมเพื่อนำไปขยายผลทั่วประเทศ และร่วมมือกันผลักดันในการนำกีฬา
มาใช้ในการป้องกันอาชญากรรมในกลุ่มเยาวชน รวมทั้งมีส่วนช่วยในการส่งเสริมและฟื้นฟูเด็กที่กระทำผิดให้กลับมาอยู่
ในสังคมและมีชีวิตที่ดีขึ้นได้ เมื่อได้ฝึกฝนกีฬาควบคู่กับการพัฒนาทักษะชีวิต
โดยประเด็นในการเสวนาครั้งนี้ เน้นนำเสนอศักยภาพของกีฬาในการป้องกันอาชญากรรมและความยุติธรรมทางอาญา
และประโยชน์ของการใช้กีฬาในการป้องกันอาชญากรรมในกลุ่มเยาวชน
รัฐมนตรีว่าการกระทรวงยุติธรรม กล่าวว่า ขอขอบคุณผู้แทนจากหน่วยงานต่างๆ
ทั้งภายในประเทศ อาเซียน และนานาชาติ ที่ให้เกียรติมาร่วมประชุม ซึ่งมีความเชื่อมั่นว่าเวทีเสวนาในวันนี้
จะเป็นเวทีสำคัญที่ช่วยผลักดันให้วาระเรื่องกีฬาในกรอบของการป้องกันอาชญากรรมและความยุติธรรมทางอาญา
ได้รับการยอมรับอย่างแพร่หลายและถูกนำไปปฏิบัติใช้อย่างเป็นรูปธรรม ผมเชื่อมั่นว่ากีฬาไม่ใช่แค่การแข่งขัน
แต่ยังมีศักยภาพในการเปลี่ยนแปลงพฤติกรรมและจิตใจของมนุษย์ ดังนั้น ผมจึงเห็นด้วยว่าการนำกีฬามาใช้
เพื่อส่งเสริมการป้องกันอาชญากรรมและระบบยุติธรรม เป็นการริเริ่มที่จะนำไปสู่การพัฒนาที่มั่งคงยั่งยืน
อย่างแท้จริง ในฐานะรัฐมนตรีว่าการกระทรวงยุติธรรม ผมมีความยินดีที่ยุทธศาสตร์ชาติด้านการพัฒนา
และเสริมสร้างศักยภาพทรัพยากรมนุษย์ของประเทศไทย ภายใต้แผนยุทธศาสตร์ชาติระยะ ๒๐ ปี
พ.ศ. ๒๕๖๑ - ๒๕๘๐ ได้ส่งเสริมให้มีการใช้กีฬาเพื่อสร้างคุณค่าทางสังคมและพัฒนาประเทศ
ซึ่งกระทรวงยุติธรรมภายใต้บทบาทนำของกรมพินิจและคุ้มครองเด็กและเยาวชน
ก็ได้มีการกำหนดนโยบายและแนวทางการดำเนินงานภายใต้กรอบนโยบายดังกล่าว
โดยเฉพาะในส่วนของความพยายามในการลดการก่ออาชญากรรมโดยเด็กและเยาวชน
ซึ่งเด็กและเยาวชนที่เข้าสู่กระบวนการยุติธรรม โดยนำโครงการกีฬาต่างๆ มาใช้เป็นส่วนหนึ่ง
ในการพัฒนาและเปลี่ยนแปลงความคิดทัศนคติ พฤติกรรม ร่างกาย จิตใจ รวมไปถึงทักษะชีวิต การศึกษา และอาชีพ
เพื่อให้เด็กและเยาวชนเหล่านี้สามารถกลับคืนสู่สังคมได้อย่างปกติสุข และไม่กลับไปกระทำผิดซ้ำอีก

ที่มา : https://www.thaigov.go.th/news/contents/details/24894
