รัฐบาลไทย-ข่าวทำเนียบรัฐบาล-กระทรวงยุติธรรม จัดกิจกรรมบริจาคโลหิต  ภายใต้ชื่อ “โครงการบริจาคโลหิต เพื่อเฉลิมพระเกียรติ เนื่องในโอกาสมหามงคลพระราชพิธีบรมราชาภิเษก”

วันจันทร์ที่ 21 ตุลาคม 2562
กระทรวงยุติธรรม จัดกิจกรรมบริจาคโลหิต  ภายใต้ชื่อ “โครงการบริจาคโลหิต เพื่อเฉลิมพระเกียรติ เนื่องในโอกาสมหามงคลพระราชพิธีบรมราชาภิเษก”
พันตำรวจเอก ทรงศักดิ์ รักศักดิ์สกุล ผู้ตรวจราชการกระทรวงยุติธรรม เป็นประธานในพิธีเปิดกิจกรรมบริจาคโลหิต ภายใต้ชื่อ “โครงการบริจาคโลหิต เพื่อเฉลิมพระเกียรติเนื่องในโอกาสมหามงคลพระราชพิธีบรมราชาภิเษก”
ในวันจันทร์ที่ ๒๑ ตุลาคม ๒๕๖๒ เวลา ๑๐.๐๐ น. ณ ลานอเนกประสงค์ ชั้น ๒ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ พันตำรวจเอก ทรงศักดิ์ รักศักดิ์สกุล ผู้ตรวจราชการกระทรวงยุติธรรม เป็นประธานในพิธีเปิดกิจกรรมบริจาคโลหิต ภายใต้ชื่อ “โครงการบริจาคโลหิต เพื่อเฉลิมพระเกียรติเนื่องในโอกาสมหามงคลพระราชพิธีบรมราชาภิเษก” เพื่อถวายเป็นพระราชกุศลแด่พระบาทสมเด็จพระเจ้าอยู่หัวและเป็นการน้อมนำพระราชปณิธานของพระบาทสมเด็จพระเจ้าอยู่หัว ในเรื่องของการทำความดี ด้วยหัวใจ โดยการบริจาคโลหิต เป็นการทำความดีรูปแบบหนึ่งแสดงให้เห็นถึงความเสียสละเพื่อส่วนรวมและช่วยเหลือเพื่อนมนุษย์ อีกทั้งยังเป็นการรณรงค์และปลูกจิตสำนึกข้าราชการ เจ้าหน้าที่ในสังกัดกระทรวงยุติธรรม ในเรื่องของการบริจาคโลหิตด้วยความสมัครใจโดยไม่หวังผลตอบแทน โดยมี คณะผู้บริหาร ข้าราชการ และเจ้าหน้าที่ในสังกัดกระทรวงยุติธรรม เข้าร่วมฯ
สำหรับกิจกรรมดังกล่าว จัดขึ้นระหว่างเดือนกรกฎาคม ๒๕๖๒ ถึงเดือนเมษายน ๒๕๖๓ จำนวน ๔ ครั้ง ดังนี้
ครั้งที่ ๑ วันจันทร์ที่ ๒๒ กรกฎาคม ๒๕๖๒
ครั้งที่ ๒ วันจันทร์ที่ ๒๑ ตุลาคม ๒๕๖๒
ครั้งที่ ๓ วันจันทร์ที่ ๒๐ มกราคม ๒๕๖๓ และ
ครั้งที่ ๔ วันจันทร์ที่ ๒๐ เมษายน ๒๕๖๓
ณ บริเวณลานอเนกประสงค์ ชั้น ๒ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ

ที่มา : https://www.thaigov.go.th/news/contents/details/23951
