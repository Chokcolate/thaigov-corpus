รัฐบาลไทย-ข่าวทำเนียบรัฐบาล-นายก ชวนคนไทยลอยกระทงปลอดภัย รักษ์สิ่งแวดล้อม เตือนผู้ปกครองดูแลลูกหลานระหว่างท่องเที่ยว

วันอาทิตย์ที่ 10 พฤศจิกายน 2562
นายก ชวนคนไทยลอยกระทงปลอดภัย รักษ์สิ่งแวดล้อม เตือนผู้ปกครองดูแลลูกหลานระหว่างท่องเที่ยว
นายก ชวนคนไทยลอยกระทงปลอดภัย รักษ์สิ่งแวดล้อม เตือนผู้ปกครองดูแลลูกหลานระหว่างท่องเที่ยว
ศาสตราจารย์ นฤมล ภิญโญสินวัฒน์ เผยว่า พลเอก ประยุทธ์ จันทร์โอชา นายกรัฐมนตรีและรัฐมตรีว่าการกระทรวงกลาโหม ฝากเชิญชวนคนไทยร่วมเที่ยวงานวันลอยกระทง สืบสานประเพณีไทย โดยเน้นรักษาสิ่งแวดล้อม ด้วยการใช้กระทงที่ทำจากวัสดุที่ย่อยสลายง่าย หรือสามารถเก็บทำลายได้ รวมทั้งให้เน้นความปลอดภัยระหว่างลอยกระทงหรือท่องเที่ยวบริเวณแหล่งนำ้ต่างๆ
“นายกรัฐมนตรียังห่วงใย ฝากเตือนผู้ปกครอง ดูแลลูกหลานและระมัดระวังเด็กเล็กเป็นพิเศษ ระหว่างร่วมเที่ยวงานวันลอยกระทงโดยเฉพาะบริเวณแหล่งน้ำทั่วไป ทั้งแม่นำ้ ลำคลอง สระนำ้และสวนนำ้ต่างๆ พร้อมขอร้องงดการจุดประทัดดอกไม้ไฟ และปล่อยโคมลอยเพื่อหลีกเลี่ยงการเกิดอุบัติเหตุ ซึ่งวันลอยกระทงปีนี้ นายกรัฐมนตรีจะได้ไปร่วมลอยกระทงกับพี่น้องชาวกาญจนบุรีด้วย” โฆษกประจำสำนักนายกรัฐ กล่าว

ที่มา : https://www.thaigov.go.th/news/contents/details/24464
