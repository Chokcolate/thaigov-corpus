รัฐบาลไทย-ข่าวทำเนียบรัฐบาล-รมช.มนัญญา ลุยแก้ปัญหาสหกรณ์

วันพฤหัสบดีที่ 9 มกราคม 2563
รมช.มนัญญา ลุยแก้ปัญหาสหกรณ์
รมช.มนัญญา ลุยแก้ปัญหาสหกรณ์ หวังเพิ่มความมั่นใจให้กับสมาชิก
นางสาวมนัญญา ไทยเศรษฐ์ รัฐมนตรีช่วยว่าการกระทรวงเกษตรและสหกรณ์ พร้อมด้วยนายพิเชษฐ์ วิริยะพาหะ อธิบดีกรมส่งเสริมสหกรณ์ นายโอภาส ทองยงค์ อธิบดีกรมตรวจบัญชีสหกรณ์ และหน่วยงานที่เกี่ยวข้อง เข้าร่วมหารือแนวทางการแก้ไขปัญหา กรณีการร้องเรียนจากสมาชิกสหกรณ์ออมทรัพย์สโมสรรถไฟ จำกัด ในการขอกู้ยืมเงินจากสหกรณ์ดังกล่าว ณ สหกรณ์ออมทรัพย์สโมสรรถไฟ กรุงเทพมหานคร ซึ่งหลังจากการหารือพบว่าสหกรณ์ออมทรัพย์สโมสรรถไฟ จำกัด ยังสามารถดำเนินการตามบทบาทของสหกรณ์ได้ และจะดำเนินการตรวจสอบในส่วนอื่น ๆ ที่เกี่ยวข้องต่อไป
ทั้งนี้ ในส่วนของกระทรวงเกษตรและสหกรณ์ ได้มอบหมายให้หน่วยงานที่เกี่ยวข้อง ทั้งกรมส่งเสริมสหกรณ์ และกรมตรวจบัญชีสหกรณ์ ทบทวนทั้งในเรื่องของกฎหมายและ พ.ร.บ. ให้ครอบคลุมการดำเนินงานของสหกรณ์ในภาพรวม และจากการที่เข้ามาดูแลในส่วนที่เกี่ยวข้องนี้ จะทำให้สมาชิกของสหกรณ์มีความมั่นใจในระบบของสหกรณ์
โทร 02-2810859 แฟกซ์ 02-2822871
moacnews@gmail.com
www.moac.go.th
www.facebook.com/kasetthai

ที่มา : https://www.thaigov.go.th/news/contents/details/25689
