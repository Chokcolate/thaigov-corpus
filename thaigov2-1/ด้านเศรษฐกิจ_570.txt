รัฐบาลไทย-ข่าวทำเนียบรัฐบาล-ก.อุตสาหกรรม ลงพื้นที่ซ่อม สร้าง ฟื้นฟู ทำทันที ช่วยเหลือผู้ประสบอุทกภัยหลังน้ำลดในจังหวัดยโสธร

วันอาทิตย์ที่ 6 ตุลาคม 2562
ก.อุตสาหกรรม ลงพื้นที่ซ่อม สร้าง ฟื้นฟู ทำทันที ช่วยเหลือผู้ประสบอุทกภัยหลังน้ำลดในจังหวัดยโสธร
ก.อุตสาหกรรม ลงพื้นที่ซ่อม สร้าง ฟื้นฟู ทำทันที ช่วยเหลือผู้ประสบอุทกภัยหลังน้ำลดในจังหวัดยโสธร
จังหวัดยโสธร : วันนี้ (6 ตุลาคม 2562) นายเอกภัทร วังสุวรรณ ผู้ตรวจราชการกระทรวงอุตสาหกรรม พร้อมด้วยนางพงษ์ศิริ วรรณศรี ผู้อำนวยการกองตรวจราชการกระทรวงอุตสาหกรรม นายทาวัน ทวีถาวรสวัสดิ์ ผู้อำนวยการกองบริหารงานอนุญาตโรงงาน 2 คณะผู้บริหารและเจ้าหน้าที่กระทรวงอุตสาหกรรม และหน่วยงานพันธมิตร อาทิ ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หจก.คูโบต้ายโสธร บริษัทโตโยต้ายโสธร จำกัด บริษัทมิตซูยโสธร จำกัด บริษัท ปตท. จำกัด(มหาชน) บริษัท ฮอนด้าเลาเจริญยโสธร จำกัด หจก.ภาคอิสาณอุบล(ตังปัก) สาขายโสธร วิทยาลัยเทคนิคยโสธร อาชีวศึกษาจ.ยโสธร สถาบันการอาชีวภาคตะวันออกเฉียงเหนือ 4 สำนักงานพัฒนาฝีมือแรงงานยโสธร สถานีตำรวจภูธรจังหวัดยโสธร และหน่วยงานภาครัฐและภาคเอกชนในพื้นที่ เปิดคลินิกอุตสาหกรรมเคลื่อนที่ในพื้นที่ช่วยเหลือผู้ประสบอุทกภัยหลังน้ำลดในจังหวัดยโสธร โดยมีนายวันชัย เกาะสูงเนิน อุตสาหกรรมจังหวัดยโสธร ข้าราชการ และเจ้าหน้าที่สำนักงานให้การต้อนรับและร่วมกิจกรรม ณ องค์การบริหารส่วนตำบลเขื่องคำ อำเภอเมืองยโสธร จังหวัดยโสธร
โดยกิจกรรมในวันนี้ประกอบด้วย การเปิดคลินิกให้คำปรึกษาแนะนำด้านการเงินพักชำระหนี้ ลดอัตราดอกเบี้ยเงินกู้ ขยายระยะเวลาผ่อนชำระหนี้เพื่อบรรเทาผลกระทบให้กับผู้ประกอบการ บริการตรวจเช็คสภาพรถและเปลี่ยนถ่ายน้ำมันเครื่องรถยนต์ จำนวน 80 คัน รถจักรยานยนต์ จำนวน 300 คัน เครื่องจักรกลการเกษตร(รถไถนา) จำนวน 40 คัน บริการตรวจเช็คและซ่อมอุปกรณ์เครื่องใช้ไฟฟ้าฟรี จำนวน 31 ชิ้น และจัดครัวอุตสาหกรรมบริการอาหาร เครื่องดื่มตลอดการจัดงาน
นอกจากนี้ กรมส่งเสริมอุตสาหกรรม โดยศูนย์ส่งเสริมอุตสาหกรรมภาคที่ 7 ยังได้เปิดรับบริการให้คำปรึกษาพัฒนาบรรจุภัณฑ์และรูปแบบสินค้าให้มีความทันสมัย เพื่อยกระดับบรรจุภัณฑ์ เพิ่มมูลค่าให้กับสินค้าให้แก่ผู้ประกอบการในพื้นที่ และโรงพยายาลส่งเสริมสุขภาพตำบลบ้านหนองหอย ตำบลเขื่องคำ อำเภอเมืองยโสธร จังหวัดยโสธร ได้จัดหน่วยปฐมพยาบาลให้บริการแก่ผู้มาร่วมงานอีกด้วย #กระทรวงอุตสาหกรรม
#ทำทันทีซ่อมสร้างฟื้นฟูผู้ประสบอุทกภัย4จังหวัดภาคอีสาน

ที่มา : https://www.thaigov.go.th/news/contents/details/23656
