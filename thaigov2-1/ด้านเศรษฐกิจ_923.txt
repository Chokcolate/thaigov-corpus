รัฐบาลไทย-ข่าวทำเนียบรัฐบาล-รัฐรัฐมนตรีเกษตรฯ เปิดโอกาสให้กลุ่มเกษตรกรเสนอข้อคิดเห็นถึงการคัดค้านการแบนพาราควมนตรีเกษตรฯ เปิดโอกาสให้กลุ่มเกษตรกรเสนอข้อคิดเห็นถึงการคัดค้านการแบนพาราควอต ไกลโฟเซต คลอร์ไพรีฟอส

วันอังคารที่ 26 พฤศจิกายน 2562
รัฐรัฐมนตรีเกษตรฯ เปิดโอกาสให้กลุ่มเกษตรกรเสนอข้อคิดเห็นถึงการคัดค้านการแบนพาราควมนตรีเกษตรฯ เปิดโอกาสให้กลุ่มเกษตรกรเสนอข้อคิดเห็นถึงการคัดค้านการแบนพาราควอต ไกลโฟเซต คลอร์ไพรีฟอส
รัฐมนตรีเกษตรฯ เปิดโอกาสให้กลุ่มเกษตรกรเสนอข้อคิดเห็นถึงการคัดค้านการแบนพาราควอต ไกลโฟเซต คลอร์ไพรีฟอส พร้อมรวบรวมเสนอต่อนายกรัฐมนตรี
นายเฉลิมชัย ศรีอ่อน รัฐมนตรีว่าการกระทรวงเกษตรและหกรณ์ เปิดเผยภายหลังรับฟังข้อคิดเห็นถึงการคัดค้านการแบนพาราควอต ไกลโฟเซต คลอร์ไพรีฟอส ณ กระทรวงเกษตรและสหกรณ์ ว่า ในวันนี้ได้เป็นตัวแทนของนายกรัฐมนตรี เพื่อมารับข้อเสนอและขอคิดเห็นของกลุ่มเกษตรกรเพื่อรวบรวมและเสนอต่อนายกรัฐมนตรีต่อไป
โดยข้อเสนอของเกษตรกร คือ 1) ขอให้กระทรวงเกษตรและสหกรณ์เสนอต่อคณะกรรมการวัตถุอันตรายให้กลับไปใช้มาตรการจำกัดการใช้สารเคมีทั้ง 3 ชนิด ตามมติของคณะกรรมการวัตถุอันตรายเมื่อวันที่ 23 พฤษภาคม 2561 และ 14 กุมภาพันธ์ 2562 ที่มีการประเมินด้านสุขภาพและผลกระทบอย่างรอบคอบแล้ว และ 2) ขอให้มีการศึกษาในส่วนของผลกระทบ และการหาวิธีการทดแทนหรือสารทดแทน ไม่ว่าจะเป็นเคมีหรือชีวภาพ จะต้องทำให้แล้วเสร็จ เป็นที่ยอมรับ และเกษตรกรมีความมั่นใจว่าวิธีการนั้นจะแก้ปัญหาได้จริง
อย่างไรก็ตาม กระทรวงเกษตรและสหกรณ์ได้มีการตั้งคณะทำงานพิจารณาแนวทางช่วยเหลือเกษตรกรที่ได้รับผลกระทบจากการยกเลิกใช้สารเคมีทางการเกษตร 3 ชนิด โดยมีปลัดกระทรวงเกษตรและสหกรณ์เป็นประธาน ซึ่งกำลังมีการศึกษาผลกระทบรอบด้าน โดยสำนักงานเศรษฐกิจการเกษตร (สศก.) จะรวบรวมในส่วนของตัวเลข หน่วยงานต่าง ๆ ในสังกัดกระทรวงเกษตรและสหกรณ์ก็จะนำเสนอผลกระทบที่เข้ามาว่าจะมีความเสียหายเท่าไหร่ ซึ่ง สศก.
จะไปวิเคราะห์ภาพรวม ทั้งในส่วนของเกษตรกรและภาคส่วนอื่น ๆ ที่เกี่ยวข้อง รวมถึงในด้านการบริโภคและภาคอุตสาหกรรมด้วย เป็นต้น และจะได้มีการนำเสนอต่อคณะกรรมการวัตถุอันตรายต่อไป
“ในฐานะรัฐมนตรีว่าการกระทรวงเกษตรและสหกรณ์มีหน้าที่ให้การช่วยเหลือเกษตรกร แก้ไขปัญหาไม่ว่าจะเกิดอะไรขึ้น ซึ่งคณะกรรมการวัตถุอันตรายจะมีมติอย่างไรก็เป็นเรื่องของกฎหมาย แต่ในส่วนตัวเองนั้นจะต้องรับฟังปัญหาและพร้อมจะแก้ไขปัญหาให้กับพี่น้องเกษตรกรและจากทุกฝ่าย เพื่อให้สามารถเดินร่วมกันไปข้างหน้าได้” นายเฉลิมชัย กล่าว
สำนักงานปลัดกระทรวงเกษตรและสหกรณ์
โทร 02-2810859 แฟกซ์ 02-2822871
moacnews@gmail.com
www.moac.go.th
www.facebook.com/kasetthai

ที่มา : https://www.thaigov.go.th/news/contents/details/24823
