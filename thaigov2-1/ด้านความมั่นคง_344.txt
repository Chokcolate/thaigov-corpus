รัฐบาลไทย-ข่าวทำเนียบรัฐบาล-วราวุธ สร้างขวัญกำลังใจแก่เจ้าหน้าที่ พร้อมเดินหน้าต่อเนื่อง รณรงค์เลิกใช้ถุงพลาสติก

วันพุธที่ 13 พฤศจิกายน 2562
วราวุธ สร้างขวัญกำลังใจแก่เจ้าหน้าที่ พร้อมเดินหน้าต่อเนื่อง รณรงค์เลิกใช้ถุงพลาสติก
วราวุธ สร้างขวัญกำลังใจแก่เจ้าหน้าที่ พร้อมเดินหน้าต่อเนื่อง รณรงค์เลิกใช้ถุงพลาสติก
วราวุธ สร้างขวัญกำลังใจแก่เจ้าหน้าที่ พร้อมเดินหน้าต่อเนื่อง รณรงค์เลิกใช้ถุงพลาสติก
เมื่อวันที่่ 11 พ.ย. 62​ นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วย นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม นำคณะผู้บริหารและเจ้าหน้าที่ ลงพื้นที่อุทยานแห่งชาติเอราวัณ ตรวจเยี่ยม และมอบสิ่งของเพื่อเป็นขวัญกำลังใจให้กับเจ้าหน้าที่ที่ปฏิบัติงานในพื้นที่ พร้อมรณรงค์ประชาสัมพันธ์การเลิกใช้ถุงพลาสติกหูหิ้วบริเวณร้านค้าในอุทยานแห่งชาติเอราวัณ
นายวราวุธ กล่าวว่า ขอชื่นชมและเป็นกำลังใจกับเจ้าหน้าที่อุทยานแห่งชาติทุกคนในการปฏิบัติงานเพื่อปกป้องทรัพยากรธรรมชาติของประเทศ สิ่งสำคัญในการทำงานคือการทำความเข้าใจกฎหมายและกฎระเบียบข้อบังคับต่างๆ เพื่อเป็นเกราะป้องกันตัวเองจากผู้ไม่หวังดี โดยตนจะผลักดันให้มีการนำเทคโนโลยีต่างๆ มาใช้เพื่ออำนวยความสะดวกในการทำงาน รวมถึงดูแลสวัสดิการ และความเป็นอยู่ของเจ้าหน้าที่ให้ดีที่สุด ขอให้ทุกคนมาร่วมกันดูแล ให้บริการนักท่องเที่ยว และทำให้อุทยานแห่งชาติทั่วประเทศเป็นอุทยานแห่งชาติสีเขียว ที่นอกจากจะมีทรัพยากรธรรมชาติที่สมบูรณ์แล้ว ยังมีสภาพแวดล้อมที่สะอาด มีการคัดแยกขยะ และร่วมกันลดการใช้พลาสติกแบบใช้ครั้งเดียวทิ้ง หันมาใช้ถุงผ้า และวัสดุที่เป็นมิตรกับสิ่งแวดล้อม

ที่มา : https://www.thaigov.go.th/news/contents/details/24535
