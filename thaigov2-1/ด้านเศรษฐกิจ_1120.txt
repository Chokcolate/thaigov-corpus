รัฐบาลไทย-ข่าวทำเนียบรัฐบาล-กระทรวงเกษตรฯ สนับสนุนโครงการส่งเสริมการปลูกข้าวโพดหลังนาผ่านระบบสหกรณ์ ปีการผลิต 2562/63

วันศุกร์ที่ 20 ธันวาคม 2562
กระทรวงเกษตรฯ สนับสนุนโครงการส่งเสริมการปลูกข้าวโพดหลังนาผ่านระบบสหกรณ์ ปีการผลิต 2562/63
กระทรวงเกษตรฯ สนับสนุนโครงการส่งเสริมการปลูกข้าวโพดหลังนาผ่านระบบสหกรณ์ ปีการผลิต 2562/63 เป็นทางเลือกหนึ่งที่จะทำให้เกษตรกรมีรายได้เพิ่มมากขึ้น
นางสาวมนัญญา ไทยเศรษฐ์ รัฐมนตรีช่วยว่าการกระทรวงเกษตรและสหกรณ์ ลงพื้นที่ตรวจเยี่ยมการดำเนินงานของสหกรณ์การเกษตรบ้านหม้อ จำกัด ต.บ้านหม้อ อ.พิชัย จ.อุตรดิตถ์ โดยได้พบปะเกษตรกรที่เข้าร่วมโครงการส่งเสริมการปลูกข้าวโพดหลังนาผ่านระบบสหกรณ์ ปีการผลิต 2562/63 และเยี่ยมชมการสาธิตกระบวนการรับซื้อ การสีข้าวโพด และปรับปรุงคุณภาพข้าวโพดเลี้ยงสัตว์
“จังหวัดอุตรดิตถ์มีภาคการเกษตรเป็นภาคหลักในโครงสร้างทางเศรษฐกิจ เกษตรกรส่วนใหญ่เพาะปลูกข้าวเป็นผลผลิตหลัก ที่ผ่านมาเกษตรกรบางส่วนมีการเปลี่ยนแปลงเนื้อที่เพาะปลูก ส่งผลให้เนื้อที่เก็บเกี่ยวและผลผลิตเฉลี่ยต่อไร่มีปริมาณเพิ่มขึ้น การดำเนินโครงการส่งเสริมการปลูกข้าวโพดหลังนาผ่านระบบสหกรณ์ ปีการผลิต 2562/63 จะสามารถปรับสมดุลการผลิตและเป็นการปรับระบบการปลูกข้าวไม่ให้มีการปลูกข้าวอย่างต่อเนื่องตลอดทั้งปี ซึ่งข้าวโพดเลี้ยงสัตว์เป็นพืชเศรษฐกิจที่เหมาะสมในการปลูกหลังฤดูทำนา ใช้ปริมาณน้ำในการเพาะปลูกน้อย และให้ผลตอบแทนสูงกว่า จึงเป็นทางเลือกหนึ่งที่จะทำให้เกษตรกรมีรายได้เพิ่มมากขึ้น” นางสาวมนัญญา กล่าว
สำนักงานปลัดกระทรวงเกษตรและสหกรณ์
โทร 02-2810859 แฟกซ์ 02-2822871
moacnews@gmail.com
www.moac.go.th
www.facebook.com/kasetthai

ที่มา : https://www.thaigov.go.th/news/contents/details/25362
