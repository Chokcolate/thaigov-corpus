รัฐบาลไทย-ข่าวทำเนียบรัฐบาล-กรมวิทยาศาสตร์บริการ ใส่ใจความปลอดภัยคุมเข้มการปฏิบัติตามมาตรการป้องกันการแพร่ระบาด COVID-19

วันพฤหัสบดีที่ 12 มีนาคม 2563
กรมวิทยาศาสตร์บริการ ใส่ใจความปลอดภัยคุมเข้มการปฏิบัติตามมาตรการป้องกันการแพร่ระบาด COVID-19
กรมวิทยาศาสตร์บริการ ใส่ใจความปลอดภัยคุมเข้มการปฏิบัติตามมาตรการป้องกันการแพร่ระบาด COVID-19
เมื่อวันที่ 27 กุมภาพันธ์ 2563 กรมวิทยาศาสตร์บริการ กระทรวงการอุดมศึกษา วิทยาศาสตร์ วิจัยและนวัตกรรม ให้ความสำคัญกับสุขภาพอนามัยและความปลอดภัยของผู้มาติดต่อขอรับบริการ และข้าราชการ พนักงานทุกคน จึงได้มีการดำเนินการเพื่อป้องกันและควบคุมการแพร่กระจายของเชื้อไวรัสฯ ตามประกาศของกระทรวงสาธารณสุขและประกาศกระทรวงการอุดมศึกษา วิทยาศาสตร์ฯ เรื่อง มาตรการและการเฝ้าระวังการระบาดของโรคไวรัสฯ อย่างเคร่งครัด
กรมวิทยาศาสตร์บริการ ได้ดำเนินการติดตามให้หน่วยงานภายในทุกสำนัก/กอง ควบคุมดูแลการปฏิบัติตามประกาศมาตรการดังกล่าวอย่างเข้มงวด หากมีเจ้าหน้าที่เดินทางกลับจากประเทศที่ถูกประกาศ เช่น ประเทศกลุ่มเสี่ยง ให้ปฏิบัติงาน ณ ที่พักเป็นเวลา 14 วัน และปฏิบัติตามคำแนะนำของแพทย์โดยเคร่งครัด
ในการนี้ กรมวิทยาศาสตร์บริการ ได้จัดให้มีจุดบริการเจลล้างมือภายในศูนย์บริการ One Stop Service และบริเวณหน้าลิฟต์ชั้น 1 ทุกอาคาร และแจกจ่ายเจลล้างมือขนาดพกพาให้แก่บุคลากรทุกคน รวมทั้งมีการดูแลทำความสะอาดบริเวณจุดเสี่ยงต่อการแพร่กระจายเชื้อไวรัสอย่างเข้มงวด ขอให้ผู้มาขอรับบริการกรมวิทยาศาสตร์บริการมีความมั่นใจในการดำเนินการตามมาตรการของกรมวิทยาศาสตร์บริการ
ข้อมูลข่าวโดย : กรมวิทยาศาสตร์บริการ (วศ.)
เผยแพร่ : จิรายุ รุจิพงษ์วาที
ส่วนสื่อสารองค์กร
กระทรวงการอุดมศึกษา วิทยาศาสตร์ วิจัยและนวัตกรรม
โทรศัพท์ 0 2333 3700 ต่อ 3728 - 3732 โทรสาร 0 2333 3834
Facebook : @MHESIThailand
Call Center โทร.1313

ที่มา : https://www.thaigov.go.th/news/contents/details/27118
