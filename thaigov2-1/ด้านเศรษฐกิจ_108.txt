รัฐบาลไทย-ข่าวทำเนียบรัฐบาล-ออท.สาธารณรัฐอิตาลี ประจำประเทศไทย เข้าเยี่ยมคารวะ ปลัดกระทรวงการอุดมศึกษาฯ หารือความร่วมมือในการผลักดันและขับเคลื่อนความตกลงฯ ระหว่าง 2 ฝ่าย

วันพุธที่ 7 สิงหาคม 2562
ออท.สาธารณรัฐอิตาลี ประจำประเทศไทย เข้าเยี่ยมคารวะ ปลัดกระทรวงการอุดมศึกษาฯ หารือความร่วมมือในการผลักดันและขับเคลื่อนความตกลงฯ ระหว่าง 2 ฝ่าย
เอกอัครราชทูตสาธารณรัฐอิตาลี ประจำประเทศไทย เข้าเยี่ยมคารวะ รศ.นพ.สรนิตฯ เพื่อหารือความร่วมมือในการผลักดันและขับเคลื่อนความตกลงฯ ระหว่าง 2 ฝ่าย ให้เกิดความร่วมมือที่เป็นรูปธรรม
วันนี้ (6 สิงหาคม 2562) ณ ห้องปลัดกระทรวงการอุดมศึกษา วิทยาศาสตร์ วิจัยและนวัตกรรม ชั้น 3/ นายลอเรนโซ กาลันตี (H.E. Mr. Lorenzo Galanti) เอกอัครราชทูตสาธารณรัฐอิตาลี ประจำประเทศไทย เข้าเยี่ยมคารวะ รศ.นพ.สรนิต ศิลธรรม ปลัดกระทรวงการอุดมศึกษา วิทยาศาสตร์ วิจัยและนวัตกรรม เพื่อหารือความร่วมมือในการผลักดันและขับเคลื่อนความตกลงฯ ระหว่าง 2 ฝ่าย ให้เกิดความร่วมมือที่เป็นรูปธรรม ซึ่งได้มีการลงนามในความตกลงว่าด้วย วทน. ลงนามโดย รัฐมนตรีช่วยว่าการกระทรวงการต่างประเทศของไทย และรัฐมนตรีว่าการกระทรวงศึกษาธิการ กิจกรรมมหาวิทยาลัย และการวิจัยทางวิทยาศาสตร์ เมื่อปี 2547
สำหรับความร่วมมือในเบื้องต้น คือ ตั้งเป้าหมายที่จะจัดประชุมคณะกรรมาธิการร่วมครั้งแรกในปีนี้ โดยในความตกลงฯ ประกอบด้วยสาขา 1. Information Technology/ 2. Electrical Engineering/ 3. Civil Engineering/ 4. Health Sciences/ 5. Micro and Nanotechnology/ 6. Agro-Industry/Food Technology/ 7. Environment/ 8. Aviation/ 9. Energy/ และ 10. Transportation ซึ่งกิจกรรมที่จะดำเนินการร่วมกันได้นั้น คือ การแลกเปลี่ยนผู้เชี่ยวชาญนักวิทยาศาสตร์/วิจัย ข้อมูลทางวิชาการ ร่วมกันจัดตั้งศูนย์วิจัยในสาขาที่เห็นพ้องกัน จัดประชุม สัมมนา และฝึกอบรมในสาขาที่ขาดแคลน ร่วมจัดแสดงผลงานทางวิทยาศาสตร์ เทคโนโลยีและนวัตกรรม ตลอดจนการวิจัยและพัฒนา
นอกจากความร่วมมือในด้านต่างๆ ระหว่างหน่วยงานภายใต้ กระทรวงการอุดมศึกษา วิทยาศาสตร์ วิจัยและนวัตกรรม (อว.) กับหน่วยงานของอิตาลี ที่ได้มีการดำเนินงานร่วมกันอยู่แล้วนั้น ในอนาคต ทั้ง 2 ฝ่าย ยังได้วางแนวทางการดำเนินความร่วมมือระหว่างไทยกับอิตาลีไว้ ในเรื่องของนโยบายการดำเนินงานของ อว./ ความร่วมมือ Grand Challenges RDI/Frontier RDI/ การสร้าง New Relationship in term of Science, Technology, and Innovation/ การสร้างเครือข่ายความร่วมมือด้าน อววน. ระหว่างไทย-อิตาลี รวมทั้ง การจัดงาน Thailand-Italy Innovation Forum อีกด้วย

ที่มา : https://www.thaigov.go.th/news/contents/details/22046
