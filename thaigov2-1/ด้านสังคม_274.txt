รัฐบาลไทย-ข่าวทำเนียบรัฐบาล-ปลัดกระทรวงดิจิทัลฯ ร่วมงานวันคล้ายวันสถาปนา ครบรอบ 8 ปี กสทช.

วันอังคารที่ 8 ตุลาคม 2562
ปลัดกระทรวงดิจิทัลฯ ร่วมงานวันคล้ายวันสถาปนา ครบรอบ 8 ปี กสทช.
ปลัดกระทรวงดิจิทัลฯ ร่วมงานวันคล้ายวันสถาปนา ครบรอบ 8 ปี กสทช.
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม ร่วมงานวันคล้ายวันสถาปนา ครบรอบ 8 ปี คณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ เมื่อวันที่ 7 ตุลาคม 2562 ณ สำนักงานคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) กรุงเทพฯ โดย พลเอก สุกิจ ขมะสุนทร ประธานกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ พร้อมด้วยคณะกรรมการฯ ร่วมให้การต้อนรับ สำหรับวันที่ 7 ตุลาคม 2562 นี้ เป็นวันครบรอบ 8 ปี คณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ ดำเนินการตามภารกิจในการจัดสรรและบริหารคลื่นความถี่ กำกับดูแลกิจการดาวเทียม สร้างความเป็นธรรมในการแข่งขันให้กับอุตสาหกรรมกิจการกระจายเสียง กิจการโทรทัศน์ และกิจการโทรคมนาคม คุ้มครองผู้บริโภคให้ได้ใช้บริการที่มีมาตรฐานในราคาที่เป็นธรรม
*******************

ที่มา : https://www.thaigov.go.th/news/contents/details/23685
