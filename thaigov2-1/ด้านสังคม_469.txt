รัฐบาลไทย-ข่าวทำเนียบรัฐบาล-นายภูเวียงฯ รองปลัดกระทรวงดิจิทัลฯ ตรวจความพร้อมระบบเทคโนโลยีและการสื่อสาร ในงานพระราชพิธีเสด็จพระราชดำเนินเลียบพระนครโดยขบวนพยุหยาตราทางชลมารค เนื่องในพระราชพิธีบรมราชาภิเษก 2562

วันจันทร์ที่ 9 ธันวาคม 2562
นายภูเวียงฯ รองปลัดกระทรวงดิจิทัลฯ ตรวจความพร้อมระบบเทคโนโลยีและการสื่อสาร ในงานพระราชพิธีเสด็จพระราชดำเนินเลียบพระนครโดยขบวนพยุหยาตราทางชลมารค เนื่องในพระราชพิธีบรมราชาภิเษก 2562
นายภูเวียงฯ รองปลัดกระทรวงดิจิทัลฯ ตรวจความพร้อมระบบเทคโนโลยีและการสื่อสาร ในงานพระราชพิธีเสด็จพระราชดำเนินเลียบพระนครโดยขบวนพยุหยาตราทางชลมารค เนื่องในพระราชพิธีบรมราชาภิเษก พุทธศักราช 2562
เมื่อวันที่ 7 ธันวาคม 2562 นายภูเวียง ประคำมินทร์ รองปลัดกระทรวงดิจิทัลเพื่อเศรษฐกิจและสังคม ตรวจเยี่ยมความพร้อมระบบเทคโนโลยีและการสื่อสารของหน่วยงานภายใต้สังกัดกระทรวงดิจิทัลเพื่อเศรษฐกิจและสังคม และหน่วยงานร่วมปฏิบัติ โดยมีนายพัฒนา ณ สงขลา รักษาการในตำแหน่งรองกรรมการผู้จัดการใหญ่ สาขาปฏิบัติการ และธุรกิจ NBN บริษัท กสท โทรคมนาคม จำกัด (มหาชน) และนายเดชพร ด่านพิทักษ์กุล ผู้ช่วยกรรมการผู้จัดการใหญ่ สำนักขายและบริการลูกค้านครหลวงที่ 1 บริษัท ทีโอที จำกัด (มหาชน) ให้การต้อนรับ ทั้งนี้กระทรวงดิจิทัลเพื่อเศรษฐกิจและสังคมได้ดำเนินการติดตั้งระบบอินเทอร์เน็ตความเร็วสูง โทรศัพท์ โทรสาร รวมถึงการติดตั้งกล้องโทรทัศน์วงจรปิด (CCTV) เพื่อเป็นระบบรองรับการบริหารจัดการกองอำนวยการร่วมงานพระราชพิธีเสด็จพระราชดำเนินเลียบพระนครโดยขบวนพยุหยาตราทางชลมารค เนื่องในพระราชพิธีบรมราชาภิเษก พุทธศักราช 2562
******************

ที่มา : https://www.thaigov.go.th/news/contents/details/25101
