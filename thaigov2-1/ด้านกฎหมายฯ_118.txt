รัฐบาลไทย-ข่าวทำเนียบรัฐบาล-"กระทรวงยุติธรรม" ขับเคลื่อนการดำเนินงานของสำนักงานยุติธรรมจังหวัด ประจำปีงบประมาณ ๒๕๖๓

วันพฤหัสบดีที่ 7 พฤศจิกายน 2562
"กระทรวงยุติธรรม" ขับเคลื่อนการดำเนินงานของสำนักงานยุติธรรมจังหวัด ประจำปีงบประมาณ ๒๕๖๓
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมเชิงปฏิบัติการ เพื่อชี้แจงแนวทางการดำเนินงานของสำนักงานยุติธรรมจังหวัด ประจำปีงบประมาณ ๒๕๖๓
ในวันพุธที่ ๖ พฤศจิกายน ๒๕๖๒ เวลา ๐๙.๐๐ น.
ณ ห้องฟีนิกซ์ บอลรูม ๓ อาคารอิมแพ็ค เอ็กซิบิชั่น เมืองทองธานี
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานการประชุมเชิงปฏิบัติการ เพื่อชี้แจงแนวทางการดำเนินงานของสำนักงานยุติธรรมจังหวัด
ประจำปีงบประมาณ ๒๕๖๓
โดยมี พันตำรวจเอก ทรงศักดิ์ รักศักดิ์สกุล นายนิมิต ทัพวนานต์ ผู้ตรวจราชการกระทรวงยุติธรรม
นายวัลลภ นาคบัว ผู้อำนวยการสำนักงานกิจการยุติธรรม พร้อมด้วย ผู้บริหารหน่วยงาน
ในสังกัดกระทรวงยุติธรรม และเจ้าหน้าที่จากสำนักงานยุติธรรมจังหวัด กว่า ๕๐๐ คน เข้าร่วมฯ
การประชุมดังกล่าว มีวัตถุประสงค์เพื่อให้บุคลากรของสำนักงานยุติธรรมจังหวัดและหน่วยงานที่เกี่ยวข้อง
มีความรู้ ความเข้าใจในนโยบายและแนวทางการดำเนินงานของกระทวงยุติธรรม ในการขับเคลื่อน
การดำเนินงานของสำนักงานยุติธรรมจังหวัด ตลอดจนสามารถนำไปใช้เป็นแนวทางในการดำเนินงาน
ที่เกี่ยวข้องให้มีประสิทธิภาพและเกิดประสิทธิผลยิ่งขึ้น
ในการนี้ ปลัดกระทรวงยุติธรรม ได้บรรยายพิเศษ เรื่อง “นโยบายและยุทธศาสตร์
ของกระทรวงยุติธรรม ประจำปีงบประมาณ ๒๕๖๓” ใจความสำคัญตอนหนึ่งว่า
ผู้ปฏิบัติงานในส่วนงานของยุติธรรมจังหวัด จะต้องเชื่อมโยงภารกิจของทุกหน่วยงาน
ในสังกัดกระทรวงยุติธรรม เพื่อผลักดันการดำเนินงานของสำนักงานยุติธรรมจังหวัด
ให้มีความอย่างชัดเจนและสามารถเข้าถึงประชาชนในพื้นที่ได้อย่างทั่วถึง

ที่มา : https://www.thaigov.go.th/news/contents/details/24389
