รัฐบาลไทย-ข่าวทำเนียบรัฐบาล-กระทรวงดิจิทัลฯ ร่วมกับ กระทรวงการท่องเที่ยวฯ จัดประชุมความร่วมมือการจัดทำระบบ สารสนเทศเพื่อการท่องเที่ยว ครั้งที่ 2/2562

วันจันทร์ที่ 16 ธันวาคม 2562
กระทรวงดิจิทัลฯ ร่วมกับ กระทรวงการท่องเที่ยวฯ จัดประชุมความร่วมมือการจัดทำระบบ สารสนเทศเพื่อการท่องเที่ยว ครั้งที่ 2/2562
กระทรวงดิจิทัลฯ ร่วมกับ กระทรวงการท่องเที่ยวฯ จัดประชุมความร่วมมือการจัดทำระบบ สารสนเทศเพื่อการท่องเที่ยว ครั้งที่ 2/2562
นายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม เป็นประธานการประชุมความร่วมมือในการจัดทำระบบ Big Data ด้านการท่องเที่ยว เมื่อวันที่ 13 ธันวาคม 2562 ณ ห้องประชุม MDES1 ชั้น 9 กระทรวงดิจิทัลเพื่อเศรษฐกิจและสังคม ซึ่งการท่องเที่ยวถือเป็นยุทธศาสตร์หนึ่งของการพัฒนา Big Data ของรัฐบาลตามดำริของนายกรัฐมนตรี โดยมีหน่วยงานที่เกี่ยวข้องเข้าร่วมการประชุม ได้แก่ สถาบันส่งเสริมการวิเคราะห์และบริหารข้อมูลขนาดใหญ่ภาครัฐ (Government Big Data Institute: GBDi) และหน่วยงานที่เกี่ยวข้องด้านการท่องเที่ยว ทั้งภาครัฐ และเอกชน เช่น กระทรวงการท่องเที่ยวและกีฬา กระทรวงวัฒนธรรม การท่องเที่ยว แห่งประเทศไทย บริษัท ไทย ดิจิทัลแพลตฟอร์ม วิสาหกิจเพื่อสังคม (TAGTHAi) สมาคมโรงแรมไทย เป็นต้น เพื่อร่วมกันพัฒนา Big Data ด้านการท่องเที่ยว เพื่ออำนวยความสะดวกแก่ประชาชนไทยและนักท่องเที่ยวต่างชาติ ประชาสัมพันธ์การท่องเที่ยวใหม่ ๆ ที่หลากหลายเหมาะกับความต้องการและงบประมาณ ช่วยเหลือผู้ประกอบการ ด้านการท่องเที่ยวให้มีต้นทุนในการดำเนินการต่ำลง มีข้อมูลในการวางแผนดำเนินธุรกิจได้อย่างมีประสิทธิภาพ และสร้างรายได้ด้านการท่องเที่ยวให้ประเทศ ตั้งเป้าหมายว่าภายใน 3 เดือนต้องเริ่มมีผลงานด้าน Big Data ด้านการท่องเที่ยวที่สร้างประโยชน์ให้ประชาชน
*******************

ที่มา : https://www.thaigov.go.th/news/contents/details/25233
