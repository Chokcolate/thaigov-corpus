รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ กล่าวปาฐกถาในงาน “Power of data : Privacy in a connected world”

วันศุกร์ที่ 27 กันยายน 2562
รมว.กระทรวงดิจิทัลฯ กล่าวปาฐกถาในงาน “Power of data : Privacy in a connected world”
รมว.กระทรวงดิจิทัลฯ กล่าวปาฐกถาในงาน “Power of data : Privacy in a connected world”
นายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม กล่าวปาฐกถาในงาน “Power of data : Privacy in a connected world” ณ โรงแรมสยามเคมปินสกี้ กรุงเทพฯ เมื่อวันที่ 25 กันยายน 2562 จัดโดยหนังสือพิมพ์บางกอกโพสต์ ซึ่ง รมว.กระทรวงดิจิทัลฯ กล่าวว่า ช่วง 2 ปีที่ผ่านมา รัฐบาลวางโครงสร้างพื้นฐานด้านดิจิทัลไปมากแล้ว แต่จะยังพัฒนาจุดกระจายสัญญาณให้ครอบคลุมชาวบ้านในพื้นที่ห่างไกลอย่างต่อเนื่อง โดยจะส่งเสริมให้ประชาชนสามารถใช้ประโยชน์จากโครงสร้างพื้นฐานดิจิทัลที่มีเพิ่มมากขึ้น กระทรวงฯ จะส่งเสริมให้คนรู้จัก "เกษตรดิจิทัล" เมื่อใช้งานดิจิทัลมากขึ้น ข้อมูลที่ส่งต่อกันก็จะมากขึ้นไปด้วย ดังนั้น รัฐบาลจะสนับสนุนให้เกิดการใช้ประโยชน์จาก Big Data โดยเริ่มจาก "ข้อมูลด้านการท่องเที่ยว" เพื่อให้ได้วางแผนจัดการทรัพยากรอย่างมีประสิทธิภาพ ขณะเดียวกันภาคเอกชนก็ได้สร้างมูลค่าเพิ่มให้กับสินค้า&บริการ และประชาชนก็สามารถเลือกใช้บริการได้อย่างคุ้มค่า สำหรับ พ.ร.บ.คุ้มครองข้อมูลส่วนบุคคล ที่เพิ่งมีผลบังคับใช้ ภาคเอกชนส่วนใหญ่จะกังวลเรื่องการโอนข้อมูลข้ามประเทศ ซึ่งกฎหมายกำหนดให้สามารถทำได้ แต่มีขั้นตอนและการตรวจสอบตามหลักเกณฑ์เพื่อให้เป็นไปตามมาตรฐานสากล กระทรวงฯ จะจัดทำคู่มือและหลักเกณฑ์สำหรับแต่ละกลุ่มธุรกิจ รวมทั้งเร่งออกกฎหมายลูกที่เกี่ยวข้อง ทั้งนี้ กฎหมาย Cyber Security จะช่วยวางแนวทางในการป้องกันและดูแลความมั่นคงปลอดภัยให้กับโครงสร้างพื้นฐานทางสารสนเทศที่สำคัญอีกด้วย
*****************

ที่มา : https://www.thaigov.go.th/news/contents/details/23445
