รัฐบาลไทย-ข่าวทำเนียบรัฐบาล-ทิศทางการยกระดับความสามารถในการแข่งขันของประเทศ กับงาน THAILAND COMPETITIVENESS : HOW TO TURN CHALLENGES INTO SUCCESS?

วันอังคารที่ 10 มีนาคม 2563
ทิศทางการยกระดับความสามารถในการแข่งขันของประเทศ กับงาน THAILAND COMPETITIVENESS : HOW TO TURN CHALLENGES INTO SUCCESS?
ทิศทางการยกระดับความสามารถในการแข่งขันของประเทศ กับงาน THAILAND COMPETITIVENESS : HOW TO TURN CHALLENGES INTO SUCCESS?
21 กุมภาพันธ์ 2563 ณ ห้อง Ballroom ชั้น 6 โรงแรมอมารี วอเตอร์เกท ประตูน้ำ กรุงเทพฯ/ดร.สุวิทย์ เมษินทรีย์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม เป็นประธานกล่าวเปิดการประชุมเชิงปฏิบัติการเรื่อง “Thailand Competitiveness : How to turn challenges into success? รับมือความท้าทายเพื่อยกระดับความสามารถในการแข่งขันของไทย ภายใต้ยุทธศาสตร์ชาติ 20 ปี” และปาฐกถาพิเศษ ในหัวข้อ “ทิศทางการยกระดับความสามารถในการแข่งขันของประเทศ” โดยมีศาสตราจารย์พิเศษ ดร.ทศพร ศิริสัมพันธ์ เลขาธิการสภาพัฒนาการเศรษฐกิจและสังคมแห่งชาติ กล่าวรายงาน
ดร.สุวิทย์ เมษินทรีย์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม กล่าวว่า ขีดความสามารถในการแข่งขัน หรือ Competitiveness เป็นเรื่องที่มีความสำคัญ โจทย์ที่เราต้องทำจะเปลี่ยนการแข่งขันให้เป็นความสำเร็จ ซึ่งประเด็นท้าทายจะแบ่งออกเป็น 3 อย่างด้วยกัน คือ 1.เราจะตอบรับเหตุการ์ฉุกเฉินอย่างไร ซึ่งปัจจุบันเป็นเหตุการณ์เชิงซ้อน อาทิ pm 2.5, โคโรน่าไวรัส 2. Destruction ในหลากมิติ ทำให้เกิดการเปลี่ยนแปลง Internet of Things (IoT) ซึ่งไม่ได้หยุดอยู่กับที่ และ 3.Grobal Mindset ทั้งภาครัฐ เอกชนและประชาชน ดังนั้น Competitiveness ของประเทศไทยจะยึดตึกกับความสามารถในการแข่งขันของประเทศไทยในเวทีโลกอย่างเดียวไม่ได้
อนาคตต้องกำหนด Competitiveness ใหม่ ที่ไม่ใช่เศรษฐกิจเพียงอย่างเดียว เมื่อโลกเปลี่ยนเราต้องปรับเพื่อไปสู่อุตสาหกรรม 4.0 ให้มีความสมดุลมากขึ้น ซึ่งต้องตอบโจทย์ 3 ข้อด้วยกัน คือ 1.การสร้างความเข้มแข็งสู่ภายในและเชื่อมต่อกับประชาคมโลก 2.เดินหน้าไปด้วยกันโดยไม่ทิ้งใครไว้ข้างหลัง ไม่ได้ผูกขาดกับที่ใดเพียงอย่างเดียว และ 3.การน้อมนำเอาปรัชญาเศรษฐกิจพอเพียงเพื่อการพัฒนาอย่างยั่งยืน ดร.สุวิทย์ กล่าว
เผยแพร่ : จิรายุ รุจิพงษ์วาที
ส่วนสื่อสารองค์กร
กระทรวงการอุดมศึกษา วิทยาศาสตร์ วิจัยและนวัตกรรม
โทรศัพท์ 0 2333 3700 ต่อ 3728 - 3732 โทรสาร 0 2333 3834
Facebook : @MHESIThailand
Call Center โทร.1313

ที่มา : https://www.thaigov.go.th/news/contents/details/27039
