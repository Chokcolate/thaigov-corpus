รัฐบาลไทย-ข่าวทำเนียบรัฐบาล-กรุงไทยขานรับมาตรการบรรเทาค่าครองชีพ

วันพฤหัสบดีที่ 5 กันยายน 2562
กรุงไทยขานรับมาตรการบรรเทาค่าครองชีพ
ตามที่รัฐบาล โดยกรมบัญชีกลางจะโอนเงินตามมาตรการบรรเทาค่าครองชีพ 3 มาตรการ ได้แก่ การพยุงการบริโภคฯ เงินช่วยเหลือผู้สูงอายุ  และเงินช่วยเหลือการเลี้ยงดูบุตร เข้ากระเป๋าเงิน e-Money ของผู้ถือบัตรสวัสดิการแห่งรัฐ ในระหว่างวันที่ 6-9 กันยายน 2562 นั้น
ตามที่รัฐบาล โดยกรมบัญชีกลางจะโอนเงินตามมาตรการบรรเทาค่าครองชีพ 3 มาตรการ ได้แก่ การพยุงการบริโภคฯ เงินช่วยเหลือผู้สูงอายุ  และเงินช่วยเหลือการเลี้ยงดูบุตร เข้ากระเป๋าเงิน e-Money ของผู้ถือบัตรสวัสดิการแห่งรัฐ ในระหว่างวันที่ 6-9 กันยายน 2562 นั้น
ธนาคารกรุงไทย ได้เตรียมการในการดูแลอย่างใกล้ชิด เพื่อไม่ให้เกิดผลกระทบกับผู้ถือบัตรสวัสดิการแห่งรัฐและประชาชนทั่วไป โดยได้ดำเนินการเติมเงินในตู้ ATM เป็นกรณีพิเศษ ทั้งธนบัตรใบละ  100 และ 500 บาท เพื่อให้เพียงพอในการรองรับการถอนเงิน รวมทั้งได้เพิ่มการติดตั้งรถบริการเคลื่อนที่ หรือ Krungthai On The Move ในพื้นที่ที่มีปริมาณการกดเงินของบัตรสวัสดิการแห่งรัฐจำนวนมาก นอกจากนี้ ยังได้จัดตั้งทีมงานติดตามการใช้งานของตู้ ATM อีกด้วย
ทั้งนี้ เงินในกระเป๋า e-Money ที่รัฐบาลจ่ายให้กับผู้ถือบัตรสวัสดิการแห่งรัฐนั้น ไม่จำกัดเวลาในการใช้จ่าย  โดยสามารถถอนเงินในวันใดก็ได้ หรือใช้ซื้อสินค้าอุปโภคบริโภคที่ร้านธงฟ้าประชารัฐ ร้านค้าประชารัฐของกองทุนหมู่บ้านและชุมชนเมือง ที่รับชำระเงินผ่านเครื่องรับชำระเงินอิเล็กทรอนิกส์ (EDC) และแอปพลิเคชั่น ถุงเงินประชารัฐ  รวมทั้งร้านค้าทั่วไปที่รับชำระเงินผ่านเครื่อง EDC แบบพร้อมการ์ด (Prompt Card) ที่สำคัญยังสามารถสะสมไว้ใช้จ่ายเมื่อมีความจำเป็น

ที่มา : https://www.thaigov.go.th/news/contents/details/22843
