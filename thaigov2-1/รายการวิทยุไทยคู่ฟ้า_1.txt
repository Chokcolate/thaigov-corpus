รัฐบาลไทย-ข่าวทำเนียบรัฐบาล-ป้องกันปัญหาการเอาเปรียบนักท่องเที่ยวต่างชาติ

วันจันทร์ที่ 22 กรกฎาคม 2562
ป้องกันปัญหาการเอาเปรียบนักท่องเที่ยวต่างชาติ
วันเสาร์ที่ 20 กรกฎาคม 2562
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
พลเอก ประยุทธ์ จันทร์โอชา นายกรัฐมนตรี แสดงความเป็นห่วงเรื่องปัญหาการเอาเปรียบนักท่องเที่ยวต่างชาติ เช่น กรณีรถตู้โดยสารเรียกเก็บค่าบริการสูงเกินจริง โดยกำชับให้เจ้าหน้าที่บ้านเมืองคอยสอดส่องดูแลอย่างเข้มงวดเพื่อป้องกันไม่ให้เกิดเหตุการณ์เช่นนี้ขึ้นอีก รวมทั้งขอความร่วมมือผู้ประกอบการช่วยกันดูแลเป็นหูเป็นตาตรวจสอบซึ่งกันและกัน ทั้งนี้ รัฐบาลพยายามใช้ทุกมาตรการเพื่อส่งเสริมการท่องเที่ยวทำให้ประเทศไทยเป็นจุดหมายของการท่องเที่ยวที่มีชื่อเสียงของโลก ซึ่งนอกจากจะมีสถานที่ท่องเที่ยวที่สวยงามแล้ว น้ำใจไมตรีของคนไทยยังเป็นสิ่งที่คนทั่วโลกชื่นชมและประทับใจในความเป็นไทย ดังนั้น คนไทยทุกคนจึงควรเป็นเจ้าบ้านที่ดีต้อนรับผู้มาเยือนอย่างอบอุ่น และไม่เอารัดเอาเปรียบนักท่องเที่ยวอย่างเด็ดขาด
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/21671
