รัฐบาลไทย-ข่าวทำเนียบรัฐบาล-นายปรเมศวร์ งามพิเชษฐ์ ผู้ช่วยรัฐมนตรีประจำกระทรวงวัฒนธรรม เป็นประธานกล่าวแสดงความยินดี และมอบรางวัล ในการประกวดหนังสั้นโครงการส่งเสริม และเผยแพร่ค่านิยมและความเป็นไทย “ไทยดี  มีม

วันพฤหัสบดีที่ 26 กันยายน 2562
นายปรเมศวร์ งามพิเชษฐ์ ผู้ช่วยรัฐมนตรีประจำกระทรวงวัฒนธรรม เป็นประธานกล่าวแสดงความยินดี และมอบรางวัล ในการประกวดหนังสั้นโครงการส่งเสริม และเผยแพร่ค่านิยมและความเป็นไทย “ไทยดี  มีม
นายปรเมศวร์ งามพิเชษฐ์ ผู้ช่วยรัฐมนตรีประจำกระทรวงวัฒนธรรม เป็นประธานกล่าวแสดงความยินดี และมอบรางวัล ในการประกวดหนังสั้นโครงการส่งเสริม และเผยแพร่ค่านิยมและความเป็นไทย “ไทยดี  มีมารยาท”
วันที่ ๒๕ กันยายน ๒๕๖๒ เวลา ๑๒.๐๐ น. นายอิทธิพล คุณปลื้ม รัฐมนตรีว่าการกระทรวงวัฒนธรรม มอบหมายให้นายปรเมศวร์ งามพิเชษฐ์ ผู้ช่วยรัฐมนตรีประจำกระทรวงวัฒนธรรม เป็นประธานกล่าวแสดงความยินดี และมอบรางวัล ในการประกวดหนังสั้นโครงการส่งเสริม และเผยแพร่ค่านิยมและความเป็นไทย “ไทยดี มีมารยาท” จำนวน ๑๖ เรื่อง โดยมี นางสาวอัจฉราพร พงษ์ฉวี รองอธิบดีกรมส่งเสริมวัฒนธรรม ประธานกรรมการ บริษัท โมโนเทคโนโลยี จำกัด (มหาชน) นักเรียน นักศึกษาและผู้แทนหน่วยงานที่เกี่ยวข้อง เข้าร่วม ณ โมโนสตูดิโอ ๒๙ (MONO ๒๙) ถนนชัยพฤกษ์ อำเภอปากเกร็ด จังหวัดนนทบุรี ทั้งนี้กระทรวงวัฒนธรรม โดยกรมส่งเสริมวัฒนธรรม ร่วมกับ บริษัท โมโนเทคโนโลยี จำกัด (มหาชน) จัดกิจกรรมขึ้นเพื่อเป็นพลังสำคัญในการผลิตสื่อเพื่อส่งเสริมเผยแพร่วัฒนธรรมไทยอย่างต่อเนื่อง เป็นต้นแบบเป็นตัวอย่างที่ดีให้แก่บุคคล และหน่วยงานอื่น ๆ ในการร่วมกันสร้างสรรค์วัฒนธรรมไทย โดยมีเยาวชนนักเรียนระดับมัธยมศึกษา และนิสิตนักศึกษาระดับอุดมศึกษา ร่วมส่งผลงานเข้าประกวดจากทั่วประเทศ กว่า ๒๐๕ เรื่อง

ที่มา : https://www.thaigov.go.th/news/contents/details/23408
