รัฐบาลไทย-ข่าวทำเนียบรัฐบาล-รมช.กห. นำคณะเดินทางไปร่วมประชุม รมว.กห. อาเซียน ณ กรุงฮานอย

วันพุธที่ 19 กุมภาพันธ์ 2563
รมช.กห. นำคณะเดินทางไปร่วมประชุม รมว.กห. อาเซียน ณ กรุงฮานอย
พล.ท.คงชีพ ตันตระวาณิชย์ โฆษก กห. เปิดเผยว่า พล.อ.ประยุทธ์ จันทร์โอชา นรม. และ รมว.กห. มอบหมายให้ พล.อ.ชัยชาญ ช้างมงคล รมช.กห. เป็นผู้แทนนำ ปล.กห. และคณะเดินทางไปร่วมประชุม รมว.กห. อาเซียนอย่างไม่เป็นทางการ
พล.ท.คงชีพ ตันตระวาณิชย์ โฆษก กห. เปิดเผยว่า พล.อ.ประยุทธ์ จันทร์โอชา นรม. และ รมว.กห. มอบหมายให้ พล.อ.ชัยชาญ ช้างมงคล รมช.กห. เป็นผู้แทนนำ ปล.กห. และคณะเดินทางไปร่วมประชุม รมว.กห. อาเซียนอย่างไม่เป็นทางการ (ADMM Retreat) ระหว่าง ๑๘ – ๑๙ ก.พ.๖๓ ณ กรุงฮานอย สาธารณรัฐสังคมนิยมเวียดนาม
โดยการประชุม ADMM Retreat ปี ๖๓ ที่มีเวียดนามเป็นเจ้าภาพครั้งนี้ ได้กำหนดแนวคิดหลัก คือ การส่งเสริมความร่วมมือเพื่อเสริมความแน่นแฟ้น และความพร้อมต่อการตอบสนองของอาเซียน (Cohesive and Responsive) เพื่อนำไปสู่ประชาคมอาเซียนที่มีประชาชนเป็นศูนย์กลาง และส่งเสริมการดำเนินการเชิงรุกและขีดความสามารถของอาเซียน เพื่อรับมือกับโอกาสและความท้าทายที่เกิดขึ้นจากความเปลี่ยนแปลงในระดับภูมิภาคและระดับโลกที่สำคัญ
โดยจะมีการหารือและแลกเปลี่ยนมุมมองด้านความมั่นคงในภูมิภาค ร่วมกับ รมว.กห.ประเทศสมาชิก เพื่อประเมินและรับมือกับความท้าทายต่างๆในภูมิภาคร่วมกัน และยังเป็นโอกาสในการพบปะและเสริมสร้างความไว้เนื้อเชื่อใจระหว่างกันด้วย

ที่มา : https://www.thaigov.go.th/news/contents/details/26619
