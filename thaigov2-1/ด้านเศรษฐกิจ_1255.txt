รัฐบาลไทย-ข่าวทำเนียบรัฐบาล-โฆษกกระทรวงอุตสาหกรรม ร่วมประชุมหารือแนวทางการบูรณาการส่งเสริมผู้ประกอบการในพื้นที่ จ.ชัยภูมิ

วันพุธที่ 15 มกราคม 2563
โฆษกกระทรวงอุตสาหกรรม ร่วมประชุมหารือแนวทางการบูรณาการส่งเสริมผู้ประกอบการในพื้นที่ จ.ชัยภูมิ
นางสาวสุชาดา แทนทรัพย์ โฆษกกระทรวงอุตสาหกรรม ร่วมประชุมหารือแนวทางการบูรณาการส่งเสริมผู้ประกอบการในพื้นที่ จ.ชัยภูมิ โดยมีนายรัฐการ ด่านกุล ประธานสภาอุตสาหกรรมจังหวัดชัยภูมิ
จังหวัดชัยภูมิ : วันนี้ (15 มกราคม 2563) เวลา 15.00 น. นางสาวสุชาดา แทนทรัพย์ โฆษกกระทรวงอุตสาหกรรม พร้อมด้วยนายณัฐพล รังสิตพล อธิบดีกรมส่งเสริมอุตสาหกรรม นายใบน้อย สุวรรณชาตรี รองอธิบดีกรมส่งเสริมอุตสาหกรรม นางสาวอัญชลีย์พร เขียวเกษม ผู้อำนวยการศูนย์ส่งเสริมอุตสาหกรรมภาคที่ 6 จังหวัดนครราชสีมา ร่วมประชุมหารือแนวทางการบูรณาการส่งเสริมผู้ประกอบการในพื้นที่ จ.ชัยภูมิ โดยมีนายรัฐการ ด่านกุล ประธานสภาอุตสาหกรรมจังหวัดชัยภูมิ นายสิทธิพล สุทธิศักดิ์ภักดี ประธานหอการค้าชัยภูมิ และผู้นำชุมชนจังหวัดชัยภูมิ เข้าร่วมประชุม ณ ห้องประชุมสภาอุตสาหกรรมจังหวัดชัยภูมิ
โดยในส่วนของกระทรวงอุตสาหกรรม กรมส่งเสริมอุตสาหกรรม ได้จัดเตรียมโครงการต่างๆ เพื่อพัฒนาและส่งเสริมผู้ประกอบการกลุ่มอุตสาหกรรมเกษตรและอุตสาหกรรมอาหารสู่ระบบมาตรฐาน การบริหารจัดการโลจิสติกส์ การพัฒนาประสิทธิภาพการผลิต การพัฒนาผลิตภัณฑ์สร้างมูลค่าเพิ่มและการพัฒนาร่วมกลุ่ม SMEs เพื่อเชื่อมโยงอุตสาหกรรม ส่วนวิสาหกิจชุมชนในพื้นที่จะมีการพัฒนาศักยภาพและยกระดับผู้ผลิตผลิตภัณฑ์หนึ่งตำบลหนึ่งผลิตภัณฑ์  การเพิ่มมูลค่าผลิตภัณฑ์อุตสาหกรรมท่องเที่ยวภายใต้อัตลักษณ์จังหวัด #กระทรวงอุตสาหกรรม #การส่งเสริมและพัฒนาSMEs

ที่มา : https://www.thaigov.go.th/news/contents/details/25820
