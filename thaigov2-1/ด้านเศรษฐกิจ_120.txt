รัฐบาลไทย-ข่าวทำเนียบรัฐบาล-พร้อม!! ธอส. จัดสินเชื่อบ้านดอกเบี้ยปีแรก 1.99% ต่อปี เงินฝากซุปเปอร์ออมทรัพย์พิเศษ รวมรับดอกเบี้ยสูง 1.60% ต่อปี ทรัพย์ NPA ราคาเริ่มต้นแค่ 175,000 บาท ที่งาน Money Expo Korat 201

วันพฤหัสบดีที่ 8 สิงหาคม 2562
พร้อม!! ธอส. จัดสินเชื่อบ้านดอกเบี้ยปีแรก 1.99% ต่อปี เงินฝากซุปเปอร์ออมทรัพย์พิเศษ รวมรับดอกเบี้ยสูง 1.60% ต่อปี ทรัพย์ NPA ราคาเริ่มต้นแค่ 175,000 บาท ที่งาน Money Expo Korat 201
ธนาคารอาคารสงเคราะห์ (ธอส.) สร้างโอกาสให้คนไทยมีบ้าน นำผลิตภัณฑ์การเงินสุดพิเศษ ไปให้บริการลูกค้าพื้นที่ภาคตะวันออกเฉียงเหนือ ในงานมหกรรมการเงินโคราช ครั้งที่ 13 Money Expo Korat 2019
ธนาคารอาคารสงเคราะห์ (ธอส.) สร้างโอกาสให้คนไทยมีบ้าน นำผลิตภัณฑ์การเงินสุดพิเศษ ไปให้บริการลูกค้าพื้นที่ภาคตะวันออกเฉียงเหนือ ในงานมหกรรมการเงินโคราช ครั้งที่ 13 Money Expo Korat 2019 นำโดยสินเชื่อบ้านอัตราดอกเบี้ย 1.99% ต่อปี นาน 1 ปีแรก ฟรี!! ค่าธรรมเนียมการยื่นกู้   ค่าจดทะเบียนสิทธิและนิติกรรม และค่าประเมินราคาหลักประกัน ด้านสนับสนุนการออมนำเสนอผลิตภัณฑ์เงินฝากซุปเปอร์ออมทรัพย์พิเศษ รับดอกเบี้ยรวมสูงสุด 1.60% ต่อปี และคัดทรัพย์ NPA ออกจำหน่ายราคาพิเศษ 239 รายการ พร้อมส่วนลดพิเศษสูงสุด 50% จากราคาปกติ ราคาเริ่มต้นเพียง 175,000 บาท พิเศษ!! ผู้ซื้อทรัพย์ NPA ตามเงื่อนไขที่ธนาคารกำหนดรับมาตรการผ่อนดาวน์ 0% นานสูงสุดถึง 60 เดือน
นายฉัตรชัย ศิริไล กรรมการผู้จัดการ ธนาคารอาคารสงเคราะห์ (ธอส.) กล่าวว่า เพื่อเป็นการเพิ่มโอกาสให้ประชาชนในภาคตะวันออกเฉียงเหนือสามารถเข้าถึงผลิตภัณฑ์ทางการเงินของธนาคารได้สะดวกยิ่งขึ้นและสานต่อพันธกิจ “ทำให้คนไทยมีบ้าน” ธอส. จึงได้ร่วมออกบูธในงาน งานมหกรรมการเงินโคราช ครั้งที่ 13 Money Expo Korat 2019 ด้วยการนำผลิตภัณฑ์ที่น่าสนใจไปให้บริการนำโดยสินเชื่อบ้านอัตราดอกเบี้ยต่ำ  ปีที่ 1    = 1.99 % ต่อปี ปีที่ 2 = MRR-3.76% (2.99%) ต่อปี ปีที่ 3 = MRR-2.76% (3.99%) ต่อปี ปีที่ 4 จนถึงตลอดอายุสัญญากู้ กรณีลูกค้าสวัสดิการ ดอกเบี้ยเท่ากับ MRR-1.00% ต่อปี กรณีลูกค้ารายย่อยทั่วไป ดอกเบี้ยเท่ากับ MRR-0.50% ต่อปี กรณีกู้ซื้ออุปกรณ์และสิ่งอำนวยความสะดวกที่เกี่ยวเนื่องเพื่อประโยชน์ในการอยู่อาศัย ดอกเบี้ยเท่ากับ MRR (ปัจจุบันอัตราดอกเบี้ย MRR ธอส. เท่ากับ  6.75% ต่อปี) พิเศษ!! สำหรับลูกค้าที่จองสิทธิ์ภายในงานได้รับยกเว้นค่าธรรมเนียมการยื่นกู้ 0.1% ของวงเงินทำนิติกรรม ค่าจดทะเบียนสิทธิและนิติกรรม 1,000 บาท และค่าประเมินราคาหลักประกัน(ธนาคารจ่ายคืนหลังจากทำนิติกรรมกับธนาคารแล้วเสร็จ) ให้กู้เพื่อซื้อ ปลูกสร้าง ต่อเติม ซ่อมแซม ไถ่ถอนจำนอง ซื้ออุปกรณ์หรือสิ่งอำนวยความสะดวกเพื่อประโยชน์ในการ อยู่อาศัยพร้อมกับไถ่ถอนจำนอง ซื้อที่ดินเปล่าที่เป็นทรัพย์ NPA ของ ธอส.และกู้เพิ่มเพื่อปลูกสร้าง ต่อเติม ขยาย และซ่อมแซมอาคาร ให้ผ่อนนานสูงสุด 40 ปี จองสิทธิ์ภายในงานระหว่างวันที่ 9 -11 สิงหาคม 2562 ยื่นคำขอกู้เงินตั้งแต่วันที่ 9 สิงหาคม 2562 และทำนิติกรรมภายในวันที่ 11 ตุลาคม 2562 ทั้งนี้ ธนาคารขอสงวนสิทธิ์ในการสิ้นสุดโครงการก่อนกำหนดหากธนาคารให้สินเชื่อเต็มกรอบวงเงินของโครงการแล้ว
ผลิตภัณฑ์เงินฝากดอกเบี้ยบวกเพิ่ม ส่งเสริมการออมของประชาชน ด้วยผลิตภัณฑ์ “เงินฝากซุปเปอร์ออมทรัพย์พิเศษตามประกาศธนาคาร” (ปัจจุบันเท่ากับ 1.50% ต่อปี) พิเศษบวกดอกเบี้ยเพิ่มให้อีก 0.10% ต่อปี เป็นระยะเวลา 6 เดือน นับจากวันที่เปิดบัญชีเงินฝาก รวมรับดอกเบี้ยสูงสุด 1.60% ต่อปี เปิดบัญชีเงินฝากครั้งแรกขั้นต่ำ 10,000 บาท เฉพาะผู้ที่จองสิทธิ์ในงานและเปิดบัญชี ณ ที่ทำการสาขาของธนาคารที่กำหนดภายในระหว่างวันที่ 9 - 18 สิงหาคม 2562
ทรัพย์ NPA หรือบ้านมือสอง ทรัพย์คุณภาพดี ทำเลเด่น จำหน่ายในราคาพิเศษ จำนวน 239 รายการ เป็นทรัพย์ประเภท บ้านเดี่ยว บ้านแฝด ทาวน์เฮ้าส์ และอาคารพาณิชย์ ที่ตั้งอยู่ในพื้นที่จังหวัดนครราชสีมาและจังหวัดใกล้เคียงมาจำหน่ายพร้อมส่วนลดพิเศษสูงสุด 50% จากราคาปกติ  ส่วนทรัพย์ที่มีราคาเริ่มต้นจำหน่ายต่ำสุด ได้แก่ บ้านเดี่ยว 2 ชั้น เนื้อที่ 78.00 ตารางวา ตำบลบ้านแปรง อำเภอด่านขุนทด จังหวัดนครราชสีมา ราคาเพียง 175,000 บาทเท่านั้น พิเศษ!! ผู้มีรายได้ไม่เกิน 25,000 บาท/เดือน ที่ต้องการซื้อทรัพย์ NPA ของธนาคารมูลค่า  ไม่เกิน 2 ล้านบาทซึ่งนำมาออกจำหน่ายในงานมีสิทธิ์รับมาตรการผ่อนดาวน์ 50% ของราคาซื้อขาย ดอกเบี้ย 0% นานสูงสุดถึง 60 เดือน และเข้าอยู่อาศัยในช่วงผ่อนดาวน์ได้ทันทีเพียงชำระเงินประกันไม่ต่ำกว่า 1.5% ของราคาซื้อ หรือหากเทเงินดาวน์ 20% ของราคาซื้อขายส่วนที่เหลืออีก 80% รับสินเชื่อดอกเบี้ย 0% นาน 24 เดือน และไม่เสียค่าประเมินทรัพย์สิน พร้อมให้ผ่อนได้นานสูงสุดถึง 40 ปี
นอกจากนี้ ธนาคารยังมีเจ้าหน้าที่มาให้ความรู้แก่ประชาชนที่ยังไม่มีความพร้อมในการเข้าถึงสินเชื่อในระบบ หรือ Financial Literacy ตาม โครงการ ธอส. โรงเรียนการเงิน ซึ่งผู้ที่ปฏิบัติตามเงื่อนไขตามที่ธนาคารกำหนดสามารถยื่นคำขอสินเชื่อตามเงื่อนไขของโครงการได้ต่อไป ทั้งนี้ งานมหกรรมการเงินโคราช ครั้งที่ 13 Money Expo Korat 2019 จะจัดขึ้นระหว่างวันที่ 9 -11 สิงหาคม 2562 ณ เอ็มซีซี ฮอลล์ เดอะมอลล์โคราช สอบถามรายละเอียดเพิ่มเติมได้ที่ ศูนย์ลูกค้าสัมพันธ์ (Call Center) โทร 0-2645-9000 หรือ www.ghbank.co.th และ Facebook Fanpage ธนาคารอาคารสงเคราะห์

ที่มา : https://www.thaigov.go.th/news/contents/details/22075
