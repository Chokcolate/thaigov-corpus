รัฐบาลไทย-ข่าวทำเนียบรัฐบาล-รองนรม. พลเอก ประวิตร ฯ ขอประชาชนเชื่อมั่นการแก้ไขปัญหา และการขับเคลื่อนนโยบายของรัฐบาล  แนะผู้ได้รับบัตรสวัสดิการแห่งรัฐ ใช้เงินเพื่อการดำรงชีพอย่างเหมาะสม

วันเสาร์ที่ 7 กันยายน 2562
รองนรม. พลเอก ประวิตร ฯ ขอประชาชนเชื่อมั่นการแก้ไขปัญหา และการขับเคลื่อนนโยบายของรัฐบาล  แนะผู้ได้รับบัตรสวัสดิการแห่งรัฐ ใช้เงินเพื่อการดำรงชีพอย่างเหมาะสม
รองนรม. พลเอก ประวิตร ฯ ขอประชาชนเชื่อมั่นการแก้ไขปัญหา และการขับเคลื่อนนโยบายของรัฐบาล  แนะผู้ได้รับบัตรสวัสดิการแห่งรัฐ ใช้เงินเพื่อการดำรงชีพอย่างเหมาะสม
วันนี้ (‪7 กันยายน 2562‬) ‪เวลา 15.00 น.‬ ณ สำนักจัดการทรัพยากรป่าไม้ที่ 7 (ขอนแก่น)  พลเอก ประวิตร วงษ์สุวรรณ รองนายกรัฐมนตรีรับฟังรายงานการดำเนินงานโครงการตามนโยบายแห่งรัฐบาลของจังหวัดขอนแก่น ติดตามโครงการสวนป่าประชารัฐ  พร้อมมอบหนังสือแสดงโครงการป่าชุมชน มอบเอกสารสิทธิการเข้าทำประโยชน์ในเขตปฏิรูปที่ดิน สปก. 4-01  มอบบัตรสวัสดิการแห่งรัฐ  และมอบถุงยังชีพให้ผู้แทนมารดาเลี้ยงดูเด็กแรกเกิด
จากนั้น รองนายกรัฐมนตรีกล่าวแสดงความห่วงใยพี่น้องประชาชนที่ได้รับผลกระทบจากพายุ พร้อมกล่าวให้กำลังใจเจ้าหน้าที่ผู้ปฏิบัติงาน ขอให้ทุ่มเทกำลังใจและกำลังกายช่วยเหลือประชาชน สำหรับประชาชนที่ได้รับบัตรสวัสดิการแห่งรัฐ ก็ขอให้นำเงินไปใช้ให้เกิดประโยชน์ในการดำรงชีพอย่างเหมาะสม พร้อมฝากให้ทุกคนช่วยกันดูแลรักษาป่าไม้ เพิ่มพื้นที่สีเขียว สร้างความสมดุลทางธรรมชาติและสิ่งแวดล้อมที่ดีต่อชุมชน เพื่อคนในชุมชนจะได้ใช้เป็นสถานที่พักผ่อนหย่อนใจ และศูนย์การเรียนรู้
ในตอนท้ายรองนายกรัฐมนตรียังกล่าวขอให้ประชาชนเชื่อมั่นในการแก้ไขปัญหา รวมทั้งการขับเคลื่อนนโยบายต่างๆ ของรัฐบาลเพราะมุ่งหวังให้เกิดประโยชน์ต่อประชาชน และประเทศชาติอย่างแท้จริง  ซึ่งสิ่งสำคัญคือ ทุกภาคส่วนจะต้องมีความรัก ความสามัคคี ปรองดองกัน ร่วมกันขับเคลื่อนประเทศไทยไปข้างหน้าอย่างยั่งยืน และเพื่อความกินดีอยู่ดีของคนไทยทุกคน
-------------------------
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/22892
