รัฐบาลไทย-ข่าวทำเนียบรัฐบาล-รัฐมนตรีช่วยว่าการกระทรวงกลาโหม/หัวหน้าผู้แทนพิเศษของรัฐบาลพร้อมคณะ ลงพื้นที่ติดตามสถานการณ์ จังหวัดชายแดนใต้ย้ำใช้งานข่าวสนับสนุนการปฏิบัติงานทางยุทธวิธี

วันพุธที่ 22 มกราคม 2563
รัฐมนตรีช่วยว่าการกระทรวงกลาโหม/หัวหน้าผู้แทนพิเศษของรัฐบาลพร้อมคณะ ลงพื้นที่ติดตามสถานการณ์ จังหวัดชายแดนใต้ย้ำใช้งานข่าวสนับสนุนการปฏิบัติงานทางยุทธวิธี
วันนี้ 20 มกราคม 2563 เวลา 10:15 น. ณ หน่วยเฉพาะกิจปัตตานี ค่ายอิงคยุทธบริหาร ตำบลบ่อทอง อำเภอหนองจิก จังหวัดปัตตานี
วันนี้ 20 มกราคม 2563 เวลา 10:15 น. ณ หน่วยเฉพาะกิจปัตตานี ค่ายอิงคยุทธบริหาร ตำบลบ่อทอง อำเภอหนองจิก จังหวัดปัตตานี พลเอกชัยชาญ ช้างมงคล รัฐมนตรีช่วยว่าการกระทรวงกลาโหม/หัวหน้าผู้แทนพิเศษของรัฐบาลพร้อมคณะ ลงพื้นที่ติดตามสถานการณ์การแก้ไขปัญหาจังหวัดชายแดนภาคใต้ โดยมี พลโท สมพล ปานกุล รองผู้อำนวยการรักษาความมั่นคงภายในภาค 4 ส่วนหน้า พลตรีปิยพงษ์ วงศ์จันทร์ ผู้บังคับหน่วยเฉพาะกิจปัตตานี และฝ่ายอำนวยการของผู้แทนพิเศษของรัฐบาล และกำลังพลของหน่วยเฉพาะกิจปัตตานี ร่วมให้การต้อนรับ
ในโอกาสนี้ พลเอกชัยชาญ ช้างมงคล รัฐมนตรีช่วยว่าการกระทรวงกลาโหม/หัวหน้าผู้แทนพิเศษของรัฐบาลพร้อมคณะ ได้รับฟังบรรยายสรุปรับทราบสถานการณ์และความคืบหน้าของคดีสำคัญต่างๆในพื้นที่จังหวัดชายแดนภาคใต้ และได้มอบนโยบายรวมถึงแนวทางการปฏิบัติให้ทุกหน่วยนำไปปรับใช้ ในการปฏิบัติงานให้มีประสิทธิภาพมากขึ้น โดยได้เน้นย้ำในเรื่องต่างๆ 5 เรื่อง ประกอบด้วย การเพิ่มประสิทธิภาพงานด้านการข่าว โดยใช้เครื่องมือที่มี รวมทั้งการประสานงานกับหน่วยข้างเคียง เพื่อได้มาซึ่งข่าวสารที่แม่นยำและมีประสิทธิภาพ สามารถนำไปใช้ในการปฏิบัติงานให้เกิดผลเป็นรูปธรรม , การเพิ่มความเข้มข้นในการแก้ไขปัญหาภัยแทรกซ้อน โดยเฉพาะปัญหายาเสพติดในพื้นที่ ซึ่งเป็นต้นเหตุของปัญหาด้านต่างๆ รวมทั้งปัญหาการก่อความไม่สงบด้วย , ให้ความสำคัญกับงานพัฒนาเพื่อความมั่นคง เพื่อให้ประชาชนอยู่ดีกินดี อันจะก่อเกิดให้เกิดความมั่นคงที่ยั่งยืน , ในส่วนของกำลังพลที่ปฏิบัติหน้าที่ ในพื้นที่เน้นการให้ความรู้เกี่ยวกับข้อกฎหมาย หลักศาสนาที่ถูกต้อง รวมถึงเรื่องสิทธิมนุษยชนที่จำเป็นต่อการปฏิบัติงาน และให้กำลังพลทำความเข้าใจกับประชาชน เกี่ยวกับบทบาทภารกิจหน้าที่ ของเจ้าหน้าที่ ที่ปฏิบัติงานเพื่อแก้ไขปัญหาจังหวัดชายแดนภาคใต้ รวมทั้งเน้นย้ำให้กำลังพลรักษาระเบียบวินัย และการปฏิบัติงานต้องมีความละเอียดรอบคอบ ไม่ประมาท และ เน้นย้ำให้ผู้บังคับบัญชาทุกระดับดูแลเรื่องขวัญกำลังใจแก่ผู้ใต้บังคับบัญชาเพื่อให้ทุกคน สามารถปฏิบัติงานได้อย่างมีประสิทธิภาพและมีขวัญกำลังใจที่ดี
นอกจากนี้ยังได้ฝากเตือนให้ทุกฝ่ายใช้สื่อโซเชียลอย่างมีสติ เพราะสื่อสังคมออนไลน์จะมีส่วนสำคัญยิ่งต่อการคลี่คลายปัญหาจังหวัดชายแดนภาคใต้ได้อีกทางหนึ่ง หลังจากเสร็จสิ้นการมอบแนวทางการทำงานให้กับหน่วยต่างๆแล้ว รัฐมนตรีช่วยว่าการกระทรวงกลาโหม/หัวหน้าผู้แทนพิเศษของรัฐบาล ได้พบปะกำลังพลในสังกัดหน่วยเฉพาะกิจปัตตานี พร้อมให้โอวาทและบันทึกภาพร่วมกับกำลังพล ก่อนเดินทางต่อไปยังศาลากลางจังหวัดปัตตานีเพื่อรับทราบผลการปฏิบัติงานด้านคดีความมั่นคงในพื้นที่ และเยี่ยมชมศูนย์ควบคุม CCTV ของ “ศูนย์พิทักษ์ปัตตานี” ที่เทศบาลเมืองปัตตานีต่อไป

ที่มา : https://www.thaigov.go.th/news/contents/details/25966
