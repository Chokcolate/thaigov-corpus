รัฐบาลไทย-ข่าวทำเนียบรัฐบาล-ผู้บริหารและข้าราชการกระทรวงดิจิทัลฯ ร่วมพิธีเนื่องในวันคล้ายวันสวรรคตพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร

วันอังคารที่ 15 ตุลาคม 2562
ผู้บริหารและข้าราชการกระทรวงดิจิทัลฯ ร่วมพิธีเนื่องในวันคล้ายวันสวรรคตพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร
ผู้บริหารและข้าราชการกระทรวงดิจิทัลฯ ร่วมพิธีเนื่องในวันคล้ายวันสวรรคตพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม พร้อมด้วยนางคนึงนิจ คชศิลา ผู้ตรวจราชการกระทรวงดิจิทัลเพื่อเศรษฐกิจและสังคม เข้าร่วมพิธีทำบุญตักบาตร จำนวน 489 รูป พร้อมวางพวงมาลาและถวายบังคม เนื่องในวันคล้ายวันสวรรคตพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ณ บริเวณท้องสนามหลวง กรุงเทพฯ เมื่อวันที่ 13 ตุลาคม 2562 โดยมี พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม เป็นประธานในพิธี ต่อมาในเวลา 19.30 น. คณะผู้บริหาร ข้าราชการและเจ้าหน้าที่ของสำนักงานปลัดกระทรวงดิจิทัลฯ และหน่วยงานในสังกัดฯ เข้าร่วมพิธีจุดเทียนเพื่อน้อมรำลึกในพระมหากรุณาธิคุณในวันคล้ายวันสวรรคตพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร โดยมีข้าราชการพลเรือน ทหาร ตำรวจ รัฐวิสาหกิจ และประชาชนทุกหมู่เหล่าเข้าร่วมในพิธีอย่างพร้อมเพรียงกัน
****************

ที่มา : https://www.thaigov.go.th/news/contents/details/23830
