รัฐบาลไทย-ข่าวทำเนียบรัฐบาล-นายกรัฐมนตรีได้รับคะแนนไว้วางใจ  272  ในการอภิปรายทั่วไปเพื่อลงมติไม่ไว้วางใจเป็นรายบุคคล

วันศุกร์ที่ 28 กุมภาพันธ์ 2563
นายกรัฐมนตรีได้รับคะแนนไว้วางใจ  272  ในการอภิปรายทั่วไปเพื่อลงมติไม่ไว้วางใจเป็นรายบุคคล
นายกรัฐมนตรีได้รับคะแนนไว้วางใจ  272  ในการอภิปรายทั่วไปเพื่อลงมติไม่ไว้วางใจเป็นรายบุคคล
วันนี้ (28 ก.พ.63)  เวลา 09.30 น. ณ อาคารรัฐสภา ที่ประชุมสภาผู้แทนราษฎร พลเอกประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม เข้าร่วมการประชุมรัฐสภาในการเปิดอภิปรายทั่วไปเพื่อลงมติไม่ไว้วางใจรัฐบาลเป็นรายบุคคลประกอบด้วย พล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม พล.อ.ประวิตร วงษ์สุวรรณ รองนายกรัฐมนตรี นายวิษณุ เครืองาม รองนายกรัฐมนตรี พล.อ.อนุพงษ์ เผ่าจินดา รัฐมนตรีว่าการกระทรวงมหาดไทย นายดอน ปรมัตถ์วินัย รัฐมนตรีว่าการกระทรวงการต่างประเทศ และร.อ.ธรรมนัส พรหมเผ่า รัฐมนตรีช่วยว่าการกระทรวงเกษตรและสหกรณ์
โดยผลการลงมติฯ ดังนี้ (1) พล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ผู้เข้าประชุม 323 เห็นด้วย 49 และไม่เห็นด้วย 272 งดออกเสียง 2  (2) พล.อ.ประวิตร วงษ์สุวรรณ รองนายกรัฐมนตรี ผู้เข้าประชุม 329 ท่าน เห็นด้วย 50 และไม่เห็นด้วย 277   งดออกเสียง 2  (3) นายวิษณุ เครืองาม รองนายกรัฐมนตรี ผู้เข้าประชุม 328 ท่าน เห็นด้วย 54 และไม่เห็น  272 งดออกเสียง 2  (4) พล.อ.อนุพงษ์ เผ่าจินดา รัฐมนตรีว่าการกระทรวงมหาดไทย ผู้เข้าประชุม 328  เห็นด้วย 54 และไม่เห็นด้วย 272 งดออกเสียง 2 (5) นายดอน ปรมัตถ์วินัย รัฐมนตรีว่าการกระทรวงการต่างประเทศ ผู้เข้าประชุม 329   เห็นด้วย 55 และไม่เห็นด้วย 272 งดออกเสียง 2 (6) ร.อ. ธรรมนัส พรหมเผ่า รัฐมนตรีช่วยว่าการกระทรวงเกษตรและสหกรณ์ ผู้เข้าประชุม 331 เห็นด้วย 55 และไม่เห็นด้วย 269 งดออกเสียง 7
ทั้งนี้ ที่ประชุมสภา ฯ มีมติไว้วางใจนายกรัฐมนตรีและรัฐมนตรี จากนั้น เลขาธิการสภาฯ อ่านพระบรมราชโองการปิดสมัยประชุมรัฐสภา
............

ที่มา : https://www.thaigov.go.th/news/contents/details/26811
