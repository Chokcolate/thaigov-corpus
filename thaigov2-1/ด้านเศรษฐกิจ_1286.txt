รัฐบาลไทย-ข่าวทำเนียบรัฐบาล-ธ.ก.ส. จัดแคมเปญ “เงินออมมั่งมี Chinese New Year ปี 2563” รับเทศกาลตรุษจีน

วันอังคารที่ 21 มกราคม 2563
ธ.ก.ส. จัดแคมเปญ “เงินออมมั่งมี Chinese New Year ปี 2563” รับเทศกาลตรุษจีน
ธ.ก.ส. จัดแคมเปญ “เงินออมมั่งมี Chinese New Year ปี 2563” มอบกระปุกออมทรัพย์  “เรือสำเภาเงินทองมั่งคั่ง” บรรทุกเงินหยวนเป่า สัญลักษณ์แห่งความร่ำรวย ส่งความสุขและความเป็น  สิริมงคลในเทศกาลตรุษจีน เริ่มรับฝากตั้งแต่บัดนี้ถึง 31 มกราคม 2563
นายอภิรมย์ สุขประเสริฐ ผู้จัดการธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า ธ.ก.ส. ได้จัดแคมเปญ “เงินออมมั่งมี Chinese New Year ปี 2563” เพื่อส่งความสุข ความปรารถนาดีและความเป็นสิริมงคล เนื่องในเทศกาลตรุษจีน ปี 2563 ให้แก่ผู้ฝากเงินกับ ธ.ก.ส. โดยจะได้รับกระปุกออมทรัพย์ “เรือสำเภาเงินทองมั่งคั่ง” บรรทุกเงินหยวนเป่า หรือ “เงินตำลึงจีน” ที่มีลักษณะเป็นแท่งเงินปลายโค้งสูงทั้งสองข้าง รูปร่างคล้ายเรือตรงกลางนูนป่อง สีทองสว่างไสว ถือเป็นสัญลักษณ์แห่งความร่ำรวยและความเป็นสิริมงคล โดยเปิดรับฝากตั้งแต่บัดนี้ถึง 31 มกราคม 2563 เท่านั้น
สำหรับเงื่อนไขการรับฝาก เปิดบัญชีใหม่หรือฝากเงินเพิ่ม 20,000 บาทขึ้นไป ในบัญชีเงินฝากออมทรัพย์ เงินฝากออมทรัพย์ทวีโชค เงินฝากออมทรัพย์ A-Savings หรือบัญชีเงินฝากรักษาทรัพย์ และคงยอดเงินฝากในบัญชี ถึงวันที่ 30 เมษายน 2563 จะได้รับกระปุกออมทรัพย์ ธ.ก.ส.“เรือสำเภาเงินทองมั่งคั่ง” จำนวน 1 กระปุก  จำกัดสิทธิ์ 1 บัญชี ต่อ 1 กระปุก ณ ธ.ก.ส. 388 สาขา ในพื้นที่ 67 จังหวัดทั่วประเทศ โดยสามารถสอบถามสาขาที่ร่วมกิจกรรมและรายละเอียดเพิ่มเติมได้ที่ Call center  02-555-0-555 หรือที่ www.baac.or.th

ที่มา : https://www.thaigov.go.th/news/contents/details/25939
