รัฐบาลไทย-ข่าวทำเนียบรัฐบาล- สำนักงานปลัดกระทรวงอุตสาหกรรม จัดสัมมนาเชิงปฏิบัติการโครงการการพัฒนาความรู้ของผู้ปฏิบัติงานด้านการคลังและพัสดุ

วันศุกร์ที่ 13 กันยายน 2562
สำนักงานปลัดกระทรวงอุตสาหกรรม จัดสัมมนาเชิงปฏิบัติการโครงการการพัฒนาความรู้ของผู้ปฏิบัติงานด้านการคลังและพัสดุ
นางรวีวรรณ อุตรนคร ผู้อำนวยการกองกลาง สำนักงานปลัดกระทรวงอุตสาหกรรม เป็นประธานเปิดการสัมมนาเชิงปฏิบัติการโครงการการพัฒนาความรู้ของผู้ปฏิบัติงานด้านการคลังและพัสดุ โดยมีผู้เข้าร่วมสัมมนา ณ ห้องประชุม อก.1 ชั้น 2 อาคารสำนักงานปลัดกระทรวงอุตสาหกรรม
13 กันยายน 2562 นางรวีวรรณ อุตรนคร ผู้อำนวยการกองกลาง สำนักงานปลัดกระทรวงอุตสาหกรรม เป็นประธานเปิดการสัมมนาเชิงปฏิบัติการโครงการการพัฒนาความรู้ของผู้ปฏิบัติงานด้านการคลังและพัสดุ โดยมีผู้เข้าร่วมสัมมนา ประกอบด้วย ข้าราชการและเจ้าหน้าที่สำนักงานปลัดกระทรวงอุตสาหกรรม จำนวน 60 คน ร่วมสัมมนา และได้รับความอนุเคราะห์วิทยากรผู้ทรงคุณวุฒิจากกองการพัสดุภาครัฐ กรมบัญชีกลาง ณ ห้องประชุม อก.1 ชั้น 2 อาคารสำนักงานปลัดกระทรวงอุตสาหกรรม
การสัมมนาดังกล่าวจัดขึ้นเพื่อให้ผู้รับผิดชอบโครงการ คณะกรรมการในคณะต่างๆ และผู้ที่เกี่ยวข้องได้รับความรู้ความเข้าใจในระเบียบและแนวทางปฏิบัติที่เกี่ยวข้องได้อย่างถูกต้อง และนำไปสู่การบริหารจัดการ การกำหนดหลักเกณฑ์การพิจารณา การตรวจสอบ และการรายงานผลการพิจารณาต่อหัวหน้าหน่วยงานของรัฐได้อย่างรวดเร็ว และมีความถูกต้องครบถ้วน

ที่มา : https://www.thaigov.go.th/news/contents/details/23060
