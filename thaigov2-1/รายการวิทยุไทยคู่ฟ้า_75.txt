รัฐบาลไทย-ข่าวทำเนียบรัฐบาล-ไทยร่วมมือสหประชาชาติเพื่อพัฒนาคุณภาพชีวิตประชาชน

วันพุธที่ 2 ตุลาคม 2562
ไทยร่วมมือสหประชาชาติเพื่อพัฒนาคุณภาพชีวิตประชาชน
วันพุธที่ 2 ตุลาคม 2562
​
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
ประธานสมัชชาสหประชาชาติ สมัยที่ 74 แสดงความขอบคุณที่ประเทศไทยแสดงความยึดมั่นต่อระบบพหุภาคีและมีบทบาทนำในการเจรจาจัดทำปฏิญญาทางการเมืองว่าด้วยหลักประกันสุขภาพถ้วนหน้าจนสำเร็จ รวมถึงการดำเนินการด้านความเป็นหุ้นส่วนเพื่อบรรลุเป้าหมายการพัฒนาที่ยั่งยืน การดำเนินการด้านการรับมือกับการเปลี่ยนแปลงสภาพภูมิอากาศ นอกจากนี้ ยังยกย่องประเทศไทยที่แบ่งปันประสบการณ์กับนานาประเทศในการนำหลักปรัชญาของเศรษฐกิจพอเพียงไปประยุกต์ใช้เพื่อบรรลุเป้าหมายการพัฒนาที่ยั่งยืน และการที่ประเทศไทยทำหน้าที่เป็นประธานอาเซียนอย่างดีเยี่ยม ทั้งนี้ รัฐบาลยืนยันร่วมมือกับนานาประเทศเพื่อยกระดับคุณภาพชีวิตของประชาชนอย่างยั่งยืน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/23555
