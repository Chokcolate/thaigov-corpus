รัฐบาลไทย-ข่าวทำเนียบรัฐบาล-ปลัดฯกอบชัย เปิดหลักสูตรส่งเสริมและพัฒนาอุตสาหกรรม

วันอังคารที่ 19 พฤศจิกายน 2562
ปลัดฯกอบชัย เปิดหลักสูตรส่งเสริมและพัฒนาอุตสาหกรรม
นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานในพิธีเปิดหลักสูตร ส่งเสริมและพัฒนาอุตสาหกรรม ณ ห้องนพวงศ์ 1 โรงแรม เดอะทวิน ทาวเวอร์ กรุงเทพฯ
วันนี้ (19 พฤศจิกายน 2562) นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานในพิธีเปิดหลักสูตร ส่งเสริมและพัฒนาอุตสาหกรรม จัดโดยกองบริหารทรัพยากรบุคคล สำนักงานปลัดกระทรวงอุตสาหกรรม โดยมีนางสาวสุนีย์ โสภณ ผู้อำนวยการกองบริหารทรัพยากรบุคคล กล่าวรายงาน โดยจัดอบรมระหว่างวันที่  18-22 พฤศจิกายน 2562 มีผู้เข้าอบรม จำนวน 40 คน ณ ห้องนพวงศ์ 1 โรงแรม เดอะทวิน ทาวเวอร์ กรุงเทพฯ
หลักสูตรส่งเสริมและพัฒนาอุตสาหกรรม เกิดขึ้นจากการที่ผู้บริหารกระทรวงอุตสาหกรรมได้ตระหนักถึงความสำคัญของบทบาทหน้าที่ของเจ้าหน้าที่ฝ่ายต่างๆ ของสำนักงานอุตสาหกรรมจังหวัดในฐานะเป็นตัวแทนของกระทรวงในส่วนภูมิภาค ซึ่งจะต้องมีความรู้ ความสามารถและประสบการณ์ในการปฏิบัติงานที่เป็นประโยชน์ต่อการปรับปรุงและแก้ปัญหาการปฏิบัติงานในพื้นที่จริง และนำความรู้ที่ได้ไปพัฒนาในการปฏิบัติงานและเกิดประสิทธิผลต่อการพัฒนาองค์กร

ที่มา : https://www.thaigov.go.th/news/contents/details/24671
