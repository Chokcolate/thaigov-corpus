รัฐบาลไทย-ข่าวทำเนียบรัฐบาล-มหาดไทยเชิญชวนประชาชนทุกจังหวัดสวมเสื้อเหลือง เข้าร่วมพิธีบำเพ็ญกุศลและพิธีน้อมรำลึกเนื่องในวันคล้ายวันสวรรคต พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร 13 ตุ

วันอังคารที่ 15 ตุลาคม 2562
มหาดไทยเชิญชวนประชาชนทุกจังหวัดสวมเสื้อเหลือง เข้าร่วมพิธีบำเพ็ญกุศลและพิธีน้อมรำลึกเนื่องในวันคล้ายวันสวรรคต พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร 13 ตุ
มหาดไทยเชิญชวนประชาชนทุกจังหวัดสวมเสื้อเหลือง เข้าร่วมพิธีบำเพ็ญกุศลและพิธีน้อมรำลึกเนื่องในวันคล้ายวันสวรรคต พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร 13 ตุลาคม 2562
วันนี้ (12 ต.ค.62) พลเอก อนุพงษ์ เผ่าจินดา รัฐมนตรีว่าการกระทรวงมหาดไทย เปิดเผยว่า ตามที่กระทรวงมหาดไทยได้แจ้งให้ทุกจังหวัดจัดพิธีบำเพ็ญกุศลและพิธีน้อมรำลึกเนื่องในวันคล้ายวันสวรรคต พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ในวันอาทิตย์ที่ 13 ตุลาคม 2562 พร้อมกับส่วนกลาง จึงขอเชิญชวนพี่น้องประชาชนทุกภาคส่วน หน่วยงานภาครัฐ ภาคเอกชน ภาคประชาสังคม และจิตอาสาพระราชทาน 904 วปร. เข้าร่วมกิจกรรมตั้งแต่เวลา 07:00 น. พิธีทำบุญตักบาตร ณ ศาลากลางจังหวัดหรือสถานที่ที่จังหวัดกำหนด เวลา 08:00 น. พิธีวางพวงมาลาและพิธีถวายบังคม เวลา 19:00 น. พิธีจุดเทียนเพื่อน้อมรำลึกในพระมหากรุณาธิคุณ พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร นอกจากนี้ ตลอดทั้งวันจะมีการจัดกิจกรรมจิตอาสาพัฒนา ปรับภูมิทัศน์ ทำความสะอาดลำน้ำ คู คลอง ถวายพระราชกุศลในพื้นที่อำเภอและจังหวัดทั่วประเทศ
พลเอก อนุพงษ์ เผ่าจินดา กล่าวเพิ่มเติมว่า กระทรวงมหาดไทย ขอเชิญชวนพี่น้องประชาชน และทุกภาคส่วน ทั่วประเทศ ร่วมน้อมรำลึกในพระมหากรุณาธิคุณอันหาที่สุดมิได้ของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร โดยพร้อมใจกันสวมเสื้อสีเหลือง เข้าร่วมพิธีและกิจกรรมในวันอาทิตย์ที่ 13 ตุลาคม 2562 ตามเวลาและสถานที่ที่จังหวัดและอำเภอกำหนด โดยพร้อมเพรียงกัน.
กองสารนิเทศ สป.มท.
ครั้งที่ 172/2562
วันที่ 12 ต.ค. 2562

ที่มา : https://www.thaigov.go.th/news/contents/details/23829
