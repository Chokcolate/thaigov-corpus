รัฐบาลไทย-ข่าวทำเนียบรัฐบาล-รัฐมนตรีว่าการกระทรวงอุตสาหกรรม เป็นประธานมอบถังดักไขมันแก่ผู้นำชุมชนริมคลองเปรมประชากร ตามโครงการจิตอาสาคลองสวยน้ำใส ชุมชนร่วมใจใช้ถังดักไขมัน

วันศุกร์ที่ 9 สิงหาคม 2562
รัฐมนตรีว่าการกระทรวงอุตสาหกรรม เป็นประธานมอบถังดักไขมันแก่ผู้นำชุมชนริมคลองเปรมประชากร ตามโครงการจิตอาสาคลองสวยน้ำใส ชุมชนร่วมใจใช้ถังดักไขมัน
นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม เป็นประธานมอบถังดักไขมันแก่ผู้นำชุมชนริมคลองเปรมประชากร จำนวน 2,500 ชุด ณ บริเวณห้องโถง อาคารนารายณ์ กระทรวงอุตสาหกรรม
วันนี้ (9 สิงหาคม 2562) นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม เป็นประธานมอบถังดักไขมันแก่ผู้นำชุมชนริมคลองเปรมประชากร จำนวน 2,500 ชุด ให้แก่นายมงคลชัย สมอุดร ผู้ทรงคุณวุฒิพิเศษประจำสำนักนายกรัฐมนตรี ผู้แทนศูนย์อำนวยการใหญ่จิตอาสาพระราชทาน 904 วปร. และผู้นำชุมชนจากเขตดุสิต เขตจตุจักร เขตหลักสี่ และเขตดอนเมือง จำนวนหน่วยงานละ 500 ชุด ตามโครงการจิตอาสาคลองสวยน้ำใส ชุมชนร่วมใจใช้ถังดักไขมัน เพื่อเทิดพระเกียรติเนื่องในวโรกาสวันเฉลิมพระชนมพรรษา ครบรอบ  67 พรรษา พระบาทสมเด็จพระวชิรเกล้าเจ้าอยู่หัว รัชกาลที่ 10 ซึ่งเป็นหนึ่งในโครงการจิตอาสาของกระทรวงอุตสาหกรรม โดยมีนางสาวนิสากร จึงเจริญธรรม รองปลัดกระทรวงอุตสาหกรรม นายสุรพล ชามาตย์ รองปลัดกระทรวงอุตสาหกรรม ในฐานะผู้อำนวยการศูนย์อำนวยการจิตอาสากระทรวงอุตสาหกรรม คณะผู้บริหารระดับสูงของกระทรวงอุตสาหกรรม สมาชิกสภาผู้แทนราษฎร ประชาชนในชุมชนคลองเปรมประชากร ร่วมงาน  ณ บริเวณห้องโถง อาคารนารายณ์ กระทรวงอุตสาหกรรม

ที่มา : https://www.thaigov.go.th/news/contents/details/22129
