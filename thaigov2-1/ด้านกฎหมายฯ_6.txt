รัฐบาลไทย-ข่าวทำเนียบรัฐบาล-ปลัดกระทรวงยุติธรรมประชุมผลักดันคู่มือคำชี้ขาดของอนุญาโตตุลาการ

วันอังคารที่ 23 กรกฎาคม 2562
ปลัดกระทรวงยุติธรรมประชุมผลักดันคู่มือคำชี้ขาดของอนุญาโตตุลาการ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะกรรมการสถาบันอนุญาโตตุลาการ ครั้งที่ ๕/๒๕๖๒
ในวันจันทร์ที่ ๒๒ กรกฎาคม ๒๕๖๒ เวลา ๑๓.๓๐ น.
ณ ห้องประชุมกระทรวงยุติธรรม ๑
ชั้น ๙ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพฯ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานการประชุมคณะกรรมการสถาบันอนุญาโตตุลาการ ครั้งที่ ๕/๒๕๖๒
โดยมี นายพสิษฐ์ อัศววัฒนาพร ผู้อำนวยการสถาบันอนุญาโตตุลาการ
พร้อมด้วยคณะกรรมการสถาบันอนุญาโตตุลาการและเจ้าหน้าที่ที่เกี่ยวข้อง เข้าร่วมฯ
เพื่อทราบการตรวจสอบรายงานการเงินประจำปี ๒๕๖๑ ของสถาบันอนุญาโตตุลาการ
รวมถึงการแต่งตั้งคณะอนุกรรมการตรวจสอบและกำกับดูแลกิจการที่ดีสถาบันอนุญาโตตุลาการ
ทราบรายงานด้านการเงิน ในไตรมาสที่ ๓/๒๕๖๒ รายงานด้านภารกิจหลัก ไตรมาสที่ ๓/๒๕๖๒
ผลการปฏิบัติงานการบริหารจัดการสารสนเทศ ไตรมาส ๓/๒๕๖๒
ผลการปฏิบัติงานการบริหารทรัพยากรบุคคล ไตรมาส ๓/๒๕๖๒ ผลการปฏิบัติงานควบคุมภายใน
ไตรมาส ๓/๒๕๖๒ และรายงานผลการปฏิบัติงานบริหารความเสี่ยง ไตรมาส ๓/๒๕๖๒
อีกทั้งร่วมพิจารณาสรุปผลการศึกษาดูงานการปฏิบัติงานด้านการบริหารจัดการคดีของสถาบันอนุญาโตตุลาการ
ณ สำนักงานคณะกรรมการกำกับและส่งเสริมการประกอบธุรกิจประกันภัย (คปภ.)
และการนำความรู้ที่ได้รับไปใช้ประโยชน์กับงานของสถาบันฯ ตลอดจนพิจารณาการประเมินผลงาน
ผู้อำนวยการสถาบันอนุญาโตตุลาการและการจัดหาบุคคลภายนอกเป็นผู้สอบบัญชี
โดยที่ประชุมมีมติเห็นชอบรับทราบผลการดำเนินการและผลักดันในการจัดทำคู่มือคำชี้ขาด
ของอนุญาโตตุลาการเป็นภาพรวมของประเทศ เพื่อพัฒนางานด้านอนุญาโตตุลาการให้แก่ประชาชนทุกฝ่าย
ได้รับความเป็นธรรมอย่างมีประสิทธิภาพและมีความเป็นสากลต่อไป

ที่มา : https://www.thaigov.go.th/news/contents/details/21708
