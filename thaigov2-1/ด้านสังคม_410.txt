รัฐบาลไทย-ข่าวทำเนียบรัฐบาล-กระทรวงดิจิทัลฯ ร่วมพิธีลงนามบันทึกข้อตกลงความร่วมมือฯ การไกล่เกลี่ยข้อพิพาท กับกรมคุ้มครองสิทธิและเสรีภาพ

วันพฤหัสบดีที่ 21 พฤศจิกายน 2562
กระทรวงดิจิทัลฯ ร่วมพิธีลงนามบันทึกข้อตกลงความร่วมมือฯ การไกล่เกลี่ยข้อพิพาท กับกรมคุ้มครองสิทธิและเสรีภาพ
กระทรวงดิจิทัลฯ ร่วมพิธีลงนามบันทึกข้อตกลงความร่วมมือฯ การไกล่เกลี่ยข้อพิพาท กับกรมคุ้มครองสิทธิและเสรีภาพ
19 พฤศจิกายน 2562 นางอังคณา วงษ์ประเสริฐ รักษาการในตำแหน่งที่ปรึกษาด้านการสื่อสาร เข้าร่วม พิธีลงนามบันทึกข้อตกลงความร่วมมือระหว่างหน่วยงานเพื่อส่งเสริม พัฒนา และขับเคลื่อนการดำเนินงานการไกล่เกลี่ย ข้อพิพาท ณ โรงแรมเซ็นทราบายเซ็นทารา ศูนย์ราชการและคอนเวนชันเซ็นเตอร์ ถนนแจ้งวัฒนะ กรุงเทพมหานคร โดยมีสาระสำคัญของกรอบความร่วมมือกัน 5 ประการ คือ 1) แลกเปลี่ยนความรู้ ข้อมูลข่าวสาร สื่อเผยแพร่ ประชาสัมพันธ์ให้เจ้าหน้าที่ของรัฐ เครือข่าย อาสาสมัคร และประชาชนมีความรู้ความเข้าใจถึงผลดีของการนำกระบวนการไกล่เกลี่ยระงับพิพาทมาดำเนินการเพื่อยุติปัญหาข้อขัดแย้งและระงับข้อพิพาท 2) ส่งเสริมและพัฒนางานด้านวิชาการ วิจัยและพัฒนา การพัฒนากฎหมายเกี่ยวกับการไกล่เกลี่ยข้อพิพาท การประสานดำเนินงานเกี่ยวกับการไกล่เกลี่ยข้อพิพาท 3) พัฒนาทางเทคโนโลยีสารสนเทศด้านการไกล่เกลี่ยข้อพิพาทระหว่างหน่วยงานเชื่อมโยงหรือแลกเปลี่ยนข้อมูลอันเป็นประโยชน์แก่การดำเนินงานไกล่เกลี่ยข้อพิพาท ทั้งนี้ ตามขอบเขตหน้าที่และอำนาจที่กฎหมายหรือระเบียบกำหนดไว้ 4) ร่วมมือกันทางวิชาการ ด้านการไกล่เกลี่ยข้อพิพาท การพัฒนาศักยภาพผู้ไกล่เกลี่ย และหลักสูตรการฝึกอบรม กระบวนการขั้นตอนเกี่ยวกับการไกล่เกลี่ยข้อพิพาทให้เป็นมาตรฐานเดียวกัน สนับสนุนบุคลากรที่มีความรู้ ความชำนาญด้านการไกล่เกลี่ยข้อพิพาทและด้านอื่นๆ ที่เป็นประโยชน์แก่การไกล่เกลี่ยข้อพิพาท และ 5) ร่วมมือกัน ติดตาม ประเมินผลกระบวนการดำเนินงานเกี่ยวกับการไกล่เกลี่ยข้อพิพาท และรายงานผลการดำเนินงานการไกล่เกลี่ยข้อพิพาทของหน่วยงานต่าง ๆ รวมทั้งให้ข้อเสนอแนะ เพื่อส่งเสริม และพัฒนาการดำเนินงานเกี่ยวกับการไกล่เกลี่ยข้อพิพาท
****************

ที่มา : https://www.thaigov.go.th/news/contents/details/24728
