รัฐบาลไทย-ข่าวทำเนียบรัฐบาล-วราวุธ ลุยภาคเหนือ เร่งแก้ปัญหาหมอกควันไฟป่า

วันอังคารที่ 25 กุมภาพันธ์ 2563
วราวุธ ลุยภาคเหนือ เร่งแก้ปัญหาหมอกควันไฟป่า
วราวุธ ลุยภาคเหนือ เร่งแก้ปัญหาหมอกควันไฟป่า
วราวุธ ลุยภาคเหนือ เร่งแก้ปัญหาหมอกควันไฟป่า
วันที่ 21 กุมภาพันธ์ 63​ เวลา 9.00 น ณ ศาลากลางจังหวัดลำปาง นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานการประชุมติดตามสถานการณ์ และผลการดำเนินการป้องกันและแก้ไขปัญหาหมอกควันภาคเหนือ ปี 2563 9 จังหวัดภาคเหนือ โดยมีผู้เข้าร่วมประชุม ประกอบด้วย นายนพดล พลเสน ผู้ช่วยรัฐมนตรีประจำกระทรวงทรัพยากรธรรมชาติและสิ่งแวดล้อม นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม ผู้บริหารหน่วยงานที่เกี่ยวข้อง ได้แก่ กรมป่าไม้ กรมอุทยานแห่งชาติ สัตว์ป่า และพันธุ์พืช กรมควบคุมมลพิษ ผู้ว่าราชการและผู้แทน 9 จังหวัดภาคเหนือ กองทัพภาคที่ 3 กรมป้องกันและบรรเทาสาธารณภัย เข้าร่วมการประชุมในวันนี้ ในการนี้ รัฐมนตรีว่าการกระทรวงทรัพยากรธรรมชาติและสิ่งแวดล้อม ได้มอบนโยบายในการดำเนินงานเรื่องดังกล่าว ขอให้ทุกหน่วยงานเข้มงวดดำเนินมาตรการในการรับมือสถานการณ์ไฟป่าและหมอกควันอย่างเต็มกำลังความสามารถ และเน้นย้ำให้ทุกหน่วยงานทุ่มเทสรรพกำลังและทรัพยากรเพื่อหยุดการเผา และควบคุมไม่ให้ปริมาณฝุ่นละอองสูงเกินค่ามาตรฐาน นับจากนี้จนถึงเดือนพฤษภาคม 2563 พร้อมกันนี้ ก็ได้กล่าวขอบคุณ ทุกหน่วยงานที่ได้ดำเนินงานตามมาตรการอย่างเข้มงวด
โอกาสนี้ รัฐมนตรีว่าการกระทรวงทรัพยากรธรรมชาติและสิ่งแวดล้อม ได้เดินทางไปตรวจเยี่ยมและปล่อยแถวกำลังพล พร้อมมอบถุงยังชีพ เพื่อสร้างขวัญกำลังใจให้แก่เจ้าหน้าที่ผู้ปฏิบัติงานดับไฟป่า ณ จุดสกัดป้องกันไฟป่าดอยพระบาท บริเวณอ่างเก็บน้ำวังเฮือ อำเภอเมือง จังหวัดลำปาง

ที่มา : https://www.thaigov.go.th/news/contents/details/26731
