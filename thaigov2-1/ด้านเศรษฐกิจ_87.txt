รัฐบาลไทย-ข่าวทำเนียบรัฐบาล-“รัฐมนตรีเกษตรฯ” ลงนามแบ่งงาน 3 รัฐมนตรีช่วยฯ กำกับดูแลหน่วยงานในสังกัดกระทรวงเกษตรและสหกรณ์

วันศุกร์ที่ 2 สิงหาคม 2562
“รัฐมนตรีเกษตรฯ” ลงนามแบ่งงาน 3 รัฐมนตรีช่วยฯ กำกับดูแลหน่วยงานในสังกัดกระทรวงเกษตรและสหกรณ์
“รัฐมนตรีเกษตรฯ” ลงนามแบ่งงาน 3 รัฐมนตรีช่วยฯ กำกับดูแลหน่วยงานในสังกัดกระทรวงเกษตรและสหกรณ์
นายเฉลิมชัย ศรีอ่อน รัฐมนตรีว่าการกระทรวงเกษตรและสหกรณ์ เปิดเผยว่า ได้ลงนามในคำสั่งกระทรวงเกษตรและสหกรณ์ ที่ 1662 / 2562 เรื่อง มอบหมายอำนาจหน้าที่ให้รัฐมนตรีช่วยว่าการกระทรวงเกษตรและสหกรณ์ สั่งและปฏิบัติราชการแทนรัฐมนตรีว่าการกระทรวงเกษตรและสหกรณ์ ดังนี้ 1. รัฐมนตรีช่วยว่าการกระทรวงเกษตรและสหกรณ์ (ร้อยเอก ธรรมนัส พรหมเผ่า) กำกับดูแล กรมพัฒนาที่ดิน กรมฝนหลวงและการบินเกษตร สำนักงานการปฏิรูปที่ดินเพื่อเกษตรกรรม และองค์การตลาดเพื่อเกษตรกร 2. รัฐมนตรีช่วยว่าการกระทรวงเกษตรและสหกรณ์ (นางสาวมนัญญา ไทยเศรษฐ์) กำกับดูแล กรมวิชาการเกษตร กรมส่งเสริมสหกรณ์ กรมตรวจบัญชีสหกรณ์ และองค์การส่งเสริมกิจการโคนมแห่งประเทศไทย และ 3. รัฐมนตรีช่วยว่าการกระทรวงเกษตรและสหกรณ์ (นายประภัตร โพธสุธน) กำกับดูแล กรมปศุสัตว์ กรมการข้าว สำนักงานมาตรฐานสินค้าเกษตรและอาหารแห่งชาติ และองค์การสะพานปลา สำหรับรัฐมนตรีว่าการกระทรวงเกษตรฯ จะกำกับดูแล สำนักงานปลัดกระทรวงเกษตรและสหกรณ์ กรมประมง กรมชลประทานกรมส่งเสริมการเกษตรสำนักงานเศรษฐกิจการเกษตรกรมหม่อนไหมการยางแห่งประเทศไทย สถาบันวิจัยและพัฒนาพื้นที่สูง (องค์การมหาชน)  สำนักงานพัฒนาการวิจัยการเกษตร (องค์การมหาชน) และสำนักงานพิพิธภัณฑ์การเกษตรเฉลิมพระเกียรติพระบาทสมเด็จพระเจ้าอยู่หัว (องค์การมหาชน)
สำนักงานปลัดกระทรวงเกษตรและสหกรณ์
โทร 02-2810859 แฟกซ์ 02-2822871
moacnews@gmail.com
www.moac.go.th
www.facebook.com/kase

ที่มา : https://www.thaigov.go.th/news/contents/details/21958
