รัฐบาลไทย-ข่าวทำเนียบรัฐบาล-รมต.นร. นายเทวัญ ฯ นำหน่วยงานที่เกี่ยวข้องหารือแก้ปัญหากลุ่มสมัชชาคนจนต่อเนื่อง ภาพรวมบางปัญหาสามารถแก้ไขได้ทันที ส่วนบางปัญหาเป็นเรื่องนโยบาย ต้องพิจารณาอย่างถี่ถ้วน เพื่อให้ได้ผลเป็นที่พอใจทุกฝ่าย

วันจันทร์ที่ 21 ตุลาคม 2562
รมต.นร. นายเทวัญ ฯ นำหน่วยงานที่เกี่ยวข้องหารือแก้ปัญหากลุ่มสมัชชาคนจนต่อเนื่อง ภาพรวมบางปัญหาสามารถแก้ไขได้ทันที ส่วนบางปัญหาเป็นเรื่องนโยบาย ต้องพิจารณาอย่างถี่ถ้วน เพื่อให้ได้ผลเป็นที่พอใจทุกฝ่าย
รมต.นร. นายเทวัญ ฯ นำหน่วยงานที่เกี่ยวข้องหารือแก้ปัญหากลุ่มสมัชชาคนจนต่อเนื่อง ภาพรวมบางปัญหาสามารถแก้ไขได้ทันที ส่วนบางปัญหาเป็นเรื่องนโยบาย ต้องพิจารณาอย่างถี่ถ้วน เพื่อให้ได้ผลเป็นที่พอใจทุกฝ่าย
วันนี้ (21 ต.ค.62) หลังจากที่เมื่อช่วงเช้ากลุ่มสมัชชาคนจน (สคจ.) จำนวนประมาณ 300 คน พร้อมรถกระบะเครื่องขยายเสียง เดินเท้าออกมาที่เกาะกลางหน้ากระทรวงศึกษาธิการตรงข้ามทำเนียบรัฐบาล เพื่อเรียกร้องให้นายสุภรณ์ อัตถาวงศ์ ผู้ช่วยรัฐมนตรีประจำสำนักนายกรัฐมนตรี ดำเนินการจัดการเจรจาระหว่างกระทรวงให้เป็นที่เรียบร้อยนั้น โดยเมื่อเวลา 09.00 น.  นายสุภรณ์ฯ ได้เชิญหน่วยงานที่เกี่ยวข้อง อาทิ กระทรวงมหาดไทย กระทรวงทรัพยากรธรรมชาติและสิ่งแวดล้อม และกระทรวงการคลัง ร่วมประชุมเตรียมการกำหนดแนวทางการแก้ไขปัญหาที่ดินทำกินและที่อยู่อาศัย ณ ห้องประชุม 1 ชั้น 2 อาคารสำนักงาน ก.พ. (เดิม)
ล่าสุดเวลา 14.00 น. นายเทวัญ ลิปตพัลลภ  รัฐมนตรีประจำสำนักนายกรัฐมนตรี พร้อมด้วย นายธงชัย ลืออดุลย์ เลขานุการรัฐมนตรีประจำสำนักนายกรัฐมนตรี นายสุภรณ์ อัตถาวงศ์ ผู้ช่วยรัฐมนตรีประจำสำนักนายกรัฐมนตรี และผู้แทนหน่วยงานที่เกี่ยวข้อง ประกอบด้วย กระทรวงมหาดไทย กระทรวงทรัพยากรธรรมชาติและสิ่งแวดล้อม กระทรวงการคลัง และตัวแทน สคจ.  ได้ร่วมประชุมติดตามการแก้ปัญหาอย่างใกล้ชิด โดยวันนี้มีการหารือเรื่องการแก้ไขปัญหาที่ดินทำกินและที่อยู่อาศัยและข้อเรียกร้องที่เกี่ยวข้อง
รัฐมนตรีประจำสำนักนายกรัฐมนตรี กล่าวว่า การหารือวันนี้ได้ข้อสรุปบางประเด็นปัญหา เช่น การขอคืนที่ดินบางแปลงที่กรมชลประทานซื้อไปเนื่องจากประสบปัญหาน้ำท่วม แต่ปัจจุบันไม่พบปัญหาเช่นนี้แล้ว ชาวบ้านจึงขอคืนที่ดิน ซึ่งทางกระทรวงเกษตรและสหกรณ์จะต้องนำไปพิจารณาผลกระทบทางกฎหมาย และดำเนินการช่วยเหลือต่อไป  ส่วนปัญหาที่ยังไม่ได้ข้อสรุปส่วนมากเป็นเรื่องของนโยบาย ต้องมีการพิจารณาอย่างถี่ถ้วน เช่น เรื่องเขื่อนแก่งเสือเต้นซึ่งที่ประชุม ครม. มีมติให้ชะลอการก่อสร้าง แต่ที่ประชุม สคจ. ขอให้มีการยกเลิกไปเลย ทั้งนี้ หากการประชุมหารือวันนี้ยังไม่ได้ข้อสรุปทั้งหมด อาจต้องมีการขยายระยะเวลาการหารือออกไป เพื่อให้ได้ผลเป็นที่พอใจทุกฝ่าย

ที่มา : https://www.thaigov.go.th/news/contents/details/23957
