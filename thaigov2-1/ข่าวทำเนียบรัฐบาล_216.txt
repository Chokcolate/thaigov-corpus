รัฐบาลไทย-ข่าวทำเนียบรัฐบาล-รมต. นร. นาย เทวัญ ฯ ขอบคุณภาคเอกชนผู้ผลิตรองเท้ายางพารา ร่วมสนับสนุนรองเท้ายางพาราแก่ผู้ประสบอุทกภัยในพื้นที่ จ.อุบลราชธานี

วันศุกร์ที่ 27 กันยายน 2562
รมต. นร. นาย เทวัญ ฯ ขอบคุณภาคเอกชนผู้ผลิตรองเท้ายางพารา ร่วมสนับสนุนรองเท้ายางพาราแก่ผู้ประสบอุทกภัยในพื้นที่ จ.อุบลราชธานี
รมต. นร. นาย เทวัญ ฯ ขอบคุณภาคเอกชนผู้ผลิตรองเท้ายางพารา ร่วมสนับสนุนรองเท้ายางพาราแก่ผู้ประสบอุทกภัยในพื้นที่ จ.อุบลราชธานี
วันนี้ (27 ก.ย.62) ตัวแทนจาก บริษัท กรีน ฟุตแวร์ ผู้ผลิตรองเท้ายางพารา ยี่ห้อ มิกซ์สตาร์ ฟุตแวร์ เข้าพบ นายเทวัญ ลิปตพัลลภ รัฐมนตรีประจำสำนักนายกรัฐมนตรี เพื่อร่วมบริจาครองเท้ายางพาราแก่ผู้ประสบอุทกภัย  จ.อุบลราชธานี จำนวน 50,000 คู่ ราคาคู่ละ 100 บาท รวมเป็นมูลค่า 5,000,000 บาท ทั้งนี้ บริษัท กรีน ฟุตแวร์ ได้ดำเนินการส่งมอบรองเท้ายางพาราไปยังพี่น้องประชาชน จ.อุบลราชธานี เป็นที่เรียบร้อย โดยทางส่วนที่เกี่ยวข้องจะดำเนินการแจกจ่ายแต่ละพื้นที่อีกครั้ง
รัฐมนตรีประจำสำนักนายกรัฐมนตรี กล่าวขอบคุณผู้แทน บริษัท กรีน ฟุตแวร์ ที่ร่วมกันช่วยเหลือพี่น้องผู้ประสบภัยในครั้งนี้ ขณะที่ รัฐมนตรีประจำสำนักนายกรัฐมนตรีและคณะ จะร่วมติดตามเจ้าประคุณสมเด็จพระมหาธีราจารย์ กรรมการมหาเถรสมาคม เจ้าอาวาสวัดยานนาวา และคณะสงฆ์  ไปตรวจเยี่ยมและถวายกัปปิยภัณฑ์พระสงฆ์สามเณร และมอบถุงยังชีพแก่ประชาชนผู้ประสบอุทกภัย ในเขตพื้นที่ จ.อุบลราชธานี ในวันเสาร์ที่ 28 กันยายน 2562 นี้
......................................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/23435
