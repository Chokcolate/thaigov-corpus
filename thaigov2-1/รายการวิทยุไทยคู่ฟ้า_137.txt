รัฐบาลไทย-ข่าวทำเนียบรัฐบาล-โครงการเพิ่มความเข้มแข็งของเศรษฐกิจฐานราก

วันศุกร์ที่ 6 ธันวาคม 2562
โครงการเพิ่มความเข้มแข็งของเศรษฐกิจฐานราก
วันพฤหัสบดีที่ 5 ธันวาคม 2562
​
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบโครงการยกระดับโครงสร้างพื้นฐานในหมู่บ้าน โดยจัดสรรเงินให้แก่กองทุนหมู่บ้านและชุมชนเมือง กว่า 71,000 แห่ง แห่งละไม่เกิน 200,000 บาท ภายใต้วงเงิน 14,300 ล้านบาท เพื่อให้เกิดการลงทุนด้านโครงสร้างพื้นฐานขนาดเล็กในชุมชน เช่น ยุ้งฉางชุมชน โรงตากพืชผลทางการเกษตร โรงสีชุมชน โรงงานผลิตปุ๋ยประจำชุมชน การจัดทำแหล่งเก็บน้ำชุมชน เครื่องจักรสำหรับแปรรูปผลผลิตทางการเกษตร เป็นต้น รวมทั้งยังสนับสนุนผู้ประกอบการและการจ้างงานในพื้นที่ นอกจากนี้ ยังเห็นชอบโครงการพักชำระหนี้ของสมาชิกกองทุนหมู่บ้านที่สมัครใจเข้าร่วมมาตรการ ให้สามารถนำเงินที่จะชำหนี้ไปประกอบอาชีพสร้างรายได้ อีกด้วย
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/25050
