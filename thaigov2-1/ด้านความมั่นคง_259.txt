รัฐบาลไทย-ข่าวทำเนียบรัฐบาล-รมว.ทส. เดินหน้าเชิญชวนประชาชน  ลดรับ ลดให้ ลดใช้ถุงพลาสติกหูหิ้วและโฟม

วันอาทิตย์ที่ 13 ตุลาคม 2562
รมว.ทส. เดินหน้าเชิญชวนประชาชน  ลดรับ ลดให้ ลดใช้ถุงพลาสติกหูหิ้วและโฟม
รมว.ทส. เดินหน้าเชิญชวนประชาชน
ลดรับ ลดให้ ลดใช้ถุงพลาสติกหูหิ้วและโฟม
รมว.ทส. เดินหน้าเชิญชวนประชาชน
ลดรับ ลดให้ ลดใช้ถุงพลาสติกหูหิ้วและโฟม
วันที่ 12 ตุลาคม 2562 นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วย  นายธเนศพล ธนบุณยวัฒน์ เลขานุการรัฐมนตรีว่าการกระทรวงทรัพยากรธรรมชาติและสิ่งแวดล้อม นายจตุพรบุรุษพัฒน์ ปลัดกระทรวงทรัพยากรธรรมชาติและสิ่งแวดล้อม และนายนิวัฒน์​ ภาตะนันท์​ รองผู้ว่าราชการจังหวัดพระนครศรีอยุธยา​ นำคณะผู้บริหาร ข้าราชการ เจ้าหน้าที่ในสังกัดกระทรวงทรัพยากรธรรมชาติและสิ่งแวดล้อม ร่วมเดินรณรงค์
กิจกรรม “ทำความดี ด้วยหัวใจ ลดรับ ลดให้ ลดใช้ ถุงพลาสติก”  ณ​ ตลาดโก้งโค้ง​  บ้านแสงโสม​  อำเภอบางปะอิน จังหวัดพระนครศรีอยุธยา เพื่อเตรียมความพร้อมและเชิญชวนประชาชนปรับเปลี่ยนพฤติกรรมหันมาใช้ถุงผ้าหรือวัสดุทดแทนที่เป็นมิตรต่อสิ่งแวดล้อม​ แทนการใช้ถุงพลาสติกหูหิ้ว​ รวมถึงให้ความรู้ความเข้าใจการทิ้งขยะให้ลงถัง ทิ้งให้ถูก แยกขยะให้เป็น และร่วมกัน ลดรับ ลดให้ ลดใช้ถุงพลาสติกหูหิ้วและโฟม เพื่อคุณภาพชีวิตและสิ่งแวดล้อมที่ดีอย่างยั่งยืน
โอกาสนี้ นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม ได้มอบกล้าไม้​(มะค่าโมง, สัก, มะฮอกกานี, ยางนา)​ให้กับผู้แทน
อาสาสมัครพิทักษ์ ทรัพยากรธรรมชาติและสิ่งแวดล้อมหมู่บ้าน​ จำนวน​ 16​ อำเภอ​ และ​มอบสื่อการเรียนการสอนให้กับโรงเรียน​ จำนวน​ 2  โรงเรียน​ ในพื้นที่จังหวัดพระนครศรีอยุธยา   อีกทั้งเยี่ยมชมนิทรรศการจากหน่วยงานสังกัดกระทรวงทรัพยากรธรรมชาติและสิ่งแวดล้อม นำมาจัดแสดง เพื่อสร้างความรู้ความเข้าใจการลดใช้ถุงพลาสติกหูหิ้วให้แก่ประชาชน
ทั้งนี้ ตลาดสด ตลาดชุมชน ถือเป็นกลุ่มเป้าหมายใหญ่ และเป็นแหล่งที่มาหลักของขยะพลาสติกประเภทใช้ครั้งเดียวทิ้ง ไม่ว่าจะเป็นถุงพลาสติกหูหิ้ว แก้วพลาสติก หลอดพลาสติก กล่องโฟม เป็นต้น โดยเฉพาะขยะถุงพลาสติกหูหิ้ว พบว่ามีที่มาจากตลาดสด มากกว่าปีละ 18,000 ล้านใบ จึงถึงเวลาที่คนไทยต้องมาช่วยกันแก้ปัญหานี้ร่วมกัน​ ทั้งนี้​ ที่ผ่านมา กระทรวงฯ ได้ขับเคลื่อนการลด​ ละ​ และเลิกใช้พลาสติกที่เกินความจำเป็น รวมทั้งที่ใช้ครั้งเดียวทิ้ง ภายใต้โครงการทำความดีด้วยหัวใจ ลดภัยสิ่งแวดล้อม ด้วยการสร้างความร่วมมือกับภาคธุรกิจเอกชน ห้างสรรพสินค้า ร้านสะดวกซื้อ และตลาดสดทั่วประเทศ โดยในวันที่ 1 มกราคม 2563 เป็นต้นไป ห้างสรรพสินค้าและร้านสะดวกซื้อ 43 แห่งทั่วประเทศจะงดให้บริการถุงพลาสติกหูหิ้วแบบใช้ครั้งเดียวแล้วทิ้งให้กับลูกค้า

ที่มา : https://www.thaigov.go.th/news/contents/details/23792
