รัฐบาลไทย-ข่าวทำเนียบรัฐบาล-ผู้ช่วยรัฐมนตรีฯ เป็นประธานเปิดงาน แพ็ค พริ้นท์อินเตอร์เนชั่นแนล 2019

วันพฤหัสบดีที่ 19 กันยายน 2562
ผู้ช่วยรัฐมนตรีฯ เป็นประธานเปิดงาน แพ็ค พริ้นท์อินเตอร์เนชั่นแนล 2019
นายธีระยุทธ วานิชชัง ผู้ช่วยรัฐมนตรีประจำกระทรวงอุตสาหกรรม เป็นประธานพิธีเปิดงาน แพ็ค พริ้นท์ อินเตอร์เนชั่นแนล 2019 ณ ฮอลล์ 100 ศูนย์นิทรรศการและการประชุมไบเทค บางนา
18 กันยายน 2562 เวลา 10.00 น. นายธีระยุทธ วานิชชัง ผู้ช่วยรัฐมนตรีประจำกระทรวงอุตสาหกรรม เป็นประธานพิธีเปิดงาน แพ็ค พริ้นท์ อินเตอร์เนชั่นแนล 2019 พร้อมด้วย นายสุชาติ ไตรแสงรุจิระ ที่ปรึกษารัฐมนตรีว่าการกระทรวงอุตสาหกรรม และ นายจารุพันธุ์ จารโยภาส รองอธิบดีกรมส่งเสริมอุตสาหกรรม เข้าร่วม จัดโดย สมาคมการพิมพ์ไทย และสมาคมการบรรจุภัณฑ์ไทย โดยมี นายมานิตย์ กมลสุวรรณ นายกสมาคมการบรรจุภัณฑ์ไทย นายพงศ์ธีระ พัฒนพีระเดช นายกสมาคมการพิมพ์ไทย และคณะผู้จัดงาน ให้การต้อนรับ ณ ฮอลล์ 100 ศูนย์นิทรรศการและการประชุมไบเทค บางนา
สำหรับงาน แพ็ค พริ้นท์ อินเตอร์เนชั่นแนล 2019 เป็นการร่วมมือระหว่าง บริษัท เมสเซ่ ดุสเซลดอร์ฟ เอเชีย จำกัด สมาคมการพิมพ์ไทย และสมาคมการบรรจุภัณฑ์ไทย ซึ่งเป็นการแสดงเทคโนโลยีด้านการบรรจุภัณฑ์และการพิมพ์แห่งเอเชีย ครั้งที่ 7 ภายใต้คอนเซปต์ "Shaping the future of packaging and printing in Asia" เพื่อสะท้อนเทรนด์และความเคลื่อนไหวในวงการ แพ็ค พริ้นท์อินเตอร์เนชั่นแนล โดยภายในงาน แบ่งออกเป็น 3 โซน ได้แก่ โซนพาวิเลี่ยนครบวงจร โซนการพิมพ์ฉลาก และโซนจัดแสดงต้นแบบผลิตภัณฑ์และการออกแบบ พร้อมทั้งเวทีเสวนาแลกเปลี่ยนทิศทางความเคลื่อนไหวในอุตสาหกรรมที่เกี่ยวข้อง โดยงานดังกล่าวจัดขึ้นระหว่างวันที่ 18 - 20 กันยายน 2562 ณ ศูนย์นิทรรศการและการประชุมไบเทค บางนา

ที่มา : https://www.thaigov.go.th/news/contents/details/23222
