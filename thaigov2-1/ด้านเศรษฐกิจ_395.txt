รัฐบาลไทย-ข่าวทำเนียบรัฐบาล-ขบวนคาราวาน ก.อุตฯ สานพลัง รวมน้ำใจ ช่วยผู้ประสบภัยน้ำท่วมถึงพื้นที่จังหวัดพิษณุโลก และส่งมอบเครื่องอุปโภค-บริโภคถึงมือผู้ประสบภัยแล้ว

วันพุธที่ 11 กันยายน 2562
ขบวนคาราวาน ก.อุตฯ สานพลัง รวมน้ำใจ ช่วยผู้ประสบภัยน้ำท่วมถึงพื้นที่จังหวัดพิษณุโลก และส่งมอบเครื่องอุปโภค-บริโภคถึงมือผู้ประสบภัยแล้ว
นางเบญจมาพร เอกฉัตร์ ผู้ตรวจราชการกระทรวงอุตสาหกรรม และคณะลงพื้นที่จังหวัดพิษณุโลก
จังหวัดพิษณุโลก  : 11 กันยายน 2562  – นางเบญจมาพร เอกฉัตร์ ผู้ตรวจราชการกระทรวงอุตสาหกรรม   และคณะลงพื้นที่จังหวัดพิษณุโลก พร้อมด้วยนายอุดม สอนจิตต์  อุตสาหกรรมจังหวัดพิษณุโลก  นางสาวนิจรินทร์ โอภาสเสถียร ผู้อำนวยการศูนย์ส่งเสริมอุตสาหกรรมภาคที่ 2 และคณะนำขบวนคาราวาน“กระทรวงอุตสาหกรรม  สานพลัง  รวมน้ำใจ  ช่วยผู้ประสบภัยน้ำท่วม” นำเครื่องอุปโภค-บริโภค ข้าวสาร อาหารแห้ง น้ำดื่มและยารักษาโรค ไปมอบให้ผู้ประสบภัยในพื้นที่จังหวัดพิษณุโลก เพื่อเป็นการบรรเทาความเดือดร้อนและคืนความสุขให้ชาวบ้านที่ประสบอุทกภัย  โดยจุดที่ 1 ได้ส่งมอบสิ่งของให้ชาวบ้าน  ตำบลท่าหมื่นราม อำเภอเนินมะปราง และจุดที่  2  ตำบลชมพู อำเภอเนินมะปราง

ที่มา : https://www.thaigov.go.th/news/contents/details/23017
