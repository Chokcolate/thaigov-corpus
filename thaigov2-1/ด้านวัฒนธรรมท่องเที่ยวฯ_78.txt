รัฐบาลไทย-ข่าวทำเนียบรัฐบาล-นายอิทธิพล คุณปลื้ม รัฐมนตรีว่าการกระทรวงวัฒนธรรม เป็นประธานในพิธีเปิดนิทรรศการน้อมรำลึกเนื่องในวันคล้ายวันสวรรคต พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ๑

วันพุธที่ 9 ตุลาคม 2562
นายอิทธิพล คุณปลื้ม รัฐมนตรีว่าการกระทรวงวัฒนธรรม เป็นประธานในพิธีเปิดนิทรรศการน้อมรำลึกเนื่องในวันคล้ายวันสวรรคต พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ๑
นายอิทธิพล คุณปลื้ม รัฐมนตรีว่าการกระทรวงวัฒนธรรม เป็นประธานในพิธีเปิดนิทรรศการน้อมรำลึกเนื่องในวันคล้ายวันสวรรคต พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ๑๓ ตุลาคม ๒๕๖๒
วันที่ ๙ ตุลาคม ๒๕๖๒ เวลา ๑๖.๐๐ น. นายอิทธิพล คุณปลื้ม รัฐมนตรีว่าการกระทรวงวัฒนธรรม เป็นประธานในพิธีเปิดนิทรรศการน้อมรำลึกเนื่องในวันคล้ายวันสวรรคต พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ๑๓ ตุลาคม ๒๕๖๒ โดยมีน.ส.วิมลลักษณ์ ชูชาติ ผู้อำนวยการสำนักงานศิลปวัฒนธรรมร่วมสมัย ผู้บริหารกระทรวงวัฒนธรรม ศิลปินและผู้แทนหน่วยงานที่เกี่ยวข้อง เข้าร่วม ณ หอศิลป์ร่วมสมัยราชดำเนิน กรุงเทพฯ ทั้งนี้ นิทรรศการดังกล่าวจัดแสดงทั้งหมด ๓ นิทรรศการ ได้แก่ นิทรรศการ“ในดวงใจนิรันดร์” และนิทรรศการ “Still on Mind” เป็นการหยิบยกเนื้อหาบางส่วนของหนังสือ The Visionary ถอดรหัสกษัตริย์ผู้มองเห็นอนาคต มาจัดวางตัวหนังสือบนพื้นที่ได้อย่างน่าสนใจ โดยจัดแสดงระหว่างวันที่ ๙ ต.ค. – ๑๕ ธ.ค. ๒๕๖๒ ณ ห้องโถง ชั้น ๑ หอศิลป์ร่วมสมัยราชดำเนิน และนิทรรศการ “สุดยอดศิลปะร่วมสมัยไทยในรัชกาลที่ ๙ สาขาเรขศิลป์ และสาขาออกแบบเครื่องแต่งกาย” จัดแสดงผลงานของศิลปินและนักออกแบบร่วมสมัยรุ่นใหม่จำนวนกว่า ๓๐ ผลงาน ระหว่างวันที่ ๙ ต.ค. – ๓๐ ธ.ค. ๒๕๖๒ ณ ห้องปฏิบัติการ ๑ และ ๒ ชั้น ๒ หอศิลป์ร่วมสมัยราชดำเนิน กรุงเทพฯ

ที่มา : https://www.thaigov.go.th/news/contents/details/23720
