รัฐบาลไทย-ข่าวทำเนียบรัฐบาล-จุรินทร์คว้าตะหลิวโชว์ต้มยำกุ้งกลางห้าง Foodhall อินเดีย ส่งเสริมการค้าไทย

วันอังคารที่ 21 มกราคม 2563
จุรินทร์คว้าตะหลิวโชว์ต้มยำกุ้งกลางห้าง Foodhall อินเดีย ส่งเสริมการค้าไทย
18 มกราคม 2563 นายจุรินทร์ ลักษณวิศิษฏ์ รองนายกรัฐมนตรีและรัฐมนตรีว่าการกระทรวงพาณิชย์ เปิดกิจกรรมส่งเสริมการขายสินค้าไทยร่วมกับห้างสรรพสินค้าชื่อดัง  Food hall ของประเทศอินเดีย
ซึ่งมีอยู่กว่า 2000 สาขาทั่วประเทศ  คลอบคลุมจนถึงประชากรที่เป็นเป้าหมายผู้บริโภค กว่า 600 คน  ช่วงบ่ายวานนี้  ( 17 มกราคม 2563 ) โดยได้นำคณะสำรวจสินค้าไทยซึ่งมีขายอยู่ในชั้นวางของห้าง  ทั้งเครื่องปรุงรส  น้ำปลา  พริกและเครื่องเทศต่างๆที่มาจากประเทศไทย
ในโอกาสนี้รองนายกรัฐมนตรีได้สาธิตการปรุงอาหาร  เมนูต้มยำกุ้งและผัดไท  ร่วมกับเชฟจากสถานทูต ไทย โดยไฮไลท์เมนูต้มยำกุ้งนั้นได้มีบล็อกเกอร์หรือ YouTuber ทางด้านอาหารของอินเดียมานั่งสังเกตการณ์กว่า 10 รายเพื่อถ่ายทอดและชิมการปรุงอาหารไทยผ่านช่องทางโซเชียลมีเดียแพลตฟอร์มของอินเดีย ซึ่งล้วนได้รับความสนใจโดยเฉพาะเมนูต้มยำกุ้งเราบรรดา Food Blogger ต่างยกนิ้วให้ถึงความอร่อย สร้างสีสันในการส่งเสริมการค้าระหว่างไทยกับอินเดียครั้งนี้
นอกจากนั้นแล้วในระหว่างเวลาเดียวกันยังมีการประชุมหารือหัวข้อศักยภาพและโอกาสของแป้งมันสำปะหลังไทยในอินเดียโดย กรมการค้าต่างประเทศ สมาคมแป้งมัน สมาคมการค้ามัน และภาคเอกชนทั้งสองฝ่ายอีกด้วย
จากนั้น  นายจุรินทร์พร้อมคณะจึงเดินทางมาที่เมืองไฮเดอร์ราบัดสำหรับวันที่ 18 มกราคม 2563 จะมีการเข้าเยี่ยมคารวะจาก รัฐมนตรีพาณิชย์ของเมืองนี้ และจะได้มีการสัมมนาโอกาสใหม่ทางธุรกิจของอุตสาหกรรมไม้ยางพาราระหว่างไทยอินเดียและกิจกรรมเจรจาการค้าและสร้างเครือข่ายธุรกิจระหว่างไทยอินเดียเช่นกันโดยจะมีสภาหอการค้าและอุตสาหกรรมแห่งรัฐเตลังกานามาร่วมด้วย

ที่มา : https://www.thaigov.go.th/news/contents/details/25956
