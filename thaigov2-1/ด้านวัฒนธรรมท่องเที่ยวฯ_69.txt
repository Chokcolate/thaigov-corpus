รัฐบาลไทย-ข่าวทำเนียบรัฐบาล-นายอิทธิพล คุณปลื้ม รัฐมนตรีว่าการกระทรวงวัฒนธรรมเป็นประธานพิธีเปิดกิจกรรมเทิดพระเกียรติพระบาทสมเด็จพระวชิรเกล้าเจ้าอยู่หัว เนื่องในงานประเพณีถือศีลกินผักจังหวัดภูเก็ต ประจำปี ๒๕๖๒

วันอังคารที่ 1 ตุลาคม 2562
นายอิทธิพล คุณปลื้ม รัฐมนตรีว่าการกระทรวงวัฒนธรรมเป็นประธานพิธีเปิดกิจกรรมเทิดพระเกียรติพระบาทสมเด็จพระวชิรเกล้าเจ้าอยู่หัว เนื่องในงานประเพณีถือศีลกินผักจังหวัดภูเก็ต ประจำปี ๒๕๖๒
นายอิทธิพล คุณปลื้ม รัฐมนตรีว่าการกระทรวงวัฒนธรรมเป็นประธานพิธีเปิดกิจกรรมเทิดพระเกียรติพระบาทสมเด็จพระวชิรเกล้าเจ้าอยู่หัว เนื่องในงานประเพณีถือศีลกินผักจังหวัดภูเก็ต ประจำปี ๒๕๖๒
วันที่ ๓๐ กันยายน ๒๕๖๒ เวลา ๑๗.๓๐ น. นายอิทธิพล คุณปลื้ม รัฐมนตรีว่าการกระทรวงวัฒนธรรมเป็นประธานพิธีเปิดกิจกรรมเทิดพระเกียรติพระบาทสมเด็จพระวชิรเกล้าเจ้าอยู่หัว เนื่องในงานประเพณีถือศีลกินผักจังหวัดภูเก็ต ประจำปี ๒๕๖๒ ณ สวนเฉลิมพระเกียรติ ๗๒ พรรษา มหาราชินี (ลานมังกร) อำเภอเมือง จังหวัดภูเก็ต ต่อมาเวลา ๑๙.๐๐ น. เป็นประธานในพิธีส่งเก้งหรือพิธีสวดมนต์ ถวายพระพรชัยมงคลแด่พระบาทสมเด็จพระวชิรเกล้าเจ้าอยู่หัว เนื่องในงานประเพณีถือศีลกินผักจังหวัดภูเก็ต ประจำปี 2562 ณ บริเวณเวทีกลางสะพานหิน อำเภอเมือง จังหวัดภูเก็ต โดยมีนายภัคพงศ์ ทวิพัฒน์ ผู้ว่าราชการจังหวัดภูเก็ต วัฒนธรรมจังหวัดภูเก็ต หัวหน้าส่วนราชการ ผู้แทนหน่วยงานภาครัฐ ภาคเอกชน และสื่อมวลชน เข้าร่วมพิธี ทั้งนี้ ประเพณีถือศีลกินผักจังหวัดภูเก็ต ประจำปี ๒๕๖๒ จัดขึ้นระหว่างวันที่ ๒๙ กันยายน – ๗ ตุลาคม ๒๕๖๒ เพื่อสืบทอดวัฒนธรรมประเพณีอันดีงามที่เก่าแก่ของจังหวัดภูเก็ตที่สืบทอดกันมาเป็นเวลากว่า ๑๙๔ ปี และเมื่อปี พ.ศ. ๒๕๖๑ กรมส่งเสริมวัฒนธรรมได้ประกาศให้ประเพณีถือศีลกินผัก จังหวัดภูเก็ต ขึ้นบัญชีมรดกภูมิปัญญาทางวัฒนธรรมของชาติ

ที่มา : https://www.thaigov.go.th/news/contents/details/23550
