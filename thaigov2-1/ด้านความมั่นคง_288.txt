รัฐบาลไทย-ข่าวทำเนียบรัฐบาล-ทส.ร่วมกิจกรรมจิตอาสา ถวายพระราชกุศลและน้อมรำลึกเนื่องในวันคล้ายวันสวรรคตพระบาทสมเด็จพระจุลจอมเกล้าเจ้าอยู่หัว

วันพุธที่ 23 ตุลาคม 2562
ทส.ร่วมกิจกรรมจิตอาสา ถวายพระราชกุศลและน้อมรำลึกเนื่องในวันคล้ายวันสวรรคตพระบาทสมเด็จพระจุลจอมเกล้าเจ้าอยู่หัว
ทส.ร่วมกิจกรรมจิตอาสา ถวายพระราชกุศลและน้อมรำลึกเนื่องในวันคล้ายวันสวรรคตพระบาทสมเด็จพระจุลจอมเกล้าเจ้าอยู่หัว
ทส.ร่วมกิจกรรมจิตอาสา ถวายพระราชกุศลและน้อมรำลึกเนื่องในวันคล้ายวันสวรรคตพระบาทสมเด็จพระจุลจอมเกล้าเจ้าอยู่หัว
วันนี้ (23 ต.ค. 62) นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม และนายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม ร่วมทำกิจกรรมจิตอาสาพัฒนาปรับภูมิทัศน์ ทำความสะอาดบริเวณเส้นทางรถไฟ เพื่อถวายเป็นพระราชกุศล และน้อมรำลึกเนื่องในวันคล้ายวันสวรรคตพระบาทสมเด็จพระจุลจอมเกล้าเจ้าอยู่หัว (รัชกาลที่ 5) รวมถึงให้ประชาชนทุกหมู่เหล่า มีส่วนร่วมในการบำเพ็ญสาธารณประโยชน์ และสร้างจิตสำนึกในการดูแลรักษาพื้นที่บริเวณเส้นทางรถไฟ โดยมีนายวิษณุ เครืองาม รองนายกรัฐมนตรี เป็นประธานเปิดกิจกรรม และมีหน่วยงานภาครัฐ ภาคเอกชน ตลอดจนประชาชนจิตอาสา เข้าร่วมกิจกรรมกว่า 700 คน ณ สถานีรถไฟกรุงเทพมหานคร
อนึ่ง พระบาทสมเด็จพระจุลจอมเกล้าเจ้าอยู่หัว ทรงมีราชกรณียกิจนานัปการ ทรงปฏิบัติบำเพ็ญเพื่อประโยชน์อย่างอเนกอนันต์แก่ประเทศชาติ ทรงวางรากฐานการพัฒนาประเทศให้มีความเจริญก้าวหน้าอย่างมั่นคง สู่ความทันสมัยทัดเทียมนานาอารยประเทศ ทรงนำนวัตกรรมใหม่ๆมาปรับใช้ในการพัฒนาประเทศในทุกด้าน ทั้งกิจการไปรษณีย์ โทรเลข การไฟฟ้า การประปา ตลอดจนมีพระราชดำริสร้างการรถไฟขึ้นเป็นครั้งแรกในประเทศไทย ก่อให้เกิดความเจริญก้าวหน้าแก่กิจการรถไฟ และบังเกิดคุณประโยชน์แก่พสกนิกรชาวไทยจนถึงปัจจุบัน

ที่มา : https://www.thaigov.go.th/news/contents/details/24010
