รัฐบาลไทย-ข่าวทำเนียบรัฐบาล-สธ.ให้สถานบริการในกทม.-นนทบุรีเปิดบริการปกติ 4-5 พ.ย. ลดผลกระทบต่อผู้รับบริการ

วันศุกร์ที่ 1 พฤศจิกายน 2562
สธ.ให้สถานบริการในกทม.-นนทบุรีเปิดบริการปกติ 4-5 พ.ย. ลดผลกระทบต่อผู้รับบริการ
กระทรวงสาธารณสุข  สั่งการให้สถานบริการในสังกัดที่ตั้งอยู่ในพื้นที่ กทม.และนนทบุรี เปิดให้บริการตามปกติ เพื่อไม่ให้กระทบต่อการให้บริการประชาชน และเกิดความเสียหายต่อทางราชการ
กระทรวงสาธารณสุข  สั่งการให้สถานบริการในสังกัดที่ตั้งอยู่ในพื้นที่ กทม.และนนทบุรี เปิดให้บริการตามปกติ เพื่อไม่ให้กระทบต่อการให้บริการประชาชน และเกิดความเสียหายต่อทางราชการ
นายแพทย์สุขุม กาญจนพิมาย ปลัดกระทรวงสาธารณสุข กล่าวว่า ในช่วงวันหยุดราชการเป็นกรณีพิเศษ วันที่ 4- 5 พฤศจิกายน 2562  ระหว่างการประชุมสุดยอดอาเซียน ครั้งที่ 35 ที่ อิมแพค เมืองทอง จังหวัดนนทบุรี กระทรวงสาธารณสุข ได้สั่งการให้สถานบริการในสังกัด ที่ตั้งอยู่ในพื้นที่กรุงเทพมหานครและจังหวัดนนทบุรี ยังคงเปิดให้บริการประชาชนตามปกติ ในช่วงวันหยุดราชการเป็นกรณีพิเศษดังกล่าว  ทั้งนี้ เพื่อไม่ให้กระทบต่อการให้บริการประชาชน และเกิดความเสียหายต่อทางราชการ
โดยผู้ป่วยวิกฤตฉุกเฉิน ผู้ป่วยทั่วไป ผู้ป่วยนัดหมายผ่าตัด นัดหมายตรวจพิเศษ สามารถเข้ารับบริการได้ตามปกติ
************************ 1 พฤศจิกายน 2562

ที่มา : https://www.thaigov.go.th/news/contents/details/24209
