รัฐบาลไทย-ข่าวทำเนียบรัฐบาล-อนุทิน รับมอบกรมธรรม์ประกันภัยคุ้มครองเจ้าหน้าที่ปฏิบัติงานโรคโควิด -19

วันศุกร์ที่ 6 มีนาคม 2563
อนุทิน รับมอบกรมธรรม์ประกันภัยคุ้มครองเจ้าหน้าที่ปฏิบัติงานโรคโควิด -19
รองนายกรัฐมนตรีและรัฐมนตรีว่าการกระทรวงสาธารณสุข รับมอบกรมธรรม์ประกันภัยคุ้มครองเจ้าหน้าที่ผู้ปฏิบัติงานโรคติดเชื้อไวรัสโคโรนา 2019 จำนวน 70,000 ฉบับ วงเงินความคุ้มครอง 3,500 ล้านบาท
รองนายกรัฐมนตรีและรัฐมนตรีว่าการกระทรวงสาธารณสุข รับมอบกรมธรรม์ประกันภัยคุ้มครองเจ้าหน้าที่ผู้ปฏิบัติงานโรคติดเชื้อไวรัสโคโรนา 2019 จำนวน 70,000 ฉบับ วงเงินความคุ้มครอง 3,500 ล้านบาท
วันนี้ (6 มีนาคม 2563) ที่ทำเนียบรัฐบาล กทม. นายอนุทิน ชาญวีกูล รองนายกรัฐมนตรีและรัฐมนตรีว่าการกระทรวงสาธารณสุข รับมอบกรมธรรม์ประกันภัยคุ้มครองโรคติดเชื้อไวรัสโคโรนา 2019 (COVID-19) จากดร.สุทธิพล ทวีชัยการ เลขาธิการคณะกรมการกำกับและส่งเสริมการประกอบธุรกิจประกันภัย (คปภ.) คณะผู้บริหาร คปภ. นางนุสรา (อัสสกุล) บัญญัติปิยพจน์ นายกสมาคมประกันชีวิตไทย และผู้บริหารบริษัทประกันวินาศภัย จำนวน 20 บริษัท เพื่อคุ้มครองบุคลากรทางการแพทย์ จำนวน 70,000 ฉบับ วงเงินความคุ้มครอง 3,500 ล้านบาท
นายอนุทินกล่าวว่า ขอขอบคุณที่เป็นกำลังใจให้เจ้าหน้าที่ผู้ปฏิบัติงาน ทำให้เห็นว่าเมืองไทยเมื่อเกิดวิกฤตการณ์ต่างๆ คนไทยไม่ทอดทิ้งกันไม่ว่าจะอยู่ภาคส่วนไหน นี่คือสิ่งสำคัญที่เป็นขวัญและกำลังใจ การทำงานของกระทรวงสาธารณสุขด้วยความร่วมมือกับทุกหน่วยงานเป็นแบบบูรณาการ ทำงานร่วมกันทั้งแพทย์ พยาบาล ตำรวจ ทหาร ฝ่ายปกครองในอำเภอ ทุกคนอาจต้องสัมผัสกับผู้ป่วย เราให้ความสำคัญกับความปลอดภัยของบุคลากรอย่างสูงสุด เพราะทุกคนที่ไปทำงานจะต้องได้รับการอบรมในการป้องกันตัวเองจากการติดเชื้อ และหวังว่าเจ้าหน้าที่จะไม่ติดเชื้อ สิ่งที่สำคัญที่สุดคือพลังของท่านที่คอยให้ความช่วยเหลือรัฐบาลในช่วงนี้
“กรมธรรม์ที่มอบให้ในวันนี้ มีความหมายมากสำหรับผู้ปฏิบัติงานดูแลพี่น้องประชาชนที่เข้าข่ายเฝ้าระวัง  จะช่วยเสริมกำลังใจ เสริมความเชื่อมั่นแก่ผู้ทำงาน ไม่ใช่เรื่องของจำนวนเงิน แต่เป็นเรื่องของความเชื่อมั่น และหวังว่าบุคลากรทุกคนปลอดภัย จะทำความเข้าใจกับเจ้าหน้าที่ให้ดูแลตนเองให้มากที่สุด” นายอนุทินกล่าว
***********************************  6 มีนาคม 2563
************************************

ที่มา : https://www.thaigov.go.th/news/contents/details/26973
