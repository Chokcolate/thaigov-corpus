รัฐบาลไทย-ข่าวทำเนียบรัฐบาล-4 รายการสินค้าควบคุมเพิ่มเติม ปี 2562

วันพุธที่ 12 กุมภาพันธ์ 2563
4 รายการสินค้าควบคุมเพิ่มเติม ปี 2562
วันจันทร์ที่ 10 กุมภาพันธ์ 2563
​
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบกำหนดรายการสินค้าควบคุม เพิ่มเติม 4 รายการ ได้แก่ หน้ากากอนามัย เส้นใยโพลีโพรพิลีน ที่ใช้ผลิตหน้ากากอนามัย เจลล้างมือแอลกอฮอล์ และเศษกระดาษ โดยให้มีผลบังคับ 1 ปี เพื่อควบคุมปริมาณและราคาสินค้าให้เป็นธรรม ซึ่งผู้ประกอบการต้องแจ้งข้อมูลต้นทุน ราคาซื้อ – ขาย ปริมาณการผลิต ปริมาณการนำเข้า – ส่งออก ช่วยขจัดปัญหาสินค้าขาดแคลน การฉวยโอกาสขึ้นราคา และการกักตุนสินค้า โดยผู้ฝ่าฝืนจะมีโทษจำคุกไม่เกิน 7 ปี ปรับไม่เกิน 140,000 บาท หรือทั้งจำทั้งปรับ หากประชาชนพบเห็นการกระทำดังกล่าว สามารถร้องเรียนได้ที่สายด่วนกรมการค้าภายใน โทร. 1569
​
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/26442
