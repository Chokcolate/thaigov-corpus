รัฐบาลไทย-ข่าวทำเนียบรัฐบาล-ทส. จัดประชุมคณะกรรมการนโยบายป่าชุมชน ครั้งแรก ตั้งเป้า 5 ปี ตั้งป่าชุมชน 15,000 แห่ง ดึงชุมชนเข้ามามีส่วนร่วมดูแลรักษาป่า

วันพฤหัสบดีที่ 3 ตุลาคม 2562
ทส. จัดประชุมคณะกรรมการนโยบายป่าชุมชน ครั้งแรก ตั้งเป้า 5 ปี ตั้งป่าชุมชน 15,000 แห่ง ดึงชุมชนเข้ามามีส่วนร่วมดูแลรักษาป่า
กระทรวงทรัพยากรธรรมชาติและสิ่งแวดล้อม โดย กรมป่าไม้ จัดประชุมคณะกรรมการนโยบายป่าชุมชน ครั้งแรก ตั้งเป้า 5 ปี ตั้งป่าชุมชน 15,000 แห่ง ดึงชุมชนเข้ามามีส่วนร่วมดูแลรักษาป่า
ทส. จัดประชุมคณะกรรมการนโยบายป่าชุมชน ครั้งแรก ตั้งเป้า 5 ปี ตั้งป่าชุมชน 15,000 แห่ง ดึงชุมชนเข้ามามีส่วนร่วมดูแลรักษาป่า
วันนี้ (3 ตุลาคม 2562) นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม และนายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม ร่วมประชุมคณะกรรมการนโยบายป่าชุมชน ซึ่งกรมป่าไม้จัดขึ้นเป็นครั้งแรก เพื่อพิจารณาแผนการออกกฎหมายอนุบัญญัติ ตามหน้าที่ และอำนาจของคณะกรรมการนโยบายป่าชุมชน และพิจารณากำหนดหลักเกณฑ์การรับฟังความคิดเห็นเกี่ยวกับร่างกฎกระทรวงตามมาตรา 16 วรรคท้าย ทั้งนี้ เพื่อขับเคลื่อนการดำเนินการใช้พระราชบัญญัติป่าชุมชน พ.ศ. 2562 ในการส่งเสริมสิทธิชุมชนให้เข้ามามีส่วนร่วมในการบริหารจัดการป่าใกล้ชุมชน โดยชุมชนสามารถใช้ประโยชน์จากป่าชุมชนทั้งทางตรงและทางอ้อม โดยในการดำเนินการวางเป้าหมาย 5 ปี ให้มีการจัดตั้งป่าชุมชน 15,000 ป่าชุมชน โดยมีประชาชนเข้ามามีส่วนร่วม 18,000 หมู่บ้าน เนื้อที่ประมาณ 10 ล้านไร่
ทั้งนี้ ในการประชุมดังกล่าว พลเอก ประวิตร วงษ์สุวรรณ รองนายกรัฐมนตรี ในฐานะประธานกรรมการนโยบายป่าชุมชน เป็นประธานเปิดการประชุมฯ และมอบเครื่องหมายเชิดชูเกียรติ ประจำปี พ.ศ. 2562 ให้แก่ผู้บริหารหน่วยงานในสังกัดกระทรวงฯ ณ ห้องประชุมอารีย์สัมพันธ์ กรมส่งเสริมคุณภาพสิ่งแวดล้อม ดังนี้
1. นายวราวุธ  ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม
2. น.ส.กัญจนา ศิลปอาชา ที่ปรึกษาคณะทำงานยุทธศาสตร์กระทรวงทรัพยากรธรรมชาติและสิ่งแวดล้อม
3. นายนภดล พลเสน ผู้ช่วยรัฐมนตรีว่าการกระทรวงทรัพยากรธรรมชาติและสิ่งแวดล้อม
4. นายยุทธพล อังกินันทน์ ที่ปรึกษารัฐมนตรีว่าการกระทรวงทรัพยากรธรรมชาติและสิ่งแวดล้อม
5. นายธเนศพล ธนบุณยวัฒน์ เลขานุการรัฐมนตรีว่าการกระทรวงทรัพยากรธรรมชาติและสิ่งแวดล้อม

ที่มา : https://www.thaigov.go.th/news/contents/details/23594
