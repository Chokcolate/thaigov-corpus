รัฐบาลไทย-ข่าวทำเนียบรัฐบาล-รมช.สาธิต ชวนประชาชน “ก้าว...ท้าใจ” เดิน-วิ่งสะสม 60 วัน 60 กม.

วันพุธที่ 8 มกราคม 2563
รมช.สาธิต ชวนประชาชน “ก้าว...ท้าใจ” เดิน-วิ่งสะสม 60 วัน 60 กม.
รัฐมนตรีช่วยว่าการกระทรวงสาธารณสุข ชวนประชาชนออกกำลังกาย เดิน-วิ่งสะสมระยะทาง 60 วัน 60 กิโลเมตร ในกิจกรรม “ก้าว...ท้าใจ” ลงทะเบียนผ่านแอปพลิเคชัน Line http://line.me/ti/p/%40nscth หรือเพิ่มเพื่อน @nscth ตั้งแต่วันนี้ถึง 15 มีนาคม 2563 และจะเปิดตัว “
ดร.สาธิต ปิตุเตชะ รัฐมนตรีช่วยว่าการกระทรวงสาธารณสุข ประชุมคณะกรรมการขับเคลื่อนนโยบายส่งเสริมการออกกำลังกาย ติดตามความคืบหน้าการดำเนินงาน “โครงการ 10 ล้านครอบครัวไทยออกกำลังกายเพื่อสุขภาพ” “โครงการก้าวท้าใจ” และ“โครงการส่งเสริมการออกกำลังกายอย่างยั่งยืนระดับประเทศ” และให้สัมภาษณ์ว่า กระทรวงสาธารณสุข ได้มอบให้กรมอนามัยขับเคลื่อนนโยบายส่งเสริมการออกกำลังกาย โดยร่วมกับภาคีเครือข่ายจัดกิจกรรมต่าง ๆ ทั้งในส่วนกลางและในพื้นที่ เพื่อส่งเสริมให้ประชาชนทุกกลุ่มวัยออกกำลังกาย มีความรู้ และให้ชุมชนเป็นฐานของการส่งเสริมสุขภาพดี มีเจ้าหน้าที่สาธารณสุขและอาสาสมัครสาธารณสุขประจำหมู่บ้านเป็นต้นแบบ
ดร.สาธิตกล่าวต่อว่า ในวันที่ 15 มกราคมนี้ จะเปิดตัว “โครงการก้าว...ท้าใจ” ซีซั่น 1 ที่กระทรวงสาธารณสุข โดยโครงการนี้ เป็นกิจกรรมในรูปแบบการออกกำลังกายสะสมระยะทางเดิน-วิ่งได้ทุกที่ ทุกเวลา บันทึกการสะสมการออกกำลังกายในแอปพลิเคชั่น Line พร้อมประเมินดัชนีมวลกาย (BMI) รวมทั้งจะให้คำแนะนำในการดูแลร่างกายแต่ละบุคคล โดยเริ่มบันทึกสะสมระยะทางตั้งแต่วันที่ 1 กุมภาพันธ์ ถึง 31 มีนาคม 2563 เป้าหมายเริ่มต้นที่ 60 วัน ระยะทาง 60 กิโลเมตร โดยจะมีประกาศนียบัตรอิเลคทรอนิกส์ (E-certificate) การเป็นต้นแบบสุขภาพดีมอบให้กับผู้ที่สะสมระยะทางครบ 60 วัน 60 กิโลเมตร ขอเชิญชวนคนไทยลงทะเบียนฟรี ผ่านแอปพลิเคชัน Line http://line.me/ti/p/%40nscth หรือเพิ่มเพื่อน @nscth ได้ทั้งในระบบ IOS และ Android ตั้งแต่วันนี้ถึง 15 มีนาคม 2563 ร่วมสร้างพลังคนไทยใส่ใจการออกกำลังกายอย่างยั่งยืน
********************************* 8 มกราคม 2563

ที่มา : https://www.thaigov.go.th/news/contents/details/25660
