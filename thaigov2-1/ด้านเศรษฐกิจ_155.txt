รัฐบาลไทย-ข่าวทำเนียบรัฐบาล-หัวหน้าผู้ตรวจราชการกระทรวงอุตสาหกรรมลงพื้นที่ตรวจราชการรอบที่ 2 จ.สมุทรสาคร และ จ.สมุทรสงคราม

วันพุธที่ 14 สิงหาคม 2562
หัวหน้าผู้ตรวจราชการกระทรวงอุตสาหกรรมลงพื้นที่ตรวจราชการรอบที่ 2 จ.สมุทรสาคร และ จ.สมุทรสงคราม
นายจุลพงษ์ ทวีศรี หัวหน้าผู้ตรวจราชการกระทรวงอุตสาหกรรม    ลงพื้นที่ตรวจราชการประจำปีงบประมาณ พ.ศ.2562 รอบที่ 2
เมื่อวันที่ 13 สิงหาคม 2562 เวลา 14.00 น. นายจุลพงษ์ ทวีศรี หัวหน้าผู้ตรวจราชการกระทรวงอุตสาหกรรม    ลงพื้นที่ตรวจราชการประจำปีงบประมาณ พ.ศ.2562 รอบที่ 2 โดยมีนายจารึก ธรรมสุนทร อุตสาหกรรมจังหวัดสมุทรสาคร นางอทิตา กลิ่นสุวรรณ อุตสาหกรรมจังหวัดสมุทรสงคราม พร้อมด้วยเจ้าหน้าที่ที่เกี่ยวข้อง ให้การต้อนรับ ณ ห้องประชุมสำนักงานอุตสาหกรรมจังหวัดสมุทรสาคร เพื่อติดตามผลการดำเนินงานตามนโยบายที่สำคัญของกระทรวงอุตสาหกรรม ได้แก่ การจัดตั้งศูนย์ปฏิรูปอุตสาหกรรมเพื่อยกระดับขีดความสามารถของผู้ประกอบการ SMEs ให้มีส่วนในการขับเคลื่อนเศรษฐกิจในยุคประเทศไทย 4.0  ติดตามการแก้ไขปัญหาโรงงาน  ที่มีเรื่องร้องเรียน  การเบิกจ่ายงบประมาณซึ่งทั้ง 2 จังหวัดสามารถดำเนินการเป็นไปตามเป้าหมายทุกประการ
ทั้งนี้ หัวหน้าผู้ตรวจราชการกระทรวงอุตสาหกรรมยังได้เสนอแนะให้เร่งตรวจสอบโรงงานที่มีการสั่งปรับปรุงแก้ไขระบบบำบัดมลพิษอากาศเพื่อเตรียมพร้อมสำหรับรับสถานการณ์ ฝุ่นละอองขนาดเล็ก (PM2.5) ที่จะมาช่วงในปลายปี และการให้คำแนะนำเพื่อช่วยเหลือผู้ประกอบการให้ดำเนินกิจการได้อย่างมีประสิทธิภาพมากยิ่งขึ้น

ที่มา : https://www.thaigov.go.th/news/contents/details/22220
