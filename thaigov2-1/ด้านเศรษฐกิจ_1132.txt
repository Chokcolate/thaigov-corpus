รัฐบาลไทย-ข่าวทำเนียบรัฐบาล-รองปลัดฯภานุวัฒน์ ร่วมพิธีลงนาม MOU ระหว่าง สอจ.สงขลา กับ 62 โรงงาน ในลุ่มน้ำคลองอู่ตะเภา พร้อมมอบทุ่นกักขยะลอยน้ำ

วันอาทิตย์ที่ 22 ธันวาคม 2562
รองปลัดฯภานุวัฒน์ ร่วมพิธีลงนาม MOU ระหว่าง สอจ.สงขลา กับ 62 โรงงาน ในลุ่มน้ำคลองอู่ตะเภา พร้อมมอบทุ่นกักขยะลอยน้ำ
นายภานุวัฒน์ ตริยางกูรศรี รองปลัดกระทรวงอุตสาหกรรม เป็นประธาน ในพิธีลงนามบันทึกข้อตกลง "โครงการจิตอาสา รักษ์แม่น้ำ"ระหว่างสำนักงานอุตสาหกรรมจังหวัดสงขลาและโรงงานอุตสาหกรรมที่ตั้งอยู่ในลุ่มน้ำคลองอู่ตะเภา ณ โรงแรมลีการ์เด้น อ.หาดใหญ่ จ.สงขลา
วันศุกร์ที่ 20 ธันวาคม 2562 เวลา 11.00 น. นายภานุวัฒน์ ตริยางกูรศรี รองปลัดกระทรวงอุตสาหกรรม เป็นประธาน ในพิธีลงนามบันทึกข้อตกลง "โครงการจิตอาสา รักษ์แม่น้ำ"ระหว่างสำนักงานอุตสาหกรรมจังหวัดสงขลาและโรงงานอุตสาหกรรมที่ตั้งอยู่ในลุ่มน้ำคลองอู่ตะเภา จำนวน 62 โรงงาน เพื่อลดมลภาวะจากการประกอบกิจการและส่งเสริมคุณภาพสิ่งแวดล้อมในชุมชน โดยมีนายประกอบ วิวิธจินดา อธิบดีกรมโรงงานอุตสาหกรรม นายสุระ เพชรพิรุณ รองอธิบดีกรมอุตสาหกรรมพื้นฐานและการเหมืองแร่ รักษาการในตำแหน่งผู้ตรวจราชการกระทรวงอุตสาหกรรม พร้อมด้วยนายธนบูรณ์ เซ่งง่าย อุตสาหกรรมจังหวัดสงขลา ร่วมงานดังกล่าว ณ โรงแรมลีการ์เด้น อ.หาดใหญ่ จ.สงขลา
จากนั้น เวลา13.00 น. รองปลัดฯ ภานุวัฒน์ พร้อมคณะ ร่วมพิธีมอบทุ่นกักขยะลอยน้ำ SCG-MDCR Litter Trap ให้แก่เทศบาลเมืองคลองแห อ.หาดใหญ่ จ.สงขลา โดยมีหน่วยงานที่เกี่ยวข้อง อาทิ เจ้าหน้าที่อุตสาหกรรมจังหวัดสงขลา เจ้าหน้าที่กรมทรัพยากรทางทะเลและชายฝั่ง และผู้บริหารเอสซีจี ร่วมส่งมอบด้วย ณ วัดคลองแห อ.หาดใหญ่ จ.สงขลา

ที่มา : https://www.thaigov.go.th/news/contents/details/25385
