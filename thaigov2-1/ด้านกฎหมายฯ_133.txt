รัฐบาลไทย-ข่าวทำเนียบรัฐบาล-กระทรวงยุติธรรม ร่วมหารือแนวทางการแก้ไขปัญหาเพื่อป้องกันและปรามปราบ ทางเทคโนโลยีสารสนเทศ

วันจันทร์ที่ 18 พฤศจิกายน 2562
กระทรวงยุติธรรม ร่วมหารือแนวทางการแก้ไขปัญหาเพื่อป้องกันและปรามปราบ ทางเทคโนโลยีสารสนเทศ
กระทรวงยุติธรรม ร่วมหารือแนวทางการแก้ไขปัญหาเพื่อป้องกันและปรามปราบทางเทคโนโลยีสารสนเทศ
ในวันศุกร์ที่ ๑๕ พฤศจิกายน ๒๕๖๒ เวลา ๐๙.๓๐ น.
ณ ห้องประชุมไชยานุกิจ ชั้น ๓
นายสามารถ เจนชัยจิตรวนิช ผู้ช่วยรัฐมนตรีประจำกระทรวงยุติธรรม
เป็นประธานการประชุมเพื่อหารือแนวทางการแก้ไขปัญหา และบูรณาการเพื่อป้องกัน ปรามปราบ
ทางเทคโนโลยีสารสนเทศ  พร้อมด้วย นายเนวินธุ์ ช่อชัยทิพฐ์ ผู้ช่วยรัฐมนตรีประจำกระทรวงดิจิตอลฯ
นายวันชัย ปริญญาศิริ สมาชิกสภาผู้แทนราษฏร จังหวัด สงขลา พรรคพลังประชารัฐ
พล.ต.อ. วิระชัย ทรงเมตตา รองผบ.ตร. พร้อมด้วย ๒๐ หน่วยงานที่เกี่ยวข้อง เข้าร่วมฯ
เพื่อทราบนโยบายเร่งด่วน ๑๒ ข้อ ของรัฐบาลพลเอก ประยุทธ์ จันทร์โอชา นายกรัฐมนตรี
เพื่อปราบปรามการฉ้อโกงประชาชนให้ได้รับความเดือดร้อน ไม่เป็นเป็นธรรม รวมถึงร่วมกันแลกเปลี่ยนเรียนรู้
ข้อมูลและหารือแนวทางการแก้ไขปัญหา ป้องกัน และปราบปรามเพื่อไม่ให้ประชาชนถูกหลอกลวง
และต้องสูญเสียทรัพย์สินในลักษณะแชร์ลูกโซ่ที่จำนวนเพิ่มมากขึ้น
อีกทั้งยังขยายวงกว้างทางเทคโนโลยีสารสนเทศ ทั้งนี้ ได้มีการสรุปสาระสำคัญ ดังนี้
๑. การให้ข้อมูลเกี่ยวกับ ความรู้ ความเข้าใจ แชร์ลูกโซ่กับประชาชน
๒. การตีความให้ชัดเจนเกี่ยวกับกฏหมายแชร์ลูกโซ่
๓. การจัดตั้งศูนย์ทำงานการสอบสวนคดีแชร์ลูกโซ่
๔. การเตรียมงบประมาณสนับสนุนการให้ความรู้แก่ประชาชน เกี่ยวกับแชร์ลูกโซ่
๕. การกำหนดกระบวนการขั้นตอนในการให้ความช่วยเหลือแชร์ลูกโซ่กับประชาชนอย่างชัดเจน
๖. จัดตั้งหน่วยงานบูรณาการเรื่องการฉ้อโกงประชาชนเพราะเป็นนโยบายเร่งด่วนที่รัฐบาลแถลงนโยบายไว้ต่อรัฐสภาต้องทำภายใน ๑ ปี
๗. ให้ สคบ นำแผนธุรกิจไประบุในกฏหมาย เพื่อไม่ให้มิจฉาชีพมาใช้แผนธุรกิจมาหลอกลวงประชาชน
๘. ควรมีกฏหมายที่ให้อำนาจโดยรวมกฏหมายหลายฉบับให้มาบังคับใช้ได้ ซึ่งตรงตามรัฐธรรมนูญมาตรา ๗๗
นอกจากนี้ ภายหลังการประชุมเสร็จสิ้น นายสามารถ เจนชัยจิตรวนิช ผู้ช่วยรัฐมนตรีประจำกระทรวงยุติธรรม
ได้รับเรื่องร้องทุกข์จากประชาชนกรณีแชร์ลูกโซ่และแชร์ไม้กฤษณา อีกด้วย

ที่มา : https://www.thaigov.go.th/news/contents/details/24654
