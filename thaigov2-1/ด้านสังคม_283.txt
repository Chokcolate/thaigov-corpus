รัฐบาลไทย-ข่าวทำเนียบรัฐบาล-กระทรวงกลาโหม ขอเชิญชวนข้าราชการ พนักงานราชการ พร้อมด้วยครอบครัวและประชาชนทั่วไปร่วมบริจาคทุนทรัพย์ การถวายผ้าพระกฐินพระราชทาน กห. ปี ๒๕๖๒

วันพฤหัสบดีที่ 10 ตุลาคม 2562
กระทรวงกลาโหม ขอเชิญชวนข้าราชการ พนักงานราชการ พร้อมด้วยครอบครัวและประชาชนทั่วไปร่วมบริจาคทุนทรัพย์ การถวายผ้าพระกฐินพระราชทาน กห. ปี ๒๕๖๒
กระทรวงกลาโหม กำหนดนำผ้าพระกฐินพระราชทานไปถวายแด่พระสงฆ์ที่จำพรรษา ณ วัดอินทรวิหาร แขวงบางขุนพรหม เขตพระนคร กรุงเทพมหานคร ในวันพฤหัสบดีที่ ๗ พฤศจิกายน ๒๕๖๒ เวลา  ๑๔๐๐ น.
กระทรวงกลาโหม กำหนดนำผ้าพระกฐินพระราชทานไปถวายแด่พระสงฆ์ที่จำพรรษา ณ วัดอินทรวิหาร แขวงบางขุนพรหม เขตพระนคร กรุงเทพมหานคร ในวันพฤหัสบดีที่ ๗ พฤศจิกายน ๒๕๖๒ เวลา  ๑๔๐๐ น. โดยมี พลเอก ประยุทธ์  จันทร์โอชา นายกรัฐมนตรีและรัฐมนตรีว่าการกระทรวงกลาโหมเป็นประธานในพิธี
ในการนี้ จึงขอเชิญชวนข้าราชการ พนักงานราชการ พร้อมด้วยครอบครัวและประชาชนทั่วไปร่วมบริจาคทุนทรัพย์โดยเสด็จพระราชกุศล ดังนี้
เงินสด บริจาคได้ที่ สำนักงานการเงิน กรมเสมียนตรา ในศาลาว่าการกลาโหม ถนนสนามไชย กรุงเทพฯ ๑๐๒๐๐ หมายเลขโทรศัพท์ ๐ ๒๒๒๒ ๗๓๙๙, ๐ ๒๒๒๒ ๕๘๓๑
โอนเงินทางธนาคาร บัญชีออมทรัพย์ของธนาคารทหารไทย จำกัด (มหาชน) สาขากระทรวงกลาโหม เลขที่บัญชี ๐๓๙ - ๒ - ๘๑๗๘๗ - ๐ ชื่อบัญชี “การถวายผ้าพระกฐินพระราชทาน กห. ปี ๒๕๖๒”
กรณีโอนเงินเข้าบัญชีฯ กรุณาส่งสำเนาเอกสารการโอนเงินให้ กรมเสมียนตรา ทางหมายเลขโทรสาร ๐ ๒๒๒๒ ๗๓๙๙ ตั้งแต่บัดนี้เป็นต้นไป

ที่มา : https://www.thaigov.go.th/news/contents/details/23735
