รัฐบาลไทย-ข่าวทำเนียบรัฐบาล-กรมประมงยืนยัน ไม่ซื้อเรือประมงผิดกฎหมาย ย้ำพร้อมเดินหน่วยช่วยเหลือชาวประมง

วันศุกร์ที่ 20 ธันวาคม 2562
กรมประมงยืนยัน ไม่ซื้อเรือประมงผิดกฎหมาย ย้ำพร้อมเดินหน่วยช่วยเหลือชาวประมง
กรมประมงยืนยัน ไม่ซื้อเรือประมงผิดกฎหมาย ย้ำพร้อมเดินหน่วยช่วยเหลือชาวประมง
วันที่ 20 ธ.ค. 2562 น.ส.รัชดา ธนาดิเรก รองโฆษกประจำสำนักนายกรัฐมนตรี กล่าวว่า สำหรับการแก้ไขปัญหาให้กลุ่มชาวประมง 22 จังหวัดชายแดนทะเล ที่ได้รับผลกระทบจากการดำเนินการประมงอย่างเข้มงวด ภายหลังประเทศไทยถูกปลดจากใบเหลืองการทำประมงผิดกฎหมาย (IUU) ภายหลังชาวประมงเดือดร้อนได้เดินทางมาขอความช่วยเหลือจากรัฐบาล ตามมาตรฐานสหภาพยุโรป (EU) ที่กำหนดอย่างเข้มงวด โดยนายจุรินทร์ ลักษณะวิศิษฏ์ รองนายกรัฐมนตรีและรัฐมนตรีว่าการกระทรวงพาณิชย์ ประชุมคณะกรรมการนโยบายประมงแห่งชาติ ไปเมื่อวันที่ 18 ธ.ค.ที่ผ่านมา เพื่อแต่งตั้งคณะอนุกรรมการแก้ไขปัญหาดังกล่าว
“แต่สืบเนื่องจากมีข้อกังวลว่า การดำเนินการซื้อเรือประมงออกนอกระบบ ตามที่กรมประมงรับข้อเสนอของกลุ่มตัวแทนชาวประมง จะเป็นการซื้อเรือผิดกฎหมายด้วยหรือไม่ รัฐมนตรีว่าการกระทรวงเกษตรและสหกรณ์ นายเฉลิมชัย ศรีอ่อน ได้ย้ำว่า กรมประมงจะไม่ซื้อเรือที่ผิดกฎหมายอย่างแน่นอน แต่จะซื้อคืนเฉพาะเรือประมงถูกกฎหมาย ที่ปัจจุบันได้รับผลกระทบจากมาตรการที่เข้มงวดของรัฐ ทั้งนี้ ในเรื่องการช่วยเหลือชาวประมงด้านสภาพคล่อง รองนายกฯ จุรินทร์ได้เสนอต่อเลขาธิการคณะรัฐมนตรีแล้ว เพื่อเสนอ ครม.พิจารณาต่อไป” น.ส.รัชดา กล่าว

ที่มา : https://www.thaigov.go.th/news/contents/details/25364
