รัฐบาลไทย-ข่าวทำเนียบรัฐบาล-ปอว. เปิดโครงการประชุมเชิงปฏิบัติการเครือข่ายด้านการบริหารทรัพยากรบุคคล กระทรวงการอุดมศึกษา วิทยาศาสตร์ วิจัยและนวัตกรรม

วันจันทร์ที่ 6 มกราคม 2563
ปอว. เปิดโครงการประชุมเชิงปฏิบัติการเครือข่ายด้านการบริหารทรัพยากรบุคคล กระทรวงการอุดมศึกษา วิทยาศาสตร์ วิจัยและนวัตกรรม
ปอว. เปิดโครงการประชุมเชิงปฏิบัติการเครือข่ายด้านการบริหารทรัพยากรบุคคล กระทรวงการอุดมศึกษา วิทยาศาสตร์ วิจัยและนวัตกรรม
วันพฤหัสบดีที่ ๑๙ ธันวาคม 2562 รองศาสตราจารย์สรนิต ศิลธรรม ปลัดกระทรวงการอุดมศึกษา วิทยาศาสตร์ วิจัยและนวัตกรรม (ปอว.) เป็นประธานในการเปิดโครงการประชุมเชิงปฏิบัติการเครือข่ายด้านการบริหารทรัพยากรบุคคล กระทรวงการอุดมศึกษา วิทยาศาสตร์ วิจัยและนวัตกรรม ณ ห้องประชุมชั้น ๔ และ ศูนย์ฝึกอบรมคอมพิวเตอร์ ชั้น ๗ อาคารพระจอมเกล้า สป.อว. (โยธี) เพื่อเป็นโครงการนำร่องด้านการบูรณาการเครือข่ายการบริหารทรัพยากรบุคคลในภาพรวมระดับกระทรวง ให้มีความรู้ความเข้าใจในรูปแบบระบบสรุปอัตรากำลัง และสามารถนำไปใช้ประโยชน์ในด้านการจัดทำรายงานข้อมูลอัตรากำลังรายเดือนได้อย่างมีประสิทธิภาพ อีกทั้งยังเป็นการปรับปรุงประสิทธิภาพและประสิทธิผลการบริหารทรัพยากรบุคคลของประเทศ ต่อไป
การประชุมเครือข่ายด้านการบริหารทรัพยากรบุคคลในครั้งนี้ ได้รับความร่วมมือจาก ข้าราชการและ เจ้าหน้าที่ของหน่วยงานในสังกัดกระทรวงการอุดมศึกษา วิทยาศาสตร์ วิจัยและนวัตกรรม จำนวน ๑๘ หน่วยงาน ดังนี้
๑. สำนักงานรัฐมนตรี
๒. สำนักงานปลัดกระทรวงการอุดมศึกษา วิทยาศาสตร์ วิจัยและนวัตกรรม (ด้าน ววน. และด้านการอุดมศึกษา)
๓. กรมวิทยาศาสตร์บริการ
๔. สำนักงานปรมาณูเพื่อสันติ
๕. สำนักงานการวิจัยแห่งชาติ
๖. สถาบันวิจัยวิทยาศาสตร์และเทคโนโลยีแห่งประเทศไทย
๗. องค์การพิพิธภัณฑ์วิทยาศาสตร์แห่งชาติ
๘. สำนักงานพัฒนาวิทยาศาสตร์และเทคโนโลยีแห่งชาติ
๙. สถาบันมาตรวิทยาแห่งชาติ
๑๐. สำนักงานสภานโยบายการอุดมศึกษา วิทยาศาสตร์ วิจัยและนวัตกรรม
๑๑. สถาบันวิจัยแสงซินโครตรอน
๑๒. สำนักงานนวัตกรรมแห่งชาติ
๑๓. สถาบันวิจัยดาราศาสตร์แหง่ชาติ
๑๔. สำนักงานพัฒนาเทคโนโลยีอวกาศและภูมิสารสนเทศ
๑๕. สถาบันเทคโนโลยีนิวเคลียร์แห่งชาติ
๑๖. สถาบันสารสนเทศทรัพยากรน้ำ
๑๗. ศูนย์ความเป็นเลิศด้านชีววิทยาศาสตร์
๑๘. สำนักงานคณะกรรมการส่งเสริมวิทยาศาสตร์ วิจัยและนวัตกรรม
เผยแพร่ : จิรายุ รุจิพงษ์วาที
ส่วนสื่อสารองค์กร
กระทรวงการอุดมศึกษา วิทยาศาสตร์ วิจัยและนวัตกรรม
โทรศัพท์ 0 2333 3700 ต่อ 3728 - 3732 โทรสาร 0 2333 3834
Facebook : @MHESIThailand
Call Center โทร.1313

ที่มา : https://www.thaigov.go.th/news/contents/details/25612
