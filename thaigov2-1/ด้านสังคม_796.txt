รัฐบาลไทย-ข่าวทำเนียบรัฐบาล-กระทรวงดิจิทัลฯ ประชุมคัดเลือกผู้ทรงคุณวุฒิ 3 ด้าน นั่งคณะอนุกรรมการใน อ.ก.พ.

วันอังคารที่ 3 มีนาคม 2563
กระทรวงดิจิทัลฯ ประชุมคัดเลือกผู้ทรงคุณวุฒิ 3 ด้าน นั่งคณะอนุกรรมการใน อ.ก.พ.
กระทรวงดิจิทัลฯ ประชุมคัดเลือกผู้ทรงคุณวุฒิ 3 ด้าน นั่งคณะอนุกรรมการใน อ.ก.พ.
นายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) เป็นประธานการประชุมคณะกรรมการสรรหาและคัดเลือกผู้ทรงคุณวุฒิใน อ.ก.พ. กระทรวงดิจิทัลเพื่อเศรษฐกิจและสังคม ครั้งที่ 1/ 2563 โดยมี นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม คณะผู้บริหารกระทรวงฯ และหน่วยงานในสังกัด ร่วมประชุม ณ ห้องประชุม MDES1 ศูนย์ราชการเฉลิมพระเกียรติ 80 พรรษา กรุงเทพฯ เมื่อวันที่ 2 มีนาคม 2563 ที่ประชุมได้พิจารณาวาระเพื่อทราบ เรื่อง คำสั่ง อ.ก.พ.กระทรวงดิจิทัลเพื่อเศรษฐกิจและสังคม ที่ 2 /2563 ลงวันที่ 10 มกราคม 2563 เรื่องแต่งตั้งคณะกรรมการสรรหาและคัดเลือกผู้ทรงคุณวุฒิใน อ.ก.พ. กระทรวงดิจิทัลฯ ซึ่งในที่ประชุมได้พิจารณาคัดเลือกผู้ทรงคุณวุฒิ 3 ด้าน เพื่อเป็นคณะอนุกรรมการใน อ.ก.พ. กระทรวงดิจิทัลเพื่อเศรษฐกิจและสังคม ประกอบด้วย ด้านการบริหารทรัพยากรบุคคล ด้านการบริหารและการจัดการและด้านกฎหมาย
****************

ที่มา : https://www.thaigov.go.th/news/contents/details/26869
