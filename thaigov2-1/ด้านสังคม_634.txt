รัฐบาลไทย-ข่าวทำเนียบรัฐบาล-Startup ไทย เตรียมเฮ รมว.ดีอีเอส ชักชวน Amazon Web Services ร่วมสนับสนุน Startup ไทย

วันศุกร์ที่ 24 มกราคม 2563
Startup ไทย เตรียมเฮ รมว.ดีอีเอส ชักชวน Amazon Web Services ร่วมสนับสนุน Startup ไทย
Startup ไทย เตรียมเฮ รมว.ดีอีเอส ชักชวน Amazon Web Services ร่วมสนับสนุน Startup ไทย
นายพุทธิพงษ์ ปุณณกัณต์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) และคณะฯ เดินหน้า โรดโชว์หารือบริษัทยักษ์ใหญ่ด้านดิจิทัลของสหรัฐอเมริกา เพื่อเชิญชวนนักลงทุนมาลงทุนในประเทศไทยอย่าง ต่อเนื่อง
เมื่อวันที่ 21 มกราคม 2563 คณะผู้บริหารกระทรวงดีอีเอส และสานักงานส่งเสริมเศรษฐกิจดิจิทัล (depa) ได้เดินทางเข้าหารือความร่วมมือกับผู้บริหารระดับสูงของ Amazon Web Services (AWS) ณ สานักงาน ใหญ่ Amazon Seattle โดยปกติแล้วคนไทยส่วนใหญ่จะรู้จัก Amazon ในฐานะแฟลตฟอร์ม e-commerce ที่ ได้รับความนิยม แต่สำหรับ AWS นี้จะมีความถนัดในเรื่องระบบ cloud ซึ่งมีระบบสนับสนุนหลายระบบ รวมถึง e-commerce ของ Amazon เองและยังมีบริการเรื่องระบบความปลอดภัยของข้อมูล และมีโครงการพัฒนา startup ด้วย
“ซึ่งผมเห็นว่า Amazon มีโอกาสมากในไทย เพราะเป็นบริษัทที่ startup ในไทยรู้จักเป็นอย่างดี ผมจึง ชักชวนให้ AWS มาทำกิจกรรมเพิ่มขึ้นในประเทศไทย และสนับสนุนประเทศไทยมากขึ้น ซึ่งต่อไปจะเห็นความร่วมมือระหว่าง depa และ AWS มากขึ้น จะมีกิจกรรมแลกเปลี่ยนระหว่าง startup และผู้เชี่ยวชาญ เพื่อสร้างเครือข่าย startup ไทยและอเมริกา จะมีการจัดกิจกรรมในประเทศไทยมากขึ้น รวมไปถึงการขายใน launch pad ซึ่งเป็น platform ขายสินค้าที่เป็นนวัตกรรมของ startup บน amazon.com เป็นประโยชน์อย่างมากในการยกระดับ startup ไทยสู่สากล” รมว.ดีอีเอส กล่าว
การหารือในคราวนี้ เป็นการสร้างความชัดเจนและความเชื่อมั่นด้านการลงทุนดิจิทัลของประเทศไทยสาหรับ Amazon เป็นอย่างมาก เนื่องจากประเทศไทยเป็นศูนย์กลางของภูมิภาคอาเซียน ทั้งในด้านที่ตั้งทางภูมิศาสตร์ และการเชื่อมต่อด้านดิจิทัล จึงได้มีการตั้งเป้าหมายให้ประเทศไทยเป็น Digital Hub ของอาเซียน ดังนั้นการลงทุนด้านดิจิทัลในไทยจึงเป็นการเปิดโอกาสให้นักลงทุนได้ตลาดในอาเซียนอีกด้วย
นายพุทธิพงษ์ ให้ความเห็นว่า “ผมคิดว่าหลังจากนี้ ประเทศไทยต้องไปทำการบ้านในรายละเอียดมากขึ้น และ Amazon ซึ่งถือว่าเป็นอีกบริษัทยักษ์ใหญ่ที่ให้ความสนใจประเทศไทย และเนื่องจากประเทศเพื่อนบ้านมีการทำ ประชาสัมพันธ์เชิงรุก เราจึงอยู่เฉยไม่ได้ ต้องออกมาอธิบายนำเสนอโครงสร้างพื้นฐาน สิทธิประโยชน์ที่ประเทศ ไทยมีให้นักลงทุนรับทราบ นอกจากนี้ผมยังต้องการรับฟังความเห็นจากบริษัทระดับโลก ว่าหากจะมาลงทุนใน ประเทศไทย บริษัทเหล่านี้ต้องการอะไรบ้าง ซึ่งทาง AWS สนใจเรื่องโครงสร้างพื้นฐานที่พร้อม และแรงงานที่สามารถรองรับการลงทุนได้ ซึ่งประเทศไทยมีความพร้อมอยู่แล้ว และเรื่องที่ทาง AWS ให้ความสนใจคือเรื่อง การใช้พลังงานทดแทน พลังงานสะอาด ซึ่งประเทศไทยก็มีความพร้อมด้านนี้ หากบริษัทนี้มาลงทุนในประเทศไทย จะทำให้การลงทุนขนาดใหญ่และกิจกรรมสนับสนุนที่เกี่ยวข้อง ตามมาด้วย ซึ่งผมหวังว่าจะมีข่าวดีในเร็วๆ นี้”

ที่มา : https://www.thaigov.go.th/news/contents/details/26050
