รัฐบาลไทย-ข่าวทำเนียบรัฐบาล-กระทรวงยุติธรรมจัดโครงการสื่อสรรค์สร้างสังคมสมานฉันท์ เผยแพร่งานยุติธรรมผ่านคลิปวีดีโอสู่สังคม

วันอังคารที่ 20 สิงหาคม 2562
กระทรวงยุติธรรมจัดโครงการสื่อสรรค์สร้างสังคมสมานฉันท์ เผยแพร่งานยุติธรรมผ่านคลิปวีดีโอสู่สังคม
กระทรวงยุติธรรมจัดโครงการสื่อสรรค์สร้างสังคมสมานฉันท์ เผยแพร่งานยุติธรรมผ่านคลิปวีดีโอสู่สังคม
ในวันอังคารที่ ๒๐ สิงหาคม ๒๕๖๒ เวลา ๐๘.๓๐ น.
ณ โรงแรม ทีเค พาเลซ แขวงทุ่งสองห้อง เขตหลักสี่ กรุงเทพเทพมหานคร
พันตำรวจโทพงษ์ธร ธัญญสิริ รองปลัดกระทรวงยุติธรรม
ในฐานะเลขาธิการคณะกรรมการเสริมสร้างความสมานฉันท์แห่งชาติ
เป็นประธานเปิดโครงการสื่อสรรค์สร้างสังคมสมานฉันท์ เพื่อส่งเสริมการมีส่วนร่วมของเยาวชน
ให้ได้มีโอกาสแสดงความคิดเห็นและถ่ายทอดเรื่องราวทัศนคติตลอดจนมุมมอง
ด้านเสริมสร้างความสมานฉันท์ผ่านการประกวดคลิปวีดีโอประชาสัมพันธ์
โดยมี นักเรียนมัธยมศึกษาตอนปลาย จากโรงเรียนทั่วประเทศ ทั้งหมด ๑๗ ทีม เข้าร่วมฯ
โอกาสนี้ รองปลัดกระทรวงยุติธรรม ในฐานะเลขาธิการคณะกรรมการเสริมสร้างความสมานฉันท์แห่งชาติ
ร่วมมอบรางวัลการประกวดคลิปวีดีโอประชาสัมพันธ์ภายใต้หัวข้อ “ยุติธรรมชุมชน” โดยรางวัลชนะเลิศ
อันดับ ๑ จากโรงเรียนสภาราชินี จังหวัดตรัง ได้รับเงินรางวัล ๒๐,๐๐๐ บาท พร้อมเกียรติบัตรและโล่จากรัฐมนตรีว่าการกระทรวงยุติธรรม
รางวัลรองชนะเลิศ อันดับ ๑ จากโรงเรียนปากคาดพิทยาคม จังหวัดบึงกาฬ ได้รับเงินรางวัล ๑๕,๐๐๐ บาท
พร้อมเกียรติบัตรและโล่จากรัฐมนตรีว่าการกระทรวงยุติธรรม
รางวัลรองชนะเลิศ อันดับ ๒ จากโรงเรียนอัสสัมชัญศึกษา กรุงเทพมหานคร ได้รับเงินรางวัล ๑๐,๐๐๐ บาท
พร้อมเกียรติบัตรและโล่จากรัฐมนตรีว่าการกระทรวงยุติธรรม
รวมทั้งกล่าวใจความตอนหนึ่งว่า เด็กและเยาวชน เป็นคนรุ่นใหม่ที่ช่วยเปลี่ยนแปลงสังคมให้ความยุติธรรม
เกิดเป็นรูปธรรมขึ้น การจัดกิจกรรมในครั้งนี้ จะเป็นประโยชน์อย่างมากกับทั้งเด็กและเยาวชน ครู
รวมถึงโรงเรียน และยังเป็นการบอกต่อถึงกิจกรรมดีดีที่เป็นส่วนหนึ่งในการช่วยพัฒนาเด็กและเยาวชน
ในการให้ความรู้ที่ถูกต้องในการรับข้อมูลข่าวสาร อีกทั้งสามารถนำผลงานของเด็กและเยาวชนไปเผยแพร่
เพื่อส่งเสริมการรับรู้และรับทราบงานด้านกระบวนการยุติธรรมและกระบวนการเสริมสร้างความสมานฉันท์ด้วยสันติวิธีเพื่อสังคมและประเทศชาติต่อไป

ที่มา : https://www.thaigov.go.th/news/contents/details/22358
