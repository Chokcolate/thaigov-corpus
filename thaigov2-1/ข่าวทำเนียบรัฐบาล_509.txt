รัฐบาลไทย-ข่าวทำเนียบรัฐบาล- นายกรัฐมนตรีวางพานพุ่มดอกไม้ถวายราชสักการะพระบรมราชานุสาวรีย์สมเด็จพระเจ้าตากสินมหาราช

วันเสาร์ที่ 28 ธันวาคม 2562
นายกรัฐมนตรีวางพานพุ่มดอกไม้ถวายราชสักการะพระบรมราชานุสาวรีย์สมเด็จพระเจ้าตากสินมหาราช
นายกรัฐมนตรีวางพานพุ่มดอกไม้ถวายราชสักการะพระบรมราชานุสาวรีย์สมเด็จพระเจ้าตากสินมหาราช
วันนี้ (28 ธันวาคม 2562) เวลา 15.30 น. ณ พระบรมราชานุสาวรีย์สมเด็จพระเจ้าตากสินมหาราช วงเวียนใหญ่กรุงเทพมหานคร พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม วางพานพุ่มดอกไม้ถวายราชสักการะพระบรมราชานุสาวรีย์สมเด็จพระเจ้าตากสินมหาราช เนื่องในวันสมเด็จพระเจ้าตากสินมหาราช เพื่อน้อมรำลึกถึงพระมหากรุณาธิคุณ
เมื่อนายกรัฐมนตรีเดินทางมาถึงพระบรมราชานุสาวรีย์สมเด็จพระเจ้าตากสินมหาราช เข้าประจำจุดยืน ถวายความเคารพแล้ว วางพานพุ่มดอกไม้ถวายราชสักการะพระบรมราชานุสาวรีย์สมเด็จพระเจ้าตากสินมหาราช ในนามนายกรัฐมนตรีและคณะรัฐมนตรี จากนั้นกลับมายืนที่เดิม ถวายความเคารพ เสร็จพิธีวางพานพุ่มฯ
*****************************
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/25538
