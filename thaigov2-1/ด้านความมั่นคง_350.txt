รัฐบาลไทย-ข่าวทำเนียบรัฐบาล-​หัวหน้าผู้แทนพิเศษของรัฐบาลตรวจราชการพื้นที่จังหวัดชายแดนภาคใต้ และส่งมอบตันกล้ากาแฟอาราบิกากับโรบัสตา สนับสนุนให้เกษตรกรปลูกกาแฟ เพื่อยกระดับคุณภาพชีวิตประชาชน

วันพฤหัสบดีที่ 14 พฤศจิกายน 2562
​หัวหน้าผู้แทนพิเศษของรัฐบาลตรวจราชการพื้นที่จังหวัดชายแดนภาคใต้ และส่งมอบตันกล้ากาแฟอาราบิกากับโรบัสตา สนับสนุนให้เกษตรกรปลูกกาแฟ เพื่อยกระดับคุณภาพชีวิตประชาชน
เมื่อวันที่ ๑๔ พ.ย.๖๒ พล.อ.ชัยชาญ ช้างมงคล รมช.กห./หน.ผทพ.และคณะได้เดินทางไปราชการในพื้นที่จังหวัดชายแดนภาคใต้
โดยเข้าร่วมการประชุมกับหัวหน้า
หน่วยงานด้านการข่าว เพื่อรับทราบและติดตามสถานการณ์ พร้อมทั้งมอบแนวทาง
ในการบูรณาการและพัฒนางานด้านการข่าวให้มีประสิทธิภาพมากยิ่งขึ้น จากนั้นได้เดินทาง
ไปยังพื้นที่ปลูกกาแฟพันธุ์อาราบิกาและโรบัสตา ณ ศูนย์วิจัยพืชสวนยะลา อ.ธารโต
จ.ยะลา เพื่อทำพิธีส่งมอบต้นกล้าพันธุ์กาแฟ ภายใต้ชื่อ "อาราบิกา คืนถิ่น แดนดินกาแฟใต้"
ซึ่ง กอ.รมน.ภาค ๔ ส่วนหน้า ศูนย์อำนวยการบริหารจังหวัดชายแดนภาคใต้ และศูนย์วิจัย
พืชสวนยะลา ได้ส่งเสริมให้เกษตรกรในพื้นที่หันมาปลูกกาแฟ เพื่อวางแผนพัฒนาให้เป็นพื้นที่ผลิตเมล็ดกาแฟชั้นเยี่ยมของโลก อันจะส่งผลให้ประชาชนมีคุณภาพชีวิตที่ดีขึ้น
สามารถพึ่งพาตนเองได้ มีรายได้เสริมด้วยการปลูกพืชทดแทนพืชหลัก เช่น ยางพารา
หรือไม้ผล ในช่วงที่มีราคาตกต่ำหรือไม่มีผลผลิต โดยเป็นการทำการเกษตรบนหลักปรัชญาเศรษฐกิจพอเพียงด้วยการพัฒนาผลิตผลให้มีคุณภาพในราคาที่เหมาะสมกับการลงทุนรวมทั้งปี ช่องทางการจำหน่ายที่ชัดเจนเพื่อสร้างความเข้มแข็งให้กับชุมชนอย่างยั่งยืนต่อไป

ที่มา : https://www.thaigov.go.th/news/contents/details/24569
