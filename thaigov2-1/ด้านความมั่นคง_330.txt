รัฐบาลไทย-ข่าวทำเนียบรัฐบาล-วราวุธ นำทัพ ทส. แจกถุงผ้าซอยละลายทรัพย์ จับมือ CP All รวมพลังคนไทยเลิกใช้ถุงพลาสติก

วันศุกร์ที่ 8 พฤศจิกายน 2562
วราวุธ นำทัพ ทส. แจกถุงผ้าซอยละลายทรัพย์ จับมือ CP All รวมพลังคนไทยเลิกใช้ถุงพลาสติก
รัฐมนตรีว่าการกระทรวงทรัพยากรธรรมชาติและสิ่งแวดล้อม ร่วมกับ ซ๊พี ออล์ ประกาศเจตนารมย์ "รวมพลังคนไทย เลิกใช้ถุงพลาสติก" เพื่ออนุรักษ์สิ่งแวดล้อม ประกาศชัด 1 มกราคม 63 เลิกใช้ถุงพลาสติกแน่นอน พร้อมเดินหน้าแจกถุงผ้าต่อเนื่อง รณรงค์ประชาสัมพันธ์ให้ประชาช
วราวุธ นำทัพ ทส. แจกถุงผ้าซอยละลายทรัพย์ จับมือ CP All รวมพลังคนไทยเลิกใช้ถุงพลาสติก
รัฐมนตรีว่าการกระทรวงทรัพยากรธรรมชาติและสิ่งแวดล้อม ร่วมกับ ซ๊พี ออล์ ประกาศเจตนารมย์ "รวมพลังคนไทย เลิกใช้ถุงพลาสติก" เพื่ออนุรักษ์สิ่งแวดล้อม ประกาศชัด 1 มกราคม 63 เลิกใช้ถุงพลาสติกแน่นอน พร้อมเดินหน้าแจกถุงผ้าต่อเนื่อง รณรงค์ประชาสัมพันธ์ให้ประชาชนเลิกใช้ถุงพลาสติก และพกถุงผ้าเวลาจับจ่าย
วันนี้ (8 พฤศจิกายน 2562) หน้าอาคารยูไนเต็ดเซ็นเตอร์ สีลม นายวราวุธ  ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วย นายนพดล  พลเสน ผู้ช่วยรัฐมนตรีว่าการกระทรวงทรัพยากรธรรมชาติและสิ่งแวดล้อม ร่วมกับ ผู้บริหาร ซ๊พี ออล์ ผู้ก่อตั้งร้านเซเว่น อีเลฟเว่นในประเทศไทย ร่วมประกาศเจตนารมย์ "รวมพลังคนไทย เลิกใช้ถุงพลาสติก" ขานรับนโยบายรัฐบาลในการขับเคลื่อนการงดใช้ถุงพลาสติก ทั้งยังเป็นการร่วมทำบุญโดยการไม่รับถุงพลาสติก ทุกๆ 1 ใบ ซ๊พี ออล์ จะบริจาคเงิน 20 สตางค์เพื่อมอบให้กับโรงพยาบาลทั่วประเทศ โดยใน 1 ปีที่ผ่านมา สามารถลดการใช้ถุงพลาสติกลงได้กว่า 830 ล้านใบ ยอดเงินบริจาคสะสม 166 ล้านบาท
นายวราวุธ กล่าวว่า การลดใช้ถุงพลาสติกเป็นเรื่องที่สำคัญ ขอฝากถึงพี่น้องประชาชนคนไทย ขอให้ปรับเปลี่ยนชีวิตเล็กน้อย ไปไหนมาไหน ออกจากบ้านอย่าลืมพกถุงผ้าติดตัวไป เข้าร้านสะดวกซื้อจะไปซื้อของที่ไหน มาช่วยกันรณรงค์ ใช้ถุงผ้ากันให้มากขึ้น ลดใช้ถุงพลาสติก เพราะท้ายที่สุดแล้วมันเป็นภาระให้กับสิ่งแวดล้อม เป็นภาระให้กับลูกหลานของเรา ที่ต้องคอยมาเก็บกวาดทำความสะอาด มาคอยแก้ไขปัญหาสิ่งแวดล้อม และในวันที่ 1 มกราคม 2563 นี้ เราจะมาร่วมกันเลิกใช้ถุงพลาสติก
โอกาสเดียวกันนี้ รัฐมนตรีว่าการกระทรวงทรัพยากรธรรมชาติและสิ่งแวดล้อม ได้เดินแจกถุงผ้าพร้อมเชิญชวนประชาชนให้พกถุงผ้า เลิกใช้ถุงพลาสติก บริเวณซอยละลายทรัพย์ ถนนสีลม

ที่มา : https://www.thaigov.go.th/news/contents/details/24424
