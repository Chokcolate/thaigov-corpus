รัฐบาลไทย-ข่าวทำเนียบรัฐบาล-สำนักงานปลัดกระทรวงอุตสาหกรรม จัดประชุมเผยแพร่ผลการศึกษาและระดมความคิดเห็นเกี่ยวกับแนวทางการจัดทำตัวชี้วัดผลิตภัณฑ์มวลรวมสีเขียว ภาคอุตสาหกรรม ครั้งที่ 2

วันศุกร์ที่ 8 พฤศจิกายน 2562
สำนักงานปลัดกระทรวงอุตสาหกรรม จัดประชุมเผยแพร่ผลการศึกษาและระดมความคิดเห็นเกี่ยวกับแนวทางการจัดทำตัวชี้วัดผลิตภัณฑ์มวลรวมสีเขียว ภาคอุตสาหกรรม ครั้งที่ 2
นายทองชัย ชวลิตพิเชฐ ผู้อำนวยการสำนักงานเศรษฐกิจอุตสาหกรรม เป็นประธานการประชุมเผยแพร่ผลการศึกษาและระดมความคิดเห็นเกี่ยวกับแนวทางการจัดทำตัวชี้วัดผลิตภัณฑ์มวลรวมสีเขียว (Green GDP) ภาคอุตสาหกรรม ครั้งที่ 2 ประจำปีงบประมาณ 2562
จังหวัดชลบุรี : วันที่ 7 พฤศจิกายน 2562 นายทองชัย ชวลิตพิเชฐ ผู้อำนวยการสำนักงานเศรษฐกิจอุตสาหกรรม เป็นประธานการประชุมเผยแพร่ผลการศึกษาและระดมความคิดเห็นเกี่ยวกับแนวทางการจัดทำตัวชี้วัดผลิตภัณฑ์มวลรวมสีเขียว (Green GDP) ภาคอุตสาหกรรม ครั้งที่ 2 ประจำปีงบประมาณ 2562 โดยการจัดประชุมดังกล่าวมีวัตถุประสงค์เพื่อชี้แจงรูปแบบแนวทางการจัดทำตัวชี้วัดผลิตภัณฑ์มวลรวมสีเขียว Green GDP ภาคอุตสาหกรรม และรูปแบบการประเมินมูลค่าผลกระทบทางสิ่งแวดล้อมสำหรับการประเมิน Green GDP ภาคอุตสาหกรรม พร้อมทั้งผลการจัดทำ Green GDP ภาคอุตสาหกรรมจังหวัดในพื้นที่เขตพัฒนาพิเศษภาคตะวันออก (EEC) ตลอดจนรับฟังความคิดเห็นจากผู้เข้าร่วมประชุม ณ ห้องสามมุข โรงแรมคามิโอ โฮเต็ล อมตะ บางประกง จังหวัดชลบุรี
ทั้งนี้ได้รับเกียรติจากคุณธีรทัศน์ อิศรางกูล ณ อยุธยา ผู้อำนวยการกองสารสนเทศและดัชนีอุตสาหกรรม สำนักงานเศรษฐกิจอุตสาหกรรม บรรยายในหัวข้อ Industrial Transformation Platform for Thai Industry คุณวิกานดา วราห์บัณฑูรวิทย์ มหาวิทยาลัยเกษตรศาสตร์ บรรยายในหัวข้อแบบจำลองการประเมิน Green GDP ภาคอุตสาหกรรม คุณกฤษดา บำรุงวงศ์ ศูนย์พันธุวิศวกรรมและเทคโนโลยีแห่งชาติ บรรยายในหัวข้อการประเมินผลกระทบทางสิ่งแวดล้อมสำหรับการประเมิน Green GDP ภาคอุตสาหกรรม คุณอธิวัตร จิรจริยาเวช ศูนย์เทคโนโลยีโลหะและวัสดุแห่งชาติ บรรยายในหัวข้อผลการจัดทำ Green GDP กลุ่มอุตสาหกรรมเยื่อกระดาษและกระดาษ และคุณเอกพร นวภานันท์ มหาวิทยาลัยเชียงใหม่ บรรยายในหัวข้อผลการจัดทำ Green GDP ภาคอุตสาหกรรมจังหวัดพื้นที่ระเบียงเศรษฐกิจพิเศษภาคตะวันออก (EEC) โดยมีผู้แทนจากสถานประกอบการ อุตสาหกรรมจังหวัดและผู้เกี่ยวข้อง เข้าร่วมการประชุมกว่า 80 คน

ที่มา : https://www.thaigov.go.th/news/contents/details/24423
