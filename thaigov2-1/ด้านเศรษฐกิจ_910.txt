รัฐบาลไทย-ข่าวทำเนียบรัฐบาล-รองปลัดฯ ภานุวัฒน์ เป็นประธานการประชุมเพื่อติดตามความก้าวหน้าการดำเนินงานโครงการ ELV Project (ครั้งที่ 2) ที่เน้นการส่งเสริม อนุรักษ์พลังงานและการใช้ทรัพยากรหมุนเวียนอย่างมีประสิทธิภาพ

วันเสาร์ที่ 23 พฤศจิกายน 2562
รองปลัดฯ ภานุวัฒน์ เป็นประธานการประชุมเพื่อติดตามความก้าวหน้าการดำเนินงานโครงการ ELV Project (ครั้งที่ 2) ที่เน้นการส่งเสริม อนุรักษ์พลังงานและการใช้ทรัพยากรหมุนเวียนอย่างมีประสิทธิภาพ
รองปลัดฯ ภานุวัฒน์ เป็นประธานการประชุมเพื่อติดตามความก้าวหน้าการดำเนินงานโครงการ ELV Project (ครั้งที่ 2) ที่เน้นการส่งเสริม อนุรักษ์พลังงานและการใช้ทรัพยากรหมุนเวียนอย่างมีประสิทธิภาพ
วันที่ 22 พฤศจิกายน 2562 เวลา 09.30 น. นายภานุวัฒน์ ตริยางกูรศรี รองปลัดกระทรวงอุตสาหกรรม เป็นประธานการประชุมเพื่อติดตามความก้าวหน้าการดำเนินงานโครงการ (ครั้งที่ 2) โครงการสาธิตสำหรับการใช้ทรัพยากรหมุนเวียนที่คำนึงถึงการอนุรักษ์พลังงาน เพื่อการรีไซเคิลทรัพยากรอย่างมีประสิทธิภาพ และเหมาะสมสำหรับซากยานพาหนะที่หมดอายุการใช้งานในประเทศไทย (ELV Project) โดย มีผู้บริหารการนิคมอุตสาหกรรมแห่งประเทศไทย ผู้บริหารองค์การ NEDO พร้อมทั้งผู้แทนภาคเอกชนที่เกี่ยวข้อง เข้าร่วมประชุม ณ ห้องประชุมปิ่นทอง นิคมอุตสาหกรรมปิ่นทอง 2 อำเภอศรีราชา จังหวัดชลบุรี
ELV Project เป็นความร่วมมือกันระหว่างกระทรวงอุตสาหกรรม การนิคมอุตสาหกรรมแห่งประเทศไทย ร่วมกับองค์การพัฒนาพลังงานใหม่และเทคโนโลยีอุตสาหกรรมแห่งประเทศญี่ปุ่น (NEDO) ซึ่งได้มีการลงนามบันทึกความเข้าใจ เมื่อวันที่ 8 กุมภาพันธ์ที่ผ่านมา
ปัจจุบันการดำเนินโครงการอยู่ในขั้นตอนการทดสอบและเก็บข้อมูล ซึ่งจะนำไปประกอบการหารือและร่วมมือกับหน่วยงานที่เกี่ยวข้องเพื่อกำหนดนโยบายส่งเสริมให้เกิดการรีไซเคิลซากรถยนต์อย่างมีประสิทธิภาพ นำไปสู่การใช้ทรัพยากรหมุนเวียนที่เหมาะสมอย่างยั่งยืนของไทย ต่อไปในอนาคต

ที่มา : https://www.thaigov.go.th/news/contents/details/24775
