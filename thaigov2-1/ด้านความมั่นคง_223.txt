รัฐบาลไทย-ข่าวทำเนียบรัฐบาล-รมว.ทส. มอบนโยบาย อส. ปม. ทช. ร่วมปกป้อง ดูแล รักษาทรัพยากรป่าไม้และท้องทะเล

วันอังคารที่ 1 ตุลาคม 2562
รมว.ทส. มอบนโยบาย อส. ปม. ทช. ร่วมปกป้อง ดูแล รักษาทรัพยากรป่าไม้และท้องทะเล
กระทรวงทรัพยากรธรรมชาติและสิ่งแวดล้อม มอบนโยบายแนวทางการปฏิบัติงานหน่วยงานในสังกัด เน้นย้ำการปฏิบัติหน้าที่ให้สอดคล้องกับยุทธศาสตร์ชาติ 20 ปี มีทัศนคติที่ดีในการปฏิบัติงาน นำเทคโนโลยีมาใช้ ตลอดจนศึกษาและทำความเข้าใจข้อกฎหมาย กฎ ระเบียบ ข้อบังคับ ที่เ
รมว.ทส. มอบนโยบาย อส. ปม. ทช. ร่วมปกป้อง ดูแล รักษาทรัพยากรป่าไม้และท้องทะเล
กระทรวงทรัพยากรธรรมชาติและสิ่งแวดล้อม มอบนโยบายแนวทางการปฏิบัติงานหน่วยงานในสังกัด เน้นย้ำการปฏิบัติหน้าที่ให้สอดคล้องกับยุทธศาสตร์ชาติ 20 ปี มีทัศนคติที่ดีในการปฏิบัติงาน นำเทคโนโลยีมาใช้ ตลอดจนศึกษาและทำความเข้าใจข้อกฎหมาย กฎ ระเบียบ ข้อบังคับ ที่เกี่ยวข้องกับการปฏิบัติงาน
วันนี้ (1 ตุลาคม 2562) ณ โรงแรมมิราเคิล กรุงเทพมหานคร นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานการจัดงานแถลงผลงานการสร้างเครือข่ายเพื่อการจัดการและการคุ้มครองพื้นที่อุทยานแห่งชาติ และมอบนโยบายการดำเนินงานด้านการอนุรักษ์ทรัพยากรธรรมชาติ แก่ข้าราชการ และเจ้าหน้าที่ในสังกัด กรมอุทยานแห่งชาติ สัตว์ป่า และพันธุ์พืช        กรมป่าไม้ และกรมทรัพยากรทางทะเลและชายฝั่ง โดยมี นายนพดล พลเสน ผู้ช่วยรัฐมนตรีว่าการกระทรวงทรัพยากรธรรมชาติและสิ่งแวดล้อม นายยุทธพล อังกินันทน์ ที่ปรึกษารัฐมนตรีว่าการกระทรวงทรัพยากรธรรมชาติและสิ่งแวดล้อม นายธเนศพล ธนบุณยวัฒน์ เลขานุการรัฐมนตรีว่าการกระทรวงทรัพยากรธรรมชาติและสิ่งแวดล้อม นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม และคณะผู้บริหารระดับสูงของกระทรวงฯ ข้าราชการ และเจ้าหน้าที่ในสังกัดของทั้ง 3 หน่วยงาน ทั้งในส่วนกลางและในส่วนภูมิภาค ร่วมให้การต้อนรับและรับมอบนโยบายการดำเนินงาน โดยมีสาระสำคัญในการมอบนโยบาย ดังนี้
1. หัวใจสำคัญในการปฏิบัติงาน ต้องสอดคล้องกับยุทธศาสตร์ชาติ 20 ปี
2. ศึกษาและทำความเข้าใจข้อกฎหมาย  กฎ ระเบียบ ข้อบังคับ ที่เกี่ยวข้องกับการปฏิบัติเพื่อ
ประโยชน์ในการปกป้อง ดูแล  รักษา ทรัพยากรป่าไม้ และท้องทะเล
3. อย่าใช้อำนาจหน้าที่ในทางที่ผิด
4. มีทัศนคติที่ดีในการปฏิบัติ ในการแก้ไขปัญหาให้กับประชาชนในพื้นที่ทั่วประเทศ
5. นำเทคโนโลยีที่ทันสมัยมาใช้ในการปฏิบัติงาน
ทั้งนี้ นายวราวุธฯ ได้กล่าวทิ้งท้ายว่า จะให้ความสำคัญ ในเรื่องสวัสดิการ และอุปกรณ์ ในการปฏิบัติหน้าที่ของเจ้าหน้าที่ทั้ง 3 หน่วยงาน

ที่มา : https://www.thaigov.go.th/news/contents/details/23548
