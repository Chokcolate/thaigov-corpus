รัฐบาลไทย-ข่าวทำเนียบรัฐบาล-รายงานข่าวกรณีโรคปอดอักเสบจากเชื้อไวรัสโคโรนาสายพันธุ์ใหม่ 2019 ( Novel Coronavirus 2019)

วันจันทร์ที่ 27 มกราคม 2563
รายงานข่าวกรณีโรคปอดอักเสบจากเชื้อไวรัสโคโรนาสายพันธุ์ใหม่ 2019 ( Novel Coronavirus 2019)
ประจำวันที่ 27 มกราคม 2563
​1.สถานการณ์ ถึงวันที่ 27 มกราคม 2563  ณ เวลา 8.00น.
1.พบผู้ป่วยยืนยันติดเชื้อจากต่างประเทศ 8 ราย (กลับบ้านแล้ว 5 ราย อีก 3 รายนอนโรงพยาบาล ) ไม่มีผู้ป่วยติดเชื้อในประเทศไทย
2.มีผู้ป่วยเข้าเกณฑ์สอบสวนต้องเฝ้าระวัง ตั้งแต่วันที่  3 มกราคม 2563 ถึง 26 มกราคม 2563
วันเวลา
ผู้ป่วย (สะสม)
ผู้ป่วยอยู่ในเกณฑ์เฝ้าระวังสะสม
รอผล
อยู่รพ.
กลับบ้านแล้ว
อยู่ระหว่างสอบสวน
สอบสวนเสร็จแล้ว
26 ม.ค. 63
27 ม.ค. 63
3.สถานการณ์ทั่วโลก ข้อมูล ตั้งแต่ 5 มกราคม 2563 ถึงวันที่ 26 มกราคม 2563
จำนวนผู้ป่วยทั้งหมด
จำนวนผู้ป่วยในจีน
จำนวนประเทศ
ที่พบผู้ป่วย
สะสม
เสียชีวิต
ป่วยสะสม
เสียชีวิต
25 ม.ค. 63
(ฝรั่งเศส ออสเตรเลีย เนปาล มาเลเซีย)
(เขตปกครองพิเศษ)
26 ม.ค. 63
(แคนาดา)
(เขตปกครองพิเศษ)
4. ขอความร่วมมือประชาชนปฏิบัติตัวตามคำแนะนำของกระทรวงสาธารณสุข สถานการณ์จะดีขึ้นด้วยความร่วมมือจากประชาชน อย่าเชื่อข่าวลือจากทุกทาง “เช็คก่อนแชร์” ข้อมูลผู้ป่วยทางสื่อออนไลน์ เพื่อไม่ให้ข้อมูลที่ไม่ถูกต้องแพร่หลาย เกิดความตระหนก และมีความผิดตาม พรบ.คอมพิวเตอร์ฯ โปรดติดตามข่าวสารจากกระทรวงสาธารณสุข หากมีข้อสงสัย สอบถามได้ที่ สายด่วนกรมควบคุมโรค 1422 ตลอด 24 ชั่วโมง หรือเว็บไซต์ https://ddc.moph.go.th/viralpneumonia/intro.php และ Line@ / เพจ เฟสบุ๊ค : รู้กันทันโรค, เพจเฟสบุ๊ค : กรมควบคุมโรค กระทรวงสาธารณสุข
2. สธ.เข้มคัดกรองผู้เดินทางจากพื้นที่เสี่ยงเพิ่มอีก 2 เมือง
นายแพทย์ธนรักษ์ ผลิพัฒน์ รองอธิบดีกรมควบคุมโรค ในฐานะโฆษกศูนย์ปฏิบัติการด้านข่าว กรณีโรคปอดอักเสบจากเชื้อไวรัสโคโรนาสายพันธุ์ใหม่ 2019 ให้สัมภาษณ์ ว่า ขณะนี้ องค์การอนามัยโลกยังไม่ประกาศให้โรคปอดอักเสบจากเชื้อไวรัสโคโรนาสายพันธุ์ใหม่ 2019 เป็นภาวะฉุกเฉินด้านสาธารณสุขระหว่างประเทศ แต่เพื่อความไม่ประมาทประเทศไทยคงคุมเข้มมาตรการที่สนามบิน ทั้งการเฝ้าระวังคัด กรองผู้ป่วยสงสัยฯ จากพื้นที่แพร่ระบาดของโรค ที่สนามบิน โดยขณะนี้ เพิ่มการคัดกรองผู้เดินทางอีก 2 เมือง คือ กว่างโจวและฉางชุน และจะปรับเพิ่มตามพื้นที่ที่มีการระบาด
ในส่วนสถานพยาบาลรัฐ/เอกชน ได้เข้มงวดการคัดกรองผู้มีไข้ ไอ และมีประวัติการเดินทางจากพื้นเสี่ยง ส่วนในชุมชน โรงแรม/ที่พัก ขอความร่วมมือให้เป็นจุดเฝ้าระวัง เพื่อเป้าหมายให้ประชาชนในประเทศปลอดภัย ไม่มีการระบาดของโรคในประเทศ
ทั้งนี้ กระทรวงสาธารณสุขยกระดับศูนย์ปฏิบัติการภาวะฉุกเฉินเป็นระดับกระทรวง  โดยให้กรม/สำนักเขตสุขภาพ/สำนักงานสาธารณสุขจังหวัด เปิดศูนย์ปฏิบัติการฉุกเฉินด้านการแพทย์และสาธารณสุข เตรียมความพร้อมทั้งด้านบุคลากร ทรัพยากร ยา เวชภัณฑ์ ช่องทางการประสานงาน เฝ้าระวังและรายงานข้อมูล โดยเฉพาะจังหวัดที่มีสนามบินและจังหวัดท่องเที่ยว ให้บูรณาการทรัพยากรในพื้นที่และประสานการทำงานกับหน่วยราชการอื่นอย่างใกล้ชิด
3. ผลการดำเนินงานที่ด่านควบคุมโรค
-  จากการตรวจคัดกรอง 5 สนามบิน ได้แก่ สนามบินสุวรรณภูมิ ดอนเมือง เชียงใหม่ ภูเก็ต กระบี่ ได้ตรวจคัดกรองผู้เดินทางเข้าประเทศด้วยเครื่องวัดอุณหภูมิ
การคัดกรองที่สนามบิน
ระหว่างวันที่
ผู้เดินทางจากเมือง
จำนวนเที่ยวบิน
จำนวนผู้โดยสารและลูกเรือ
3 - 25 ม.ค. 63
อู่ฮั่น
24-26 ม.ค.63
กว่างโจว
25-26 ม.ค.63
ฉางฉุน
- นักท่องเที่ยวทุกคนจะได้รับแจกคำแนะนำ (health beware card) จากเจ้าหน้าที่ตรวจคนเข้าเมือง และเจ้าหน้าที่ด่านควบคุมโรค
4. ข้อแนะนำประจำวันในการป้องกันตนเองจากโรคปอดอักเสบจากเชื้อไวรัสโคโรนาสายพันธุ์ใหม่ 2019
สาธารณรัฐประชาชนจีนประกาศปิดการเดินทางสาธารณะที่เข้าออกเมืองอู่ฮั่นและพื้นที่ที่มีการระบาดของโรคปอดอักเสบจากเชื้อไวรัสโคโรนาสายพันธุ์ใหม่ 2019 ทุกช่องทาง และประชาชนควรปฏิบัติตามคำแนะนำดังนี้
ประชาชนควรหลีกเลี่ยงการเดินทางไปยังเมืองอู่ฮั่นและเมืองที่มีการระบาดตามคำประกาศของทางการจีน
ระหว่างเดินทางในต่างประเทศขอให้หลีกเลี่ยงการอยู่ในสถานที่แออัด หรือมีมลภาวะ และไม่อยู่ใกล้ชิดผู้ป่วยไอจาม แนะนำควรสวมหน้ากากอนามัย
หลีกเลี่ยงการเข้าไปตลาดค้าสัตว์มีชีวิต การสัมผัสหรืออยู่ใกล้ชิดกับสัตว์ โดยเฉพาะอย่างยิ่งสัตว์ที่ป่วย หรือตาย และหลีกเลี่ยงการรับประทานอาหารรวมถึงเนื้อสัตว์ที่ไม่สุกดี
หมั่นล้างมือให้สะอาดอยู่เสมอด้วยน้ำ และสบู่ หรือแอลกอฮอล์เจลล้างมือ ไม่นำมือมาสัมผัสตา จมูก ปาก โดยไม่จำเป็น
ไม่ใช้ของส่วนตัวร่วมกับผู้อื่น (เช่น ผ้าเช็ดหน้า แก้วน้ำ ผ้าเช็ดตัว) เนื่องจากเชื้อก่อโรคทางระบบทางเดินหายใจสามารถเข้าสู่ร่างกายได้ทางการสัมผัสสารคัดหลั่งของผู้ติดเชื้อ
รักษาร่างกายให้อบอุ่นอยู่เสมอและนอนหลับพักผ่อนให้เพียงพอ
หลังเดินทางกลับถึงประเทศไทย ภายใน 14 วัน ถ้ามีอาการไข้ มีอาการระบบทางเดินหายใจ เช่น ไอ เจ็บคอ มีน้ำมูก หายใจเหนื่อยหอบ ให้สวมหน้ากากอนามัย และรีบไปพบแพทย์หรือเจ้าหน้าที่สาธารณสุขทันที พร้อมทั้งแจ้งประวัติการเดินทาง เนื่องจากมีโอกาสเกิดภาวะแทรกซ้อนปอดบวม และมีอาการรุนแรง ถึงขั้นเสียชีวิตได้
หากมีข้อสงสัยเพิ่มเติม สอบถามได้ที่ สายด่วนกรมควบคุมโรค 1422 หรือเว็บไซต์ https://ddc.moph.go.th/viralpneumonia/intro.php และ
Line@ / เพจเฟสบุ๊ค : รู้กันทันโรค เพจเฟสบุ๊ค : กรมควบคุมโรค กระทรวงสาธารณสุข
*******************
27 มกราคม 2563

ที่มา : https://www.thaigov.go.th/news/contents/details/26076
