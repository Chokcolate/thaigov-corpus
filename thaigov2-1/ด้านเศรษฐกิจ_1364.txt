รัฐบาลไทย-ข่าวทำเนียบรัฐบาล-ปลัดกอบชัยฯ เยี่ยมชมการดำเนินงานนิคมอุตสาหกรรมมาบตาพุดและท่าเทียบเรืออุตสาหกรรมมาบตาพุด จ.ระยอง

วันพฤหัสบดีที่ 30 มกราคม 2563
ปลัดกอบชัยฯ เยี่ยมชมการดำเนินงานนิคมอุตสาหกรรมมาบตาพุดและท่าเทียบเรืออุตสาหกรรมมาบตาพุด จ.ระยอง
นายกอบชัย สังสิทธิสวัสดิ์ ปลัดกระทรวงอุตสาหกรรม งพื้นที่ตรวจเยี่ยมการดำเนินงานของนิคมอุตสาหกรรมมาบตาพุดและท่าเทียบเรืออุตสาหกรรมมาบตาพุด ณ สำนักงานนิคมอุตสาหกรรมมาบตาพุด จังหวัดระยอง
วันนี้ (30 มกราคม 2563) นายกอบชัย สังสิทธิสวัสดิ์ ปลัดกระทรวงอุตสาหกรรม พร้อมด้วย นางสาวสมจิณณ์ พิลึก ผู้ว่าการการนิคมแห่งประเทศไทย ลงพื้นที่ตรวจเยี่ยมการดำเนินงานของนิคมอุตสาหกรรมมาบตาพุดและท่าเทียบเรืออุตสาหกรรมมาบตาพุด โดยมี คณะผู้บริหารสำนักงานนิคมอุตสาหกรรมมาบตาพุด และคณะผู้บริหารนิคมและท่าเรืออุตสาหกรรมมาบตาพุด ให้การต้อนรับ ณ สำนักงานนิคมอุตสาหกรรมมาบตาพุด จังหวัดระยอง
สำหรับนิคมอุตสาหกรรมมาบตาพุด ประกอบด้วยกลุ่มนิคมฯ ในพื้นที่ จำนวน 5 นิคมฯ และท่าเรืออุตสาหกรรมให้บริการ 12 ท่า แบ่งเป็นท่าเรือสาธารณะ 3 ท่า และท่าเรือเฉพาะกิจ 9 ท่า มีโรงงาน 151 โรงงาน โดยมีประเภทของอุตสาหกรรม อาทิ ปิโตรเคมีขั้นต้น ปิโตรเคมีขั้นกลาง ปิโตรเคมีขั้นปลาย ก๊าซ เคมีภัณฑ์ โรงไฟฟ้า โรงกลั่นน้ำมัน เหล็ก และอื่นๆ

ที่มา : https://www.thaigov.go.th/news/contents/details/26168
