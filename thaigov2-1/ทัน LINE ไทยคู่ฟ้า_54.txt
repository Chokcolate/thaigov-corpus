รัฐบาลไทย-ข่าวทำเนียบรัฐบาล-ผู้ป่วยที่ถือบัตรหลักประกันสุขภาพแห่งชาติ หรือบัตรทอง ที่ต้องรับยารักษาต่อเนื่องใน 4 กลุ่มโรคเรื้อรัง สามารถนำใบสั่งยาไปรับ – ซื้อยาได้ที่ "ร้านขายยาชุมชนอบอุ่น"

วันอังคารที่ 1 ตุลาคม 2562
ผู้ป่วยที่ถือบัตรหลักประกันสุขภาพแห่งชาติ หรือบัตรทอง ที่ต้องรับยารักษาต่อเนื่องใน 4 กลุ่มโรคเรื้อรัง สามารถนำใบสั่งยาไปรับ – ซื้อยาได้ที่ "ร้านขายยาชุมชนอบอุ่น"
..
#ไทยคู่ฟ้า เริ่มแล้ววันนี้ ผู้ป่วยที่ถือบัตรหลักประกันสุขภาพแห่งชาติ หรือบัตรทอง ที่ต้องรับยารักษาต่อเนื่องใน 4 กลุ่มโรคเรื้อรัง สามารถนำใบสั่งยาไปรับ – ซื้อยาได้ที่ร้านขายยาที่เข้าร่วมโครงการ "ร้านขายยาชุมชนอบอุ่น" กับภาครัฐได้แล้ว แก้ปัญหาการรอคิวรับยานาน และลดความแออัดของผู้ใช้บริการภายใน รพ. โดยในระยะแรกจะนำร่องใน 50 โรงพยาบาล และ 500 ร้านขายยาทั่วประเทศ
โดยการรับยาที่ร้านยาใกล้บ้านจะเป็นไปตามความสมัครใจ ไม่บังคับ สำหรับผู้ป่วยที่เข้าเกณฑ์ 4 เงื่อนไข ดังนี้
(1) ใช้สิทธิ์บัตรทอง
(2) ป่วยด้วยโรคเบาหวาน ความดันโลหิตสูง หอบหืด หรือโรคทางจิตเวช
(3) แพทย์วินิจฉัยแล้วว่าผู้ป่วยสามารถรับยาที่ร้านยาได้
(4) ผู้ป่วยสมัครใจไปรับยาที่ร้านยา
เช็คโรงพยาบาลและร้านขายยาที่ร่วมโครงการได้ที่http://bit.ly/nhso_drugstore_lists

ที่มา : https://www.thaigov.go.th/news/contents/details/23545
