รัฐบาลไทย-ข่าวทำเนียบรัฐบาล-รองนายกรัฐมนตรีติดตามความก้าวหน้าการดำเนินการขับเคลื่อนการแก้ไขปัญหาจังหวัดชายแดนภาคใต้

วันศุกร์ที่ 2 สิงหาคม 2562
รองนายกรัฐมนตรีติดตามความก้าวหน้าการดำเนินการขับเคลื่อนการแก้ไขปัญหาจังหวัดชายแดนภาคใต้
พลเอกประวิตร วงษ์สุวรรณ รองนายกรัฐมนตรี เป็นประธานการประชุมคณะกรรมการขับเคลื่อนการแก้ไขปัญหาจังหวัดชายแดนภาคใต้  (คปต.) ครั้งที่ 3/2562
ที่ประชุม รับทราบเรื่องสำคัญโดยเฉพาะสถานการณ์ในพื้นที่ จังหวัดชายแดนใต้และการบริหารภารกิจของคณะกรรมการขับเคลื่อนการแก้ไข ปัญหาชายแดนใต้(คปต.) ในระยะต่อไปภายใต้รัฐบาลชุดใหม่ ติดตามความก้าวหน้าการดำเนินการตามมติที่ประชุท และข้อสั่งการของประธานที่ผ่านมาในเรื่อง 1) แนวทางการจัดระเบียบการใช้โทรศัพท์เคลื่อนที่ในพื้นที่จังหวัดชายแดนใต้ เพื่อป้องกันปัญหาความไม่สงบในพื้นที่ 2) แนวทางเพิ่มประสิทธิภาพสมาชิกกองอาสารักษาดินแดนสนับสนุนภารกิจงานความมั่นคงในพื้นที่จังหวัดชายแดนใต้เพื่อเพิ่มศักยภาพและขีดความสามารถให้กับ อาสารักษาดินแดนพร้อมต่อการปฏิบัติหน้าที่อย่างมีประสิทธิภาพ และ 3) การเสริมสร้างความเข้มแข็งเครือข่ายความร่วมมือทางวิชาการของภาครัฐและเอกชนเพื่อสนับสนุนการแก้ไขปัญหาและพัฒนาจังหวัดชายแดนใต้ เพื่อสนับสนุนการศึกษาเกี่ยวกับการพัฒนาพื้นที่ และร่วมมือในการเสริมสร้างเยาวชนที่มีคุณภาพร่วมกัน
พร้อมกันนี้ ที่ประชุมได้พิจารณา เรื่องสำคัญและมีมติเห็นชอบ 1) ร่างแผนบูรณาการป้องกันและแก้ปัญหาความไม่สงบในพื้นที่ จังหวัดชายแดนใต้ พ.ศ. 2562-2565 เพื่อเป็นเครื่องมือการแปลงนโยบายไปสู่การปฏิบัติให้บรรลุเป้าหมายตัวชี้วัดตามยุทธศาสตร์ความมั่งคง 2) การขยายพื้นที่เป้ามายของแผนปฏิบัติการโครงการเดินสำรวจออกโฉนดที่ดินเพื่อเสริมสร้างความมั่งคงในพื้นที่ 3 จังหวัดชายแดนใต้ปีงบประมาณ พ. ศ.2561-2562 เพื่อขยายงานการพัฒนาคุณภาพชีวิตของประชาชนในพื้นที่ได้อย่างทั่วถึงและเท่าเทียมกันยิ่งขึ้น 3) โครงการขับเคลื่อนงานความมั่นคง ของ กอ.รมน./กอ.รมน.ภาค4สน. และ4) โครงการเพิ่มประสิทธิภาพการบูรณาการฐานข้อมูลด้านความมั่งคงจังหวัดชายแดนใต้ เพื่อเป็นไปตามข้อสั่งการของนายกรัฐมนตรีที่ให้ความสำคัญในการจัดทำฐานข้อมูลกลางภาครัฐที่มีการบูรณาการใช้ข้อมูลร่วมกัน
ในตอนท้าย รองนายกรัฐมนตรีได้กล่าวเน้นย้ำการร่วมมือของทุกภาคส่วนในการขับเคลื่อนแผนงานโครงการ ในการป้องกันและแก้ไขปัญหา จังหวัดชายแดนใต้ภายใต้แผนแม่บทที่รองรับยุทธศาสตร์ชาติ ประเด็นความมั่นคง เพื่อยุติความรุนแรงและมุ่งแก้ปัญหาเศรษฐกิจในพื้นที่ นำความสงบสุขให้พี่น้องประชาชนอย่างถ้วนหน้า
.............................................................................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/21951
