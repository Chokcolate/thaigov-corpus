รัฐบาลไทย-ข่าวทำเนียบรัฐบาล-จุรินทร์ รุดถึงสปป.ลาว เยี่ยมแขวงสะหวันนะเขต แลกเปลี่ยนความเห็นการค้าชายแดน

วันศุกร์ที่ 13 กันยายน 2562
จุรินทร์ รุดถึงสปป.ลาว เยี่ยมแขวงสะหวันนะเขต แลกเปลี่ยนความเห็นการค้าชายแดน
วันที่ 13 กันยายน 2562
นายจุรินทร์ ลักษณวิศิษฏ์ หัวหน้าพรรคประชาธิปัตย์รองนายกรัฐมนตรีและรัฐมนตรีว่าการกระทรวงพาณิชย์ ได้ใช้เวลาช่วง 13.15-13-45 น.
จุรินทร์ รุดถึงสปป.ลาว เยี่ยมแขวงสะหวันนะเขต แลกเปลี่ยนความเห็นการค้าชายแดน
13.15-13.45 น .วันที่ 13 กันยายน 2562
นายจุรินทร์ ลักษณวิศิษฏ์ หัวหน้าพรรคประชาธิปัตย์รองนายกรัฐมนตรีและรัฐมนตรีว่าการกระทรวงพาณิชย์ ได้ใช้เวลาช่วง 13.15-13-45 น. เดินทางไปยังห้องว่าการแขวงสะหวันนะเขต สปป.ลาวเพื่อเข้าเยี่ยมคารวะเจ้าแขวงสะหวันนะเขต ณ หน้าห้องว่าการเจ้าแขวงโดยได้แลกเปลี่ยนเรื่องเกี่ยวกับการค้าชายแดนอุปสรรคปัญหาต่างๆ
นอกจากนั้นยังได้เดินทางไปยังสำนักงานเขตเศรษฐกิจพิเศษสะหวัน-เซโน พร้อมฟังบรรยายจากผู้บริหารและเจ้าหน้าที่เขตเศรษฐกิจพิเศษก่อนจะเยี่ยมชมเขตเศรษฐกิจพิเศษสะหวัน-เซโน
โดยรองนายกรัฐมนตรีให้ความสนใจเป็นพิเศษในการพัฒนาเขตเศรษฐกิจพิเศษร่วมกันระหว่างสองฝั่งสะพานมิตรภาพไทยลาวและหาช่องทางลดอุปสรรคปัญหาสำหรับการค้าชายแดนและค้าผ่านแดน
หลังจากนั้นคณะของนายจุรินทร์ได้เดินทางจากเขตเศรษฐกิจพิเศษสะหวัน-เซโน กลับประเทศไทยไปยังสะพานมิตรภาพไทยลาวแห่ง2 พร้อมคณะ
รายงานแจ้งว่ารองนายกรัฐมนตรีและรัฐมนตรีว่าการกระทรวงพาณิชย์ยังมีกำหนดการเกี่ยวกับมหกรรมการค้าชายแดนในช่วงบ่ายซึ่งทั้งหมดเป็นกำหนดการมหกรรมการค้าชายแดนและเขตพัฒนาเศรษฐกิจพิเศษมุกดาหารสะหวันนะเขตสานสัมพันธ์การค้าเชื่อมโยงสองฝั่งโขงที่กระทรวงพาณิชย์ดำเนินการตามนโยบายรัฐบาลอีกด้วย

ที่มา : https://www.thaigov.go.th/news/contents/details/23087
