รัฐบาลไทย-ข่าวทำเนียบรัฐบาล-กระทรวงมหาดไทย ประกาศผลการคัดเลือกนายอำเภอ และปลัดอำเภอผู้มีผลงานดีเด่น เป็นที่ประจักษ์ ประจำปี พ.ศ. 2562

วันพฤหัสบดีที่ 3 ตุลาคม 2562
กระทรวงมหาดไทย ประกาศผลการคัดเลือกนายอำเภอ และปลัดอำเภอผู้มีผลงานดีเด่น เป็นที่ประจักษ์ ประจำปี พ.ศ. 2562
กระทรวงมหาดไทย ประกาศผลการคัดเลือกนายอำเภอ และปลัดอำเภอผู้มีผลงานดีเด่น เป็นที่ประจักษ์ ประจำปี พ.ศ. 2562 เชิดชูข้าราชการผู้มีความรู้ความสามารถ มีคุณธรรมจริยธรรม เป็นที่ยอมรับในพื้นที่
วันที่ 3 ตุลาคม 2562 ที่กระทรวงมหาดไทย นายธนาคม จงจิระ อธิบดีกรมการปกครอง เปิดเผยว่า พลเอก อนุพงษ์ เผ่าจินดา รัฐมนตรีว่าการกระทรวงมหาดไทย ได้ลงนามในประกาศผลการดำเนินการสรรหาและคัดเลือกนายอำเภอที่มีผลงานดีเด่นเป็นนายอำเภอแหวนเพชร ตามโครงการนายอำเภอแหวนเพชร และโครงการปลัดอำเภอแหวนทองคำ ประจำปี พ.ศ.2562 เพื่อเป็นขวัญกำลังใจให้กับข้าราชการในตำแหน่งนายอำเภอ และปลัดอำเภอ ผู้ปฏิบัติงานในพื้นที่ โดยพิจารณาคัดเลือกจากข้าราชการผู้มีความรู้ความสามารถ มีคุณธรรมจริยธรรม และผลงานดีเด่นเป็นที่ประจักษ์ และได้รับการยอมรับจากประชาชน โดยมีผู้ได้รับรางวัล ดังต่อไปนี้
นายอำเภอแหวนเพชร (รางวัลชนะเลิศ) จำนวน 5 รางวัล แบ่งเป็น พื้นที่ปกติ จำนวน 4 รางวัล ได้แก่
1) นายทัศนัย สุธาพจน์ นายอำเภอเชียงของ จังหวัดเชียงราย 2) นายสุรพันธ์ ศิลปสุวรรณ นายอำเภอปากช่อง จังหวัดนครราชสีมา 3) นายไพรัตน์ เพชรยวน นายอำเภอบางปะอิน จังหวัดพระนครศรีอยุธยา และ 4) นายศิวะ ธมิกานนท์ นายอำเภออมก๋อย จังหวัดเชียงใหม่ นายอำเภอแหวนเพชรในพื้นที่ 3 จังหวัดชายแดนภาคใต้ ซึ่งคัดเลือกจากจังหวัดปัตตานี จังหวัดยะลา และจังหวัดนราธิวาส จำนวน 1 ราย คือ นายเศวต เพชรนุ้ย นายอำเภอโคกโพธิ์ จังหวัดปัตตานี
นายอำเภอแหวนเพชร (รางวัลชมเชย) 5 รางวัล แบ่งเป็น พื้นที่ปกติ จำนวน 4 รางวัล ได้แก่ 1) นายประยูร อรัญรุท นายอำเภอวังสะพุง จังหวัดเลย 2) นายศรัทธา ทองคำ นายอำเภอเมืองกระบี่ จังหวัดกระบี่ 3) นายกองโทอดุลย์ ชูทอง นายอำเภอถลาง จังหวัดภูเก็ต และ 4) นายวัลลภ ประวัติวงค์ นายอำเภอกบินทร์บุรี จังหวัดปราจีนบุรี
พื้นที่ 3 จังหวัดชายแดน ภาคใต้ 1 รางวัล คือ นายสังคม เกิดก่อ นายอำเภอระแงะ จังหวัดนราธิวาส
ปลัดอำเภอแหวนทองคำ (รางวัลชนะเลิศ) จำนวน 5 รางวัล แบ่งเป็น พื้นที่ปกติ จำนวน 4 รางวัล ได้แก่
1) นายสมพร อ่อนชาติ ปลัดอำเภอ (เจ้าพนักงานปกครองชำนาญการ) ที่ทำการปกครองอำเภอปะเหลียน จังหวัดตรัง
2) นายวิทวัส พงศ์กรเกียรติ ปลัดอำเภอ (เจ้าพนักงานปกครองชำนาญการ) ที่ทำการปกครองอำเภอบางปลาม้า จังหวัดสุพรรณบุรี 3) นายรัฐพงศ์ พลจันทร์ ปลัดอำเภอ (เจ้าพนักงานปกครองชำนาญการ) ที่ทำการปกครองอำเภอจตุรพักตรพิมาน จังหวัดร้อยเอ็ด และ 4) นายฤทธิเดช จรรยาพงษ์ ปลัดอำเภอ (เจ้าพนักงานปกครองชำนาญการ) ที่ทำการปกครองอำเภอเชียงของ จังหวัดเชียงราย พื้นที่จังหวัดชายแดนภาคใต้ จำนวน 1 รางวัล คือ นายพิสิษฐ์ มีบุญ ปลัดอำเภอ (เจ้าพนักงานปกครองชำนาญการ) ที่ทำการปกครองอำเภอเมืองปัตตานี จังหวัดปัตตานี
ปลัดอำเภอดีเด่น (รางวัลชมเชย) จำนวน 4 รางวัล แบ่งเป็น พื้นที่ปกติ จำนวน 3 รางวัล ได้แก่ 1) นายดนัย
สุขสกุล ปลัดอำเภอ (เจ้าพนักงานปกครองชำนาญการ) ที่ทำการปกครองอำเภออ่าวลึก จังหวัดกระบี่ 2) นายปัญญาชัย ฟูศรี ปลัดอำเภอ (เจ้าพนักงานปกครองชำนาญการ) ที่ทำการปกครองอำเภอเสาไห้ จังหวัดสระบุรี 3) จ่าเอก สุรชัย ทุมวงษ์ ปลัดอำเภอ (เจ้าพนักงานปกครองชำนาญการ) ที่ทำการปกครองอำเภอยางชุมน้อย จังหวัดศรีสะเกษ พื้นที่จังหวัดชายแดนภาคใต้ จำนวน 1 รางวัล คือ นายสมศักดิ์ ชูศรี ปลัดอำเภอ (เจ้าพนักงานปกครองชำนาญการ) ที่ทำการปกครองอำเภอจะนะ จังหวัดสงขลา
ทั้งนี้ การคัดสรรนายอำเภอและปลัดอำเภอ มาจากผลการดำเนินงานดีเด่นในระดับจังหวัด โดยมีหลักเกณฑ์เป็นผู้ปฏิบัติงานมีผลงานเป็นที่ประจักษ์ มีคุณธรรมจริยธรรม ปฏิบัติงานโดยมุ่งผลสัมฤทธิ์ และได้รับการยอมรับจากทั้งส่วนราชการและประชาชนโดยทั่วไปอย่างต่อเนื่อง เพื่อเป็นขวัญกำลังใจผู้ปฏิบัติหน้าที่ เพื่อให้ได้ข้าราชการที่มีความรู้ ความสามารถ ทุ่มเทกำลังกาย และเสียสละ “บำบัดทุกข์ บำรุงสุข” ให้กับพี่น้องประชาชนได้อย่างแท้จริง

ที่มา : https://www.thaigov.go.th/news/contents/details/23608
