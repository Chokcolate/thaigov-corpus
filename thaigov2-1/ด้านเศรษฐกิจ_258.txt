รัฐบาลไทย-ข่าวทำเนียบรัฐบาล-ก.อุตฯ จัดประชุมชี้แจงแผนปฏิบัติการ แผนปฏิบัติราชการระยะ 3 ปี (พ.ศ. 2563 - 2565) แผนปฏิบัติราชการรายปี (พ.ศ. 2563) เพื่อนําไปสู่การปฏิบัติอย่างมีประสิทธิภาพ

วันพุธที่ 28 สิงหาคม 2562
ก.อุตฯ จัดประชุมชี้แจงแผนปฏิบัติการ แผนปฏิบัติราชการระยะ 3 ปี (พ.ศ. 2563 - 2565) แผนปฏิบัติราชการรายปี (พ.ศ. 2563) เพื่อนําไปสู่การปฏิบัติอย่างมีประสิทธิภาพ
นายพสุ โลหารชุน ปลัดกระทรวงอุตสาหกรรม เป็นประธานเปิดการประชุมการประชุมชี้แจงแผนปฏิบัติการ แผนปฏิบัติราชชการระยะ 3 ปี (พ.ศ. 2563 - 2565) แผนปฏิบัติราชการรายปี (พ.ศ. 2563) ของกระทรวงอุตสาหกรรม และสํานักงานปลัดกระทรวงอุตสาหกรรม
วันนี้( 28 สิงหาคม 2562 ) นายพสุ โลหารชุน ปลัดกระทรวงอุตสาหกรรม เป็นประธานเปิดการประชุมการประชุมชี้แจงแผนปฏิบัติการ แผนปฏิบัติราชชการระยะ 3 ปี (พ.ศ. 2563 - 2565) แผนปฏิบัติราชการรายปี (พ.ศ. 2563) ของกระทรวงอุตสาหกรรม และสํานักงานปลัดกระทรวงอุตสาหกรรม เพื่อนําไปสู่การปฏิบัติอย่างมีประสิทธิภาพ ทั้งนี้ เพื่อให้หน่วยงานในสังกัดกระทรวงอุตสาหกรรมได้รับทราบข้อมูลแผนปฏิบัติการ แผนปฏิบัติราชการ และงบประมาณของกระทรวงอุตสาหกรรม สำนักงานปลัดกระทรวงอุตสาหกรรม จึงได้จัดประชุมชี้แจงขึ้นเพื่อเป็นกรอบแนวทางในการดำเนินงานและเป็นการเตรียมความพร้อมในการจัดทำงบประมาณประจำปี งบประมาณ พ.ศ. 2563-2565 ของหน่วยงานต่อไป โดยมีนางสาวสมจิณณ์ พิลึก  ผู้ว่าการการนิคมอุตสาหกรรมแห่งประเทศไทย นายวีระกิตติ์ รันทกิจธนวัชร์ รองเลขาธิการสํานักงานมาตรฐานผลิตภัณฑ์อุตสาหกรรม ผู้อำนวยกองต่างๆ อุตสาหกรรมจังหวัด  ผู้แทนจากหน่วยงานในสังกัดกระทรวงอุตสาหกรรม ทั้งจากส่วนกลางและส่วนภูมิภาค รัฐวิสาหกิจ สถาบันเครือข่าย จำนวนกว่า 400 ท่าน เข้าร่วมประชุม ณ โรงแรมเดอะ เบอร์เคลีย์ โฮเต็ล ประตูน้ำ กรุงเทพฯ
นายพสุ โลหารชุน ปลัดกระทรวงอุตสาหกรรม กล่าวว่า กระทรวงอุตสาหกรรม ได้ดำเนินการจัดทำแผนปฏิบัติการ แผนปฏิบัติราชการระยะ 3 ปี พ.ศ. 2563-2565 และ แผนปฏิบัติราชการรายปี พ.ศ. 2563 ตามรูปแบบและแนวทางที่สำนักงานสภาพัฒนาการเศรษฐกิจและสังคมแห่งชาติกำหนด
ซึ่งแผนระดับต่างๆ นั้น ได้เชื่อมโยงกับนโยบายของรัฐมนตรีว่าการกระทรวงอุตสาหกรรม (นายสุริยะ จึงรุ่งเรืองกิจ) ที่ได้มอบให้ทุกหน่วยงานร่วมกันขับเคลื่อนเศรษฐกิจภาคอุตสาหกรรม ตาม Agenda ของกระทรวงฯ เพื่อเร่งพัฒนาอุตสาหกรรมให้เกิดผลเป็นรูปธรรม โดยเร็วและสร้างความเชื่อมั่นของนักลงทุน สอดรับกับคำแถลงนโยบายของคณะรัฐมนตรีที่เกี่ยวข้อง กับการพัฒนาภาคอุตสาหกรรม ดังนี้ 1) Bio – Circular – Green หรือ BCG Economy 2) สร้างนวัตกรรมใหม่ในอุตสาหกรรมที่มีศักยภาพและอุตสาหกรรมอนาคต 3) พัฒนาขีดความสามารถของผู้ประกอบการรายใหม่และการเข้าถึงแหล่งเงินทุน 4) การพัฒนาระบบกลไกภาครัฐให้มีประสิทธิภาพในการสนับสนุนผู้ประกอบการ 5) การส่งเสริมพื้นที่เศรษฐกิจพิเศษเพื่อเป็นศูนย์กลางทางเศรษฐกิจของเอเชีย
นอกจากนี้ แผนปฏิบัติการ และแผนปฏิบัติราชการของกระทรวงฯ จะเน้นการส่งเสริมและพัฒนาภาคอุตสาหกรรมที่ครอบคลุมทั้ง “อุตสาหกรรม เป้าหมาย (S-Curve)” “ผู้ประกอบการ 4.0 หรือ SME 4.0” “การส่งเสริมภาคการผลิตไปสู่ 4.0 หรือ Factory 4.0” “การส่งเสริมการลงทุนในพื้นที่ (Investment Promotion)” และ “การปรับ แนวคิดและรูปแบบการปฏิบัติงานเพื่อการให้บริการที่สอดรับกับรูปแบบการประกอบการที่มีประสิทธิภาพ หรือ MOI Transformation” ทั้งนี้การที่กระทรวงฯ จะขับเคลื่อนการพัฒนาภาคอุตสาหกรรมได้อย่างมีประสิทธิภาพได้นั้น กลไกภายในของกระทรวงฯ ต้องมีการปรับรูปแบบเพื่อรองรับการปฏิบัติงาน รูปแบบใหม่ ภายใต้แนวคิด “MOI Transformation” ดังเช่น การจัดทำข้อมูลภาคอุตสาหกรรม เพื่อการเตือนภัยเศรษฐกิจรองรับ Big Data จะเป็นกลยุทธ์หนึ่งที่สาคัญในการแปลงนโยบายและชี้นำเชิงยุทธศาสตร์ ไปสู่การปฏิบัติในระดับพื้นที่ได้อย่างถูกต้อง แม่นยำสามารถสร้างความเชื่อมั่นให้ ผู้ประกอบการและนักลงทุนได้อย่างมีประสิทธิภาพต่อไป #กระทรวงอุตสาหกรรม #สำนักงานปลัดกระทรวงอุตสาหกรรม #แผนปฏิบัติราชการ

ที่มา : https://www.thaigov.go.th/news/contents/details/22565
