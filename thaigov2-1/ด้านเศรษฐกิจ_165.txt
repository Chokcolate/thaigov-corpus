รัฐบาลไทย-ข่าวทำเนียบรัฐบาล-วว. ร่วมพิธีเปิดงานศิลปาชีพ ประทีปไทยโอทอปก้าวไกลด้วยพระบารมี ประจำปี 2562

วันพุธที่ 14 สิงหาคม 2562
วว. ร่วมพิธีเปิดงานศิลปาชีพ ประทีปไทยโอทอปก้าวไกลด้วยพระบารมี ประจำปี 2562
วว. ร่วมพิธีเปิดงานศิลปาชีพ ประทีปไทยโอทอปก้าวไกลด้วยพระบารมี ประจำปี 2562 เพื่อเทิดพระเกียรติ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในวโรกาสมหามงคลเฉลิมพระชนมพรรษา 12 สิงหาคม 2562
ดร.ชุติมา เอี่ยมโชติชวลิต ผู้ว่าการสถาบันวิจัยวิทยาศาสตร์และเทคโนโลยีแห่งประเทศไทย (วว.) กระทรวงการอุดมศึกษา วิทยาศาสตร์ วิจัยและนวัตกรรม ร่วมพิธีเปิดงานศิลปาชีพ ประทีปไทยโอทอปก้าวไกลด้วยพระบารมี ประจำปี 2562 เพื่อเทิดพระเกียรติ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในวโรกาสมหามงคลเฉลิมพระชนมพรรษา 12 สิงหาคม 2562 โดย พลเอก อนุพงษ์ เผ่าจินดา รัฐมนตรีว่าการกระทรวงมหาดไทย เป็นประธานในการเปิดงาน ในวันอาทิตย์ ที่ 11 สิงหาคม 2562 ณ เวทีกลาง อาคารชาเลนเจอร์ 2 ศูนย์แสดงสินค้าและการประชุมอิมแพ็คเมืองทองธานี อำเภอปากเกร็ด จังหวัดนนทบุรี
หลังจากนั้นผู้ว่าการ วว.และคณะยังได้เยี่ยมชมนิทรรศการและการสาธิตผลิตภัณฑ์ที่โซนกิจกรรมของ วว. ที่มีสินค้าหลากหลายจากงานวิจัยที่ทาง วว. ได้นำวิทยาศาสตร์ เทคโนโลยีและนวัตกรรมไปช่วยพัฒนาสินค้ามาจัดแสดงภายในงาน จัดขึ้นระหว่างวันที่ 10-18 สิงหาคม 2562 ณ อาคารชาเลนเจอร์ 1-3 เมืองทองธานี

ที่มา : https://www.thaigov.go.th/news/contents/details/22233
