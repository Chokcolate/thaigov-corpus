รัฐบาลไทย-ข่าวทำเนียบรัฐบาล-กระทรวงดิจิทัลฯ ร่วมพิธีวางพวงมาลาวันปิยมหาราช ประจำปี 2562

วันศุกร์ที่ 25 ตุลาคม 2562
กระทรวงดิจิทัลฯ ร่วมพิธีวางพวงมาลาวันปิยมหาราช ประจำปี 2562
กระทรวงดิจิทัลฯ ร่วมพิธีวางพวงมาลาวันปิยมหาราช ประจำปี 2562
นายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม และคู่สมรส ร่วมพิธีบำเพ็ญกุศลและทำบุญตักบาตรเนื่องในวันคล้ายวันสวรรคตพระบาทสมเด็จพระจุลจอมเกล้าเจ้าอยู่หัว (วันปิยมหาราช) พร้อมด้วยนางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม และนางวรรณพร เทพหัสดิน ณ อยุธยา รองปลัดกระทรวงดิจิทัลเพื่อเศรษฐกิจและสังคม เข้าร่วมพิธี เมื่อวันที่ 23 ตุลาคม 2562 ณ บริเวณท้องสนามหลวง โดยมีพลเอกประวิตร วงษ์สุวรรณ รองนายกรัฐมนตรี เป็นประธาน ทั้งนี้ รมว.กระทรวงดิจิทัลฯ พร้อมด้วยนาวาอากาศเอก สมศักดิ์ ขาวสุวรรณ์ รองปลัดกระทรวงดิจิทัลเพื่อเศรษฐกิจและสังคม ได้ร่วมวางพวงมาลาและพิธีถวายบังคม เพื่อเป็นการน้อมรำลึกถึงพระราชกรณียกิจและพระมหากรุณาธิคุณของพระบาทสมเด็จพระจุลจอมเกล้าเจ้าอยู่หัว ที่ได้ทรงปฏิบัติอันเป็นคุณประโยชน์แก่ประเทศชาติและประชาชน
*********************

ที่มา : https://www.thaigov.go.th/news/contents/details/24051
