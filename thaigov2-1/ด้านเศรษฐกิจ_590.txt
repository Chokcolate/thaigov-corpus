รัฐบาลไทย-ข่าวทำเนียบรัฐบาล-ธ.ออมสิน แจ้งปิดปรับปรุงระบบงานชั่วคราว 11 ถึง 12 ตุลาคม 2562 เพื่อเพิ่มประสิทธิภาพการให้บริการลูกค้า

วันพฤหัสบดีที่ 10 ตุลาคม 2562
ธ.ออมสิน แจ้งปิดปรับปรุงระบบงานชั่วคราว 11 ถึง 12 ตุลาคม 2562 เพื่อเพิ่มประสิทธิภาพการให้บริการลูกค้า
ธนาคารออมสินมีการปิดปรับปรุงระบบงาน ATM และ ADM เป็นการชั่วคราว ในวันศุกร์ที่ 11 ตุลาคม 2562 ตั้งแต่เวลา 23.30 น. ถึงวันเสาร์ที่ 12 ตุลาคม 2562 เวลา 07.30 น. รวมระยะเวลา 8 ชั่วโมง เพื่อพัฒนาและเพิ่มประสิทธิภาพระบบงานอิเล็กทรอนิกส์ของธนาคาร
ดร.ชาติชาย พยุหนาวีชัย ผู้อำนวยการธนาคารออมสิน เปิดเผยว่า ธนาคารออมสินมีการปิดปรับปรุงระบบงาน ATM และ ADM เป็นการชั่วคราว ในวันศุกร์ที่ 11 ตุลาคม 2562 ตั้งแต่เวลา 23.30 น. ถึงวันเสาร์ที่ 12 ตุลาคม 2562 เวลา 07.30 น. รวมระยะเวลา 8 ชั่วโมง เพื่อพัฒนาและเพิ่มประสิทธิภาพระบบงานอิเล็กทรอนิกส์ของธนาคาร รวมถึงรองรับการขยายตัวของธุรกิจและปริมาณธุรกรรมที่จะเพิ่มขึ้นในอนาคต ซึ่งจะทำให้ลูกค้าของธนาคารและลูกค้าต่างธนาคาร ไม่สามารถใช้บริการในช่วงเวลาดังกล่าว ได้แก่ การทำธุรกรรมทุกประเภทผ่านตู้ ATM และ ADM ธนาคารออมสิน, บัตรเดบิตธนาคารออมสินทำรายการผ่านตู้ ATM และรูดซื้อสินค้าในต่างประเทศ และบัตรเครดิตธนาคารออมสินทำรายการผ่านตู้ ATM และ ADM ของต่างธนาคาร แต่ทั้งนี้ลูกค้ายังสามารถใช้บริการผ่านตู้ ATM และ ADM ของต่างธนาคารได้ตามปกติ จึงขออภัยลูกค้าทุกท่านในความไม่สะดวกครั้งนี้ด้วย
สอบถามข้อมูลเพิ่มเติม สามารถติดตามได้ตามสื่อประชาสัมพันธ์ของธนาคารออมสินทุกช่องทาง ได้แก่ Website : www.gsb.or.th, Line Official, Facebook : GSB Society หรือสอบถามรายละเอียดเพิ่มเติมจากเจ้าหน้าที่ธนาคารออมสินทุกสาขาทั่วประเทศ หรือ ศูนย์ลูกค้าสัมพันธ์ธนาคารออมสิน Call Center โทร.1115

ที่มา : https://www.thaigov.go.th/news/contents/details/23724
