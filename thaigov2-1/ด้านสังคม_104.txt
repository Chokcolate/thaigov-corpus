รัฐบาลไทย-ข่าวทำเนียบรัฐบาล-​Big Cleaning Day!! “บิ๊กณัฐ” ปลัดกระทรวงกลาโหม นำทัพจิตอาสา “เราทำความดี ด้วยหัวใจ” ทำประโยชน์เพื่อสังคม

วันศุกร์ที่ 23 สิงหาคม 2562
​Big Cleaning Day!! “บิ๊กณัฐ” ปลัดกระทรวงกลาโหม นำทัพจิตอาสา “เราทำความดี ด้วยหัวใจ” ทำประโยชน์เพื่อสังคม
เช้าวันนี้ (วันศุกร์ที่ 23 ส.ค.62) เวลา 08.00 น. พลเอกณัฐ อินทรเจริญ ปลัดกระทรวงกลาโหม เป็นประธานเปิดกิจกรรมโครงการจิตอาสา "เราทำความดี ด้วยหัวใจ" ณ ลานอเนกประสงค์ สำนักงานปลัดกระทรวงกลาโหม (พื้นที่ศรีสมาน)
เช้าวันนี้ (วันศุกร์ที่ 23 ส.ค.62) เวลา 08.00 น. พลเอกณัฐ อินทรเจริญ ปลัดกระทรวงกลาโหม เป็นประธานเปิดกิจกรรมโครงการจิตอาสา "เราทำความดี ด้วยหัวใจ" ณ ลานอเนกประสงค์ สำนักงานปลัดกระทรวงกลาโหม (พื้นที่ศรีสมาน) หลังจากนั้นจะเริ่มกิจกรรมเก็บขยะ ทำความสะอาด ตัดแต่งกิ่งไม้ และปรับปรุงภูมิทัศน์บริเวณพื้นที่สวนสมเด็จพระศรีนครินทราบรมราชชนนี, วัดเรืองเวชมงคล และชุมชนหมู่บ้านมิตรประชา อ.ปากเกร็ด จว.นนทบุรี โดยมีข้าราชการจากหน่วยขึ้นตรงสำนักงานปลัดกระทรวงกลาโหม ส่วนราชการ และประชาชนในพื้นที่โดยรอบร่วมทำกิจกรรม
สำหรับการจัดกิจกรรมในครั้งนี้ประชาชนจิตอาสาร่วมแรงร่วมใจกันอย่างเข้มแข็งในการบำเพ็ญสาธารณประโยชน์ อีกทั้ง ยังก่อให้เกิดประโยชน์ต่อสังคม และประเทศชาติ  หลอมรวมดวงใจของทุกคนให้เป็นพลังหนึ่งเดียวกัน เพื่อแสดงน้ำหนึ่งใจเดียวกันในการร่วมกันปฏิบัติการจิตอาสาอีกด้วย

ที่มา : https://www.thaigov.go.th/news/contents/details/22463
