รัฐบาลไทย-ข่าวทำเนียบรัฐบาล-“รมว.ทส.” นำทีมพบ “นายกฯ” รณรงค์ ดีเดย์ 1 มกรา 2563 งดแจกถุงพลาสติกหูหิ้วทั่วประเทศพร้อมเชิญชวน ครม. และประชาชน ลอยกระทงรักษ์สิ่งแวดล้อม

วันพฤหัสบดีที่ 7 พฤศจิกายน 2562
“รมว.ทส.” นำทีมพบ “นายกฯ” รณรงค์ ดีเดย์ 1 มกรา 2563 งดแจกถุงพลาสติกหูหิ้วทั่วประเทศพร้อมเชิญชวน ครม. และประชาชน ลอยกระทงรักษ์สิ่งแวดล้อม
“รมว.ทส.” นำทีมพบ “นายกฯ” รณรงค์ ดีเดย์ 1 มกรา 2563 งดแจกถุงพลาสติกหูหิ้วทั่วประเทศพร้อมเชิญชวน ครม. และประชาชน ลอยกระทงรักษ์สิ่งแวดล้อม
“รมว.ทส.” นำทีมพบ “นายกฯ” รณรงค์ ดีเดย์ 1 มกรา 2563 งดแจกถุงพลาสติกหูหิ้วทั่วประเทศพร้อมเชิญชวน ครม. และประชาชน ลอยกระทงรักษ์สิ่งแวดล้อม
วันที่ 6 พ.ย.2562 ที่ทำเนียบรัฐบาล ก่อนการประชุมคณะรัฐมนตรี (ครม.) นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม (ทส) พร้อมด้วย นายรัชฎา สุริยกุล ณ อยุธยา อธิบดีกรมส่งเสริมคุณภาพสิ่งแวดล้อม (สส.) นำทีมผู้บริหารห้างสรรพสินค้า ศูนย์การค้า และร้านสะดวกซื้อ รณรงค์ทำความดีด้วยหัวใจ ลดรับ ลดให้ ลดใช้ถุงพลาสติก “Everyday Say No to Plastic Bags” โดยมอบป้าย “รณรงค์งดให้บริการถุงพลาสติกหูหิ้ว ตั้งแต่วันที่ 1 มกราคม 2563” ให้กับ พล.อ.ประยุทธ์ จันทร์โอชา นายกรัฐมนตรี เชิญชวนคนไทยเตรียมความพร้อม ใช้ถุงผ้าหรือวัสดุทดแทนที่เป็นมิตรกับสิ่งแวดล้อมแทนการใช้ถุงพลาสติกหูหิ้วหรือถุงก๊อบแก๊บ ซึ่งตั้งแต่วันที่ 1 มกราคม ปีหน้า ห้างสรรพสินค้าและร้านค้าปลีกรายใหญ่ กว่า 47 ราย จะงดแจกถุงพลาสติกหูหิ้วให้กับลูกค้า โดยตั้งเป้า ประเทศไทยปราศจากพลาสติกใช้ครั้งเดียวทิ้ง ภายในปี 2564 พร้อมกันนี้ ยังได้มอบ “กระทงรักษ์สิ่งแวดล้อม” ให้กับนายกฯ เชิญชวน ครม. และประชาชน
ลดปริมาณขยะกระทงและใช้กระทงวัสดุธรรมชาติแทนกระทงโฟม ภายใต้แนวคิด “มาด้วยกัน ลอยด้วยกัน” “๑ ครอบครัว ๑ กระทง” “๑ คู่รัก ๑ กระทง” และ “๑ แก๊ง/ก๊วน/กลุ่ม ๑ กระทง”
นอกจากนี้ ในช่วงงานกาชาด ประจำปี 2562 ระหว่างวันที่ 15 – 24 พ.ย. 2562 ที่จัดขึ้น ณ สวนลุมพินี กรุงเทพมหานคร กระทรวงทรัพยากรธรรมชาติและสิ่งแวดล้อม โดยกรมส่งเสริมคุณภาพสิ่งแวดล้อม ยังได้ร่วมกับสภากาชาดไทย ส่งเสริมการจัดงานการกุศลที่เป็นมิตรกับสิ่งแวดล้อม “งดใช้โฟม ลดใช้พลาสติก” จัดกิจกรรมจิตอาสาจัดการสิ่งแวดล้อมและขยะมูลฝอยภายในงานฯ เพื่อปลูกฝังจิตสำนึกและเสริมสร้างการมีส่วนร่วมของประชาชนในการจัดการขยะที่ต้นทางอย่างยั่งยืน อีกด้วย

ที่มา : https://www.thaigov.go.th/news/contents/details/24382
