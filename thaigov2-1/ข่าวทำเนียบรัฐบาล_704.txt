รัฐบาลไทย-ข่าวทำเนียบรัฐบาล-นายกรัฐมนตรีขอบคุณประชาชนที่ติดตามการอภิปรายและชี้แจง ซึ่งล้วนเป็นประโยชน์เพราะเป็นการทำงานร่วมกันของรัฐบาลและสภาผู้แทนราษฏร

วันพฤหัสบดีที่ 27 กุมภาพันธ์ 2563
นายกรัฐมนตรีขอบคุณประชาชนที่ติดตามการอภิปรายและชี้แจง ซึ่งล้วนเป็นประโยชน์เพราะเป็นการทำงานร่วมกันของรัฐบาลและสภาผู้แทนราษฏร
นายกรัฐมนตรีขอบคุณประชาชนที่ติดตามการอภิปรายและชี้แจง ซึ่งล้วนเป็นประโยชน์เพราะเป็นการทำงานร่วมกันของรัฐบาลและสภาผู้แทนราษฏร
วันนี้ (27 กุมภาพันธ์ 2563) เวลา 18:30 น. ณ อาคารรัฐสภา พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม กล่าวขอบคุณทุกคนที่ให้โอกาสรัฐบาลในการชี้แจงข้อเท็จจริง ซึ่งเราต้องปฏิรูปไปด้วยกัน ทั้งฝ่ายบริหาร ฝ่ายนิติบัญญัติ และฝ่ายตุลาการ ทุกคนมีส่วนร่วมในการอภิปรายในครั้งนี้ หลายเรื่องต้องใช้เวลาในการตอบอภิปราย ซึ่งมีทั้งสาระและประโยชน์ เรามีปัญหาหลายเรื่องทั้งความมั่นคง เศรษฐกิจ การลงทุน ขอยืนยันว่าใช้อำนาจตามระเบียบบริหารแผ่นดินทุกประการ
.
ในนามของรัฐบาลขอยืนยันกับประชาชนว่าจะทำหน้าที่ต่อไปให้ดีที่สุด หากว่ามีสิ่งหนึ่งสิ่งใดจะทำได้เพิ่มเติมจากคำแนะนำของท่านสมาชิกผู้ทรงเกียรติทั้งหลายซึ่งเป็นผู้แทนของประชาชนที่เลือกท่านมา โดยจะทำงานไม่เลือกพื้นที่ ไม่เลือกภาค เราจะดูแลให้ทั่วถึงทุกภาค ทุกกลุ่ม ทุกจังหวัด ทุกองค์การบริหารส่วนท้องถิ่น ตามความต้องการของประชาชนให้เป็นไปตามระดับความเร่งด่วน
.
ตลอดระยะเวลาที่ผ่านมา 5 ปี 7 เดือน เราจะต้องทำให้ต่อเนื่อง โดยรัฐบาลต้องระมัดระวังในเรื่องของกฎหมาย ความถูกต้อง ความชอบธรรม ความเท่าเทียม อย่างแท้จริง เราต้องคำนึกถึงคนทุกกลุ่ม ทุกฝ่าย ทุกอาชีพ เรายังมีปัญหาอีกมากทั้งภายในภายนอก เพราะฉะนั้นคนไทยยุคใหม่นั้น ต้องยอมรับว่าเขามีความคิด มีความกระตือรือร้นที่จะเปลี่ยนแปลง เป็นหน้าที่ของพวกเราทุกคนที่จะสร้างความเข้าใจ เราไม่ได้เป็นศัตรูกัน ลูกหลานของเราทั้งสิ้น ไม่ว่าจะใครก็ตาม วันนี้เราจะต้องนำพาประเทศไปสู่ความสงบสุขร่มเย็น
*************************************

ที่มา : https://www.thaigov.go.th/news/contents/details/26804
