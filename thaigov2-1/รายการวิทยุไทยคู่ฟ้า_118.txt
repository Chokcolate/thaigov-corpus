รัฐบาลไทย-ข่าวทำเนียบรัฐบาล-รัฐบาลห่วงสถานการณ์ฝุ่น PM2.5 แนะสวมหน้ากากป้องกัน

วันจันทร์ที่ 18 พฤศจิกายน 2562
รัฐบาลห่วงสถานการณ์ฝุ่น PM2.5 แนะสวมหน้ากากป้องกัน
วันเสาร์ที่ 16 พฤศจิกายน 2562
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลห่วงสุขภาพของประชาชน จากสถานการณ์ฝุ่นละอองขนาดเล็ก PM2.5 ที่มีค่าฝุ่นละอองเกินมาตรฐานในบางพื้นที่และเริ่มส่งผลกระทบต่อสุขภาพ โดยเฉพาะเด็กเล็ก ผู้สูงอายุ หญิงมีครรภ์ ผู้ป่วยโรคภูมิแพ้ หัวใจและหลอดเลือด ผู้ที่ทำงานอยู่กลางแจ้งเป็นเวลานานหรืออาศัยในพื้นที่เสี่ยง ควรปิดประตูหน้าต่างให้มิดชิด งดกิจกรรมหรือออกกำลังกายกลางแจ้ง ควรสวมใส่หน้ากากอนามัยชนิดที่ป้องกันฝุ่นละออง PM2.5 ได้ ทั้งนี้ ขอให้ประชาชนติดตามสถานการณ์คุณภาพอากาศอย่างต่อเนื่องผ่านแอพพลิเคชั่น Air4thai หรือเว็บไซต์ของกรมควบคุมมลพิษ โดยให้สังเกตที่สีเป็นหลัก หากเป็นสีส้มและสีแดง ซึ่งเป็นค่าฝุ่นละอองที่เกินมาตรฐาน และมีผลกระทบต่อสุขภาพควรปฏิบัติตนตามคำแนะนำอย่างเคร่งครัด
​ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/24630
