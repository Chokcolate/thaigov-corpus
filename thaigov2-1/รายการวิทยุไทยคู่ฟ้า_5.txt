รัฐบาลไทย-ข่าวทำเนียบรัฐบาล-มาตรการเร่งด่วนช่วยเหลือเกษตรกรจากภัยแล้ง

วันพุธที่ 24 กรกฎาคม 2562
มาตรการเร่งด่วนช่วยเหลือเกษตรกรจากภัยแล้ง
วันพุธที่ 24 กรกฎาคม 2562
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลโดยกระทรวงเกษตรและสหกรณ์กำหนดมาตรการช่วยเหลือเกษตรกรที่ได้รับผลกระทบจากภัยแล้งระยะเร่งด่วน โดยจะเร่งเพิ่มปริมาณน้ำในอ่างเก็บน้ำและพื้นที่ที่ประสบภัยด้วยปฏิบัติการฝนหลวง บูรณาการความร่วมมือด้านอากาศยานกับกองทัพบก สำนักงานตำรวจแห่งชาติ และกองทัพอากาศ พร้อมทั้งเตรียมเยียวยาความเสียหายแก่ผู้ที่เดือดร้อน เริ่มจากการเร่งสำรวจพื้นที่ที่ได้รับความเสียหาย เตรียมแจกจ่ายเมล็ดพันธุ์ข้าว ซึ่งมีเมล็ดพันธุ์ข้าวจ้าวสำรองไว้แล้วจำนวน 10,000 ตัน รวมทั้งจะพิจารณาให้เกษตรกรพักชำระหนี้กับ ธ.ก.ส. เป็นระยะเวลา 3 ปี ส่วนเกษตรกรที่ไม่ได้เข้าร่วมโครงการสามารถขอขยายเวลาปรับตารางชำระ หนี้ได้ 1 รอบปีการผลิต ตลอดจนปรับแผนการบริหารจัดการน้ำในระยะยาวให้มีประสิทธิภาพยิ่งขึ้น
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/21727
