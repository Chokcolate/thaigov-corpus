รัฐบาลไทย-ข่าวทำเนียบรัฐบาล-กระทรวงดิจิทัลฯ จัดกิจกรรมอบรมให้ความรู้เกี่ยวกับ Blockchain หวังนำเทคโนโลยีมาประยุกต์ใช้ในการทำงานให้มีประสิทธิภาพมากยิ่งขึ้น

วันศุกร์ที่ 26 กรกฎาคม 2562
กระทรวงดิจิทัลฯ จัดกิจกรรมอบรมให้ความรู้เกี่ยวกับ Blockchain หวังนำเทคโนโลยีมาประยุกต์ใช้ในการทำงานให้มีประสิทธิภาพมากยิ่งขึ้น
กระทรวงดิจิทัลฯ จัดกิจกรรมอบรมให้ความรู้เกี่ยวกับ Blockchain หวังนำเทคโนโลยีมาประยุกต์ใช้ในการทำงานให้มีประสิทธิภาพมากยิ่งขึ้น
นางคนึงนิจ คชศิลา ผู้ตรวจราชการกระทรวงดิจิทัลเพื่อเศรษฐกิจและสังคม เป็นประธานเปิดการสัมมนากิจกรรม KM Forum ครั้งที่ 10 ในหัวข้อ “Blockchain in Enterprise and Government” เมื่อวันที่ 25 กรกฎาคม 2562 ณ ห้องประชุม BB 201 ชั้น 2 ศูนย์ประชุมวายุภักษ์ โรงแรมเซ็นทรา ศูนย์ราชการและคอนเวนชันเซ็นเตอร์ กรุงเทพฯ โดยกระทรวงดิจิทัลเพื่อเศรษฐกิจและสังคม ได้จัดกิจกรรมเสริมสร้างองค์ความรู้ให้แก่บุคลากรคือ กิจกรรม KM Forum ในครั้งนี้ เป็นเรื่องเกี่ยวกับการทำความรู้จัก “Blockchain” ซึ่งเป็นอีกหนึ่งในเทคโนโลยีที่เข้ามามีบทบาทและเป็นเครื่องมือสำคัญในการบันทึกจัดเก็บข้อมูล การตรวจสอบ ติดตามเพื่อความโปร่งใส เพิ่มประสิทธิภาพในการบริหารองค์กรยุคใหม่ โดยมีวัตถุประสงค์ คือ เพื่อสร้างความเข้าใจต่อผลกระทบจากเทคโนโลยีใหม่ที่อาจเกิดขึ้นกับองค์กร รวมถึงการสร้างแนวคิดในการนำเทคโนโลยี Blockchain ไปประยุกต์ใช้ในองค์กร สำหรับ Blockchain เป็นเทคโนโลยีดิจิทัลที่สำคัญเหมาะสมในการนำมาใช้ในงานบริการภาครัฐในด้านการจัดเก็บข้อมูล เนื่องจากมีคุณลักษณะที่มีความถูกต้องเที่ยงตรงของข้อมูล ความโปร่งใสในการเข้าถึงข้อมูล และมีความสามารถในการทำงานได้อย่างต่อเนื่องของระบบ สามารถใช้ในการจัดเก็บข้อมูลภาครัฐ
***********************

ที่มา : https://www.thaigov.go.th/news/contents/details/21778
