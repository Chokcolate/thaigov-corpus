รัฐบาลไทย-ข่าวทำเนียบรัฐบาล-นายกรัฐมนตรีพบปะเด็กและเยาวชน ชื่มชนเด็กเก่งสร้างชื่อเสียง เด็กกตัญญู ให้กำลังใจเด็กด้อยโอกาส ขอให้เด็กและเยาวชนรักษาความดี เป็นแบบอย่างที่ดี

วันเสาร์ที่ 11 มกราคม 2563
นายกรัฐมนตรีพบปะเด็กและเยาวชน ชื่มชนเด็กเก่งสร้างชื่อเสียง เด็กกตัญญู ให้กำลังใจเด็กด้อยโอกาส ขอให้เด็กและเยาวชนรักษาความดี เป็นแบบอย่างที่ดี
นายกรัฐมนตรีพบปะเด็กและเยาวชน ชื่มชนเด็กเก่งสร้างชื่อเสียง เด็กกตัญญู ให้กำลังใจเด็กด้อยโอกาส ขอให้เด็กและเยาวชนรักษาความดี เป็นแบบอย่างที่ดี
วันนี้ (11 มกราคม 2563) เวลา 10.00 น. ณ ห้องทำงานนายกรัฐมนตรี ชั้น 2 ตึกไทยคู่ฟ้า ทำเนียบรัฐบาล   พลเอก ประยุทธ์ จันทร์โอชา นายกรัฐมนตรีได้พบปะกับเด็กและเยาวชนที่นำชื่อเสียงมาสู่ประเทศ และเด็กจากจังหวัดชายแดนภาคใต้ที่มีความซื่อสัตย์ หรือเด็กกตัญญู และเด็กพิเศษหรือด้อยโอกาส จำนวนทั้งสิ้น 20 คน พร้อมเปิดโอกาสให้เด็กและเยาวชนนั่งเก้าอี้ทำงานนายกรัฐมนตรี และถ่ายภาพเป็นที่ระลึกร่วมกับนายกรัฐมนตรี สำหรับบรรยากาศการนั่งเก้าอี้ทำงานของนายกรัฐมนตรีเป็นไปอย่างอบอุ่น โดยนายกรัฐมนตรีได้พูดคุยสอบถามเด็กและเยาวชนอย่างเป็นกันเอง พร้อมกล่าวชื่นชมเด็กและเยาวชนที่นำชื่อเสียงมาสู่ประเทศ ขอให้เรียนรู้ พัฒนาตัวเองต่อไป อย่าหยุดพัฒนา ในส่วนของเด็กที่มีความซื่อสัตย์ หรือเด็กกตัญญู นายกรัฐมนตรีขอให้รักษาความดีนี้ให้คงไว้ เพราะความดีจะทำให้ประสบความสำเร็จในทุกอย่าง มีแต่ความเจริญ และขอให้ชวนๆ เพื่อนมาช่วยกันทำความดี พร้อมกันนี้ นายกรัฐมนตรีกล่าวให้กำลังใจเด็กพิเศษหรือด้อยโอกาสว่า ขอให้เด็กและเยาวชนอย่าท้อแท้ มีกำลังใจในการดำรงชีวิต และให้ยืนหยัดอยู่ในสังคมด้วยความภาคภูมิใจ ดูแลตัวเองให้เข้มแข็งมีกำลังใจในทุก ๆ ด้าน
สำหรับในปีนี้ มีเด็กและเยาวชนจากทั่วประเทศเขียนคำอวยพรปีใหม่ให้กับนายกรัฐมนตรี โดยได้นำมาจัดนิทรรศการไว้บริเวณตึกไทยคู่ฟ้า โดยนายกรัฐมนตรีได้เขียนตอบขอบคุณความว่า “สวัสดีปีใหม่ 2563 ขอให้เด็กและเยาวชนทุกคนมีความสำเร็จตลอดไป และเนื่องในวันเด็กแห่งชาติปีนี้ ลงุตู่ ขอให้ทุกคน ให้ความสำคัญกับการศึกษาเพื่ออนาคต ของตนเอง และครอบครัว พัฒนาตนเอง เรียนรู้ คิดวิเคราะห์เป็นกระบวนการ มีภูมิต้านทาน มีความรู้คู่คุณธรรม”
-------------------------------------------------

ที่มา : https://www.thaigov.go.th/news/contents/details/25716
