รัฐบาลไทย-ข่าวทำเนียบรัฐบาล-​“บิ๊กณัฐ” หนุนพลังจิตอาสา เดินหน้าทำความดีตามโครงการจิตอาสาพระราชทาน “เราทำความดี เพื่อชาติ ศาสน์ กษัตริย์”

วันพุธที่ 26 กุมภาพันธ์ 2563
​“บิ๊กณัฐ” หนุนพลังจิตอาสา เดินหน้าทำความดีตามโครงการจิตอาสาพระราชทาน “เราทำความดี เพื่อชาติ ศาสน์ กษัตริย์”
พลเอกณัฐ อินทรเจริญ ปลัดกระทรวงกลาโหม พร้อมด้วยผู้บังคับบัญชาระดับสูง ตรวจเยี่ยมกำลังพลจิตอาสา “เราทำความดี เพื่อชาติ ศาสน์ กษัตริย์” สนองพระราโชบายของพระบาทสมเด็จพระเจ้าอยู่หัว
พลเอกณัฐ อินทรเจริญ ปลัดกระทรวงกลาโหม พร้อมด้วยผู้บังคับบัญชาระดับสูง ตรวจเยี่ยมกำลังพลจิตอาสา “เราทำความดี เพื่อชาติ ศาสน์ กษัตริย์” สนองพระราโชบายของพระบาทสมเด็จพระเจ้าอยู่หัว ในบริเวณพื้นที่ 2 ฝั่งคูเมืองเดิม วัดบูรณศิริมาตยาราม วัดราชประดิษฐสถิตมหาสีมาราม และวัดราชบพิธสถิตมหาสีมารามราชวรวิหาร โดยมีประชาชนจิตอาสาในบริเวณใกล้เคียง ร่วมแรงกายแรงใจทำความสะอาดถนน เก็บขยะ ลอกคูคลอง และปรับปรุงภูมิทัศน์ให้มีความสะอาดเรียบร้อย เพื่อสุขอนามัยที่ดีของกำลังพล และประชาชนในพื้นที่
สำหรับกิจกรรมจิตอาสาในครั้งนี้ จะช่วยพัฒนาชุมชนในพื้นที่ให้มีสภาพความเป็นอยู่ที่ดีขึ้น และแสดงให้เห็นถึงพลังความสามัคคีในการร่วมแรงร่วมใจกันเป็นหนึ่งเดียว ของกำลังพล และประชาชนจิตอาสาในการบำเพ็ญสาธารณประโยชน์ต่อประเทศชาติ ที่จะสืบสาน “เราทำความดี เพื่อชาติ ศาสน์ กษัตริย์” ตามแนวพระราโชบายสืบไป

ที่มา : https://www.thaigov.go.th/news/contents/details/26761
