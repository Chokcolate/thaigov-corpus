รัฐบาลไทย-ข่าวทำเนียบรัฐบาล-วราวุธบุกบ้านเกิดเดินหน้าแจกถุงผ้าตลาดเทศบาลอู่ทอง

วันอาทิตย์ที่ 10 พฤศจิกายน 2562
วราวุธบุกบ้านเกิดเดินหน้าแจกถุงผ้าตลาดเทศบาลอู่ทอง
นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วย นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม นำคณะผู้บริหารเจ้าหน้าที่หน่วยงานในสังกัด ทส. ลงพื้นที่ตลาดเทศบาลอู่ทอง จังหวัดสุพรรณบุรี เดินหน้ารณรงค์ เช
วราวุธบุกบ้านเกิดเดินหน้าแจกถุงผ้าตลาดเทศบาลอู่ทอง
วันนี้ 10 พฤศจิกายน 2562 นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วย นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม นำคณะผู้บริหารเจ้าหน้าที่หน่วยงานในสังกัด ทส. ลงพื้นที่ตลาดเทศบาลอู่ทอง จังหวัดสุพรรณบุรี เดินหน้ารณรงค์ เชิญชวนพ่อแม่พี่น้อง อำเภออู่ทอง ทำความดีด้วยหัวใจ ลดรับ ลดให้ ลดใช้ถุงพลาสติก Every Day Say No to Plastic bags พร้อมแจกถุงผ้า ให้ประชาชนพ่อค้าแม่ค้าในตลาดเทศบาลอู่ทอง โดยมีหน่วยงานราชการและเอกชนในพื้นที่อำเภออู่ทองมาร่วมกิจกรรมรณรงค์ลดใช้ถุงพลาสติกในครั้งนี้ด้วย
โอกาสนี้ รัฐมนตรีว่าการกระทรวงทรัพยากรธรรมชาติและสิ่งแวดล้อม ได้พบปะประชาชนและพี่น้อง ทสม. ชาวจังหวัดสุพรรณบุรี พร้อมมอบสื่อการเรียนการสอนแก่สถานศึกษา มอบถุงผ้าแก่โรงพยาบาลสำหรับใส่ยากลับบ้าน และมอบกล้าไม้แก่ผู้นำชุมชน ณ หอประชุมเทศบาลตำบลอู่ทอง จังหวัดสุพรรณบุรี
นายวราวุธ กล่าวว่า เหลือเวลาอีก 52 วันเท่านั้นที่ประเทศไทยจะประกาศเลิกใช้ถุงพลาสติก โดยกระทรวงทรัพยากรธรรมชาติและสิ่งแวดล้อม จับมือกับ 47 ห้างร้านทั่วประเทศ จะเลิกแจกถุงพลาสติกแบบใช้ครั้งเดียวทิ้ง โดยวันที่ 1 มกราคม 2563 นี้ เราจะออกกฏหมายงดการใช้ถุงพลาสติกแบบใช้ครั้งเดียวทิ้ง ขอให้พี่น้องประชาชนอย่าลืมพกถุงผ้าออกจากบ้าน วันนี้เรามาช่วยกันรณรงค์ ลดใช้ เลิกใช้ถุงพลาสติก หันมาใช้ถุงผ้าแทนการใช้ถุงพลาสติก

ที่มา : https://www.thaigov.go.th/news/contents/details/24459
