รัฐบาลไทย-ข่าวทำเนียบรัฐบาล-รัฐบาลตั้งคณะกรรมการขับเคลื่อนยุทธศาสตร์ส่งเสริมการเรียนภาษาคอมพิวเตอร์ (Coding) แห่งชาติ

วันพุธที่ 5 กุมภาพันธ์ 2563
รัฐบาลตั้งคณะกรรมการขับเคลื่อนยุทธศาสตร์ส่งเสริมการเรียนภาษาคอมพิวเตอร์ (Coding) แห่งชาติ
รัฐบาลตั้งคณะกรรมการขับเคลื่อนยุทธศาสตร์ส่งเสริมการเรียนภาษาคอมพิวเตอร์ (Coding) แห่งชาติ
นางสาวรัชดา ธนาดิเรก รองโฆษกประจำสำนักนายกรัฐมนตรี เปิดเผยว่า ขณะนี้รัฐบาลได้จัดตั้งคณะกรรมการขับเคลื่อนยุทธศาสตร์และนโยบายส่งเสริมการเรียนภาษาคอมพิวเตอร์ (Coding)แห่งชาติเพื่อเป็นกลไกการขับเคลื่อนยุทธศาสตร์ด้านการบูรณาการการเรียนรู้ตั้งแต่ระดับประถมจนถึงอุดมศึกษาเพื่อรองรับการเปลี่ยนแปลงทางเทคโนโลยีดิจิทัลในศตวรรษที่21 ทั้งนี้ คุณหญิงกัลยา โสภณพนิช รมช.ศึกษา ในฐานะรองประธานกรรมการฯ ได้กำหนดแผนขับเคลื่อนการเรียนการสอนโดยเริ่มต้นจากการสร้างทักษะการคิดวิเคราะห์ คิดอย่างมีเหตุผล รู้จักแก้ปัญหาในระดับชั้นประถม ซึ่งคือพื้นฐานของการเข้าใจCoding และทักษะของคนยุคใหม่ในทุกช่วงวัย
สำหรับองค์คณะกรรมการชุดนี้ ประกอบด้วย รัฐมนตรีหลายกระทรวงกล่าวคือ กระทรวงการอุดมศึกษาฯ กระทรวงดิจิทัลฯ กระทรวงศึกษาเป็นที่ปรึกษา และรองนายกรัฐมนตรีที่กำกับการบริหารราชการกระทรวงศึกษาเป็นประธาน
......................................

ที่มา : https://www.thaigov.go.th/news/contents/details/26306
