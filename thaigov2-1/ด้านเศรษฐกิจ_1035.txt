รัฐบาลไทย-ข่าวทำเนียบรัฐบาล-รัฐมนตรีสุริยะฯ ลงพื้นที่ชัยภูมิ รับฟังปัญหาเกษตรกรไร่อ้อยภาคอีสาน

วันอังคารที่ 10 ธันวาคม 2562
รัฐมนตรีสุริยะฯ ลงพื้นที่ชัยภูมิ รับฟังปัญหาเกษตรกรไร่อ้อยภาคอีสาน
รัฐมนตรีสุริยะฯ ลงพื้นที่ชัยภูมิ รับฟังปัญหาเกษตรกรไร่อ้อยภาคอีสาน
นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม ลงพื้นที่จังหวัดชัยภูมิเพื่อรับฟังปัญหาเกษตรกรไร่อ้อยภาคอีสาน พร้อมยืนยันว่าชาวไร่อ้อยโดยเฉพาะเกษตรกรรายย่อยจะได้รับการดูแลจากรัฐบาล โดยที่ผ่านมารัฐบาลได้ทยอยออกมาตรการช่วยเหลือชาวเกษตรกรอย่างต่อเนื่อง อาทิ ข้าว มันสำปะหลัง ยางพารา ปาล์ม และกำลังจะถึงคิวชาวไร่อ้อยที่รัฐบาลเตรียมเงินไว้ 1 หมื่นล้านบาทไว้ช่วยเหลือ ซึ่งอยู่ระหว่างการหาตัวเลขที่เหมาะสม และเกิดประโยชน์สูงสุดกับพี่น้องชาวเกษตรกร เพื่อสร้างความอยู่ดี กินดีให้กับประชาชน โดยมีนางสาวสุชาดา แทนทรัพย์ โฆษกกระทรวงอุตสาหกรรม ร่วมด้วย และมีนายสัมฤทธิ์ แทนทรัพย์ นายเชิงชาย ชาลีรินทร์ ส.ส.ชัยภูมิและจังหวัดใกล้เคียง ร่วมให้การต้อนรับ

ที่มา : https://www.thaigov.go.th/news/contents/details/25126
