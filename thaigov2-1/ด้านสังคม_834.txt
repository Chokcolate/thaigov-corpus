รัฐบาลไทย-ข่าวทำเนียบรัฐบาล-ผู้ตรวจกระทรวงดิจิทัลฯ บรรยายพิเศษส่งเสริมมุกดาหารเมืองอัจฉริยะประเภทเมืองเดิมน่าอยู่ (Livable City)

วันอังคารที่ 10 มีนาคม 2563
ผู้ตรวจกระทรวงดิจิทัลฯ บรรยายพิเศษส่งเสริมมุกดาหารเมืองอัจฉริยะประเภทเมืองเดิมน่าอยู่ (Livable City)
ผู้ตรวจกระทรวงดิจิทัลฯ บรรยายพิเศษส่งเสริมมุกดาหารเมืองอัจฉริยะประเภทเมืองเดิมน่าอยู่ (Livable City)
ผศ.(พิเศษ) นพ.พลวรรธน์ วิทูรกลชิต ผู้ตรวจราชการกระทรวงดิจิทัลเพื่อเศรษฐกิจและสังคม เป็นวิทยากรบรรยายพิเศษ หัวข้อ Smart Health เพื่อสร้างความรู้ความเข้าใจด้านดิจิทัลเทคโนโลยีและการประยุกต์ใช้ให้แก่ข้าราชการ เจ้าหน้าที่ จังหวัดมุกดาหาร ร่วมรับฟัง ซึ่งได้รับเกียรติจาก นายชยันต์ ศิริมาศ ผู้ว่าราชการจังหวัดมุกดาหาร ให้การต้อนรับ ณ ห้องประชุม ศาลากลางจังหวัดมุกดาหาร เมื่อวันที่ 10 มีนาคม 2563 สำหรับจังหวัดมุกดาหาร เป็นหนึ่งใน 21 จังหวัด จาก 5 ภูมิภาค ที่ได้รับการส่งเสริมเป็นเขตพัฒนาเมืองอัจฉริยะ จากสำนักงานส่งเสริมเศรษฐกิจดิจิทัล กระทรวงดิจิทัลเพื่อเศรษฐกิจและสังคม ภายใต้โครงการ Smart City มุกดาหาร ประเภทเมืองอัจฉริยะ: เมืองเดิมน่าอยู่ (Livable City) และ เมืองใหม่ทันสมัย (New City) ดำเนินการโดย: สำนักงานจังหวัดมุกดาหาร ในพื้นที่: อ.เมืองมุกดาหาร อ.หว้านใหญ่ อ.คำชะอี อ.นิคมคำสร้อย และ อ.หนองสูง จ.มุกดาหาร ลักษณะเมืองอัจฉริยะ: Smart Environment, Smart Economy, Smart Mobility และ Smart Living
****************

ที่มา : https://www.thaigov.go.th/news/contents/details/27045
