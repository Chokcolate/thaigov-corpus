รัฐบาลไทย-ข่าวทำเนียบรัฐบาล-ผู้ช่วยรัฐมนตรี ก.อุตสาหกรรม เป็นประธานเปิดงาน ECO INNOVATION FORUM 2019

วันจันทร์ที่ 23 กันยายน 2562
ผู้ช่วยรัฐมนตรี ก.อุตสาหกรรม เป็นประธานเปิดงาน ECO INNOVATION FORUM 2019
นายธีระยุทธ วานิชชัง ผู้ช่วยรัฐมนตรีว่าการกระทรวงอุตสาหกรรม เป็นประธานเปิดงาน “ECO INNOVATION FORUM 2019”
วันนี้ (23 ก.ย. 62) นายธีระยุทธ วานิชชัง ผู้ช่วยรัฐมนตรีว่าการกระทรวงอุตสาหกรรม เป็นประธานเปิดงาน “ECO INNOVATION FORUM 2019” โดยมีนายสุชาติ ไตรแสงรุจิระ ที่ปรึกษารัฐมนตรีว่าการกระทรวงอุตสาหกรรม ร่วมเป็นเกียรติ และมีนางสาวสมจิณณ์ พิลึก ผู้ว่าการการนิคมอุตสาหกรรมแห่งประเทศไทย และนายสมชาย หวังวัฒนาพาณิช รองประธานสภาอุตสาหกรรมแห่งประเทศไทย ให้การต้อนรับ ณ ห้องบอลรูม โรงแรมมิราเคิลแกรนด์  กรุงเทพฯ
“ECO INNOVATION FORUM 2019” จัดขึ้นภายใต้แนวคิด Circular Economy: Way to Smart and Sustainable Eco Industrial Town มีวัตถุประสงค์เพื่อส่งเสริมการพัฒนาเมืองอุตสาหกรรมเชิงนิเวศภายใต้หลักการของเศรษฐกิจหมุนเวียน (Circular Economy) เน้นการใช้ทรัพยากรให้เกิดประสิทธิภาพสูงสุด เพื่อสอดรับกับการขยายตัวของประชากรโลกที่เพิ่มสูงขึ้น

ที่มา : https://www.thaigov.go.th/news/contents/details/23321
