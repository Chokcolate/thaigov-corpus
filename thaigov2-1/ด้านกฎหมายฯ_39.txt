รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรมตรวจเยี่ยมและมอบนโยบายการทำงานสำนักงานกิจการยุติธรรม

วันพุธที่ 14 สิงหาคม 2562
รัฐมนตรีว่าการกระทรวงยุติธรรมตรวจเยี่ยมและมอบนโยบายการทำงานสำนักงานกิจการยุติธรรม
รัฐมนตรีว่าการกระทรวงยุติธรรมตรวจเยี่ยมและมอบนโยบายการทำงานสำนักงานกิจการยุติธรรม
ในวันพุธที่ ๑๔ สิงหาคม ๒๕๖๒ เวลา ๑๐.๐๐ น.
ณ ห้องกิจการยุติธรรม ชั้น ๙ สำนักงานกิจการยุติธรรม
อาคารรัฐประศาสนภักดี ศูนย์ราชการเฉลิมพระเกียรติฯ
นายสมศักดิ์ เทพสุทิน รัฐมนตรีว่าการกระทรวงยุติธรรม
พร้อมด้วยนายวิวัฒน์ นิติกาญจนา ที่ปรึกษารัฐมนตรีว่าการกระทรวงยุติธรรม
ว่าที่ร้อยตรี ธนกฤต จิตรอารีย์รัตน์ เลขานุการรัฐมนตรีว่าการกระทรวงยุติธรรม
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
นายธวัชชัย ไทยเขียว รองปลัดกระทรวงยุติธรรม
คณะทำงานรัฐมนตรีว่าการกระทรวงยุติธรรม และคณะผู้บริหารกระทรวงยุติธรรม
ตรวจเยี่ยมและรับฟังการบรรยายบทบาทภารกิจของสำนักงานกิจการยุติธรรม
รวมทั้ง ผลการดำเนินงานสำคัญ อาทิ การสร้างการรับรู้ทางกฎหมาย
กรอบป้องกันอาชญากรรม การป้องกันอาชญากรรมและการกระทำผิดซ้ำ
และการดำเนินงานของศูนย์แลกเปลี่ยนข้อมูลกระบวนการยุติธรรม (DXC)
ซึ่งตั้งขึ้นเพื่อแลกเปลี่ยนข้อมูลระหว่างหน่วยงานในกระบวนการยุติธรรม
นอกจากนี้ รับทราบระบบวิเคราะห์ข้อมูลยุติธรรม เพื่อให้สามารถนำข้อมูลดังกล่าวมาวิเคราะห์ ประมวลผล
เพื่อสรุปผลลัพธ์ในภาพรวมของกระบวนการยุติธรรมและนำไปสู่การวางแผนนโยบายต่าง ๆ
พร้อมทั้งมอบนโยบายการทำงานด้านการยกระดับกระบวนการยุติธรรมของประเทศไทย
โดยมี นายวัลลภ นาคบัว ผู้อำนวยการสำนักงานกิจการยุติธรรม
พร้อมด้วยคณะผู้บริหาร ข้าราชการ และเจ้าหน้าที่ ให้การต้อนรับ และร่วมรับฟังนโยบายการทำงาน
โอกาสนี้ รัฐมนตรีว่าการกระทรวงยุติธรรม ได้เน้นย้ำการดำเนินงานในด้านต่าง ๆ
อาทิ การสร้างการรับรู้ความเข้าใจภารกิจให้ประชาชนได้รับรู้และเข้าถึงมากขึ้น
การเสริมสร้างความรู้ด้านกฎหมายให้ประชาชนเข้าใจได้อย่างง่าย
รวมทั้งการแก้ไขปัญหาการกระทำผิดซ้ำโดยศึกษาจากสภาพปัญหาเพื่อนำมาศึกษา วิเคราะห์ วิจัย
ถึงสาเหตุที่ก่อให้เกิดการกระทำผิดซ้ำ เพื่อหาแนวทางป้องกันต่อไป

ที่มา : https://www.thaigov.go.th/news/contents/details/22235
