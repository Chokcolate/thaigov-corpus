รัฐบาลไทย-ข่าวทำเนียบรัฐบาล-ธอส. ฉลองครบรอบ 66 ปี จัดกิจกรรม “ธอส.วิ่งเพื่อบ้าน GHB RUN FOR HOME 2019” รายได้ทั้งหมดนำไปสร้างและปรับปรุงบ้านให้ผู้ยากไร้

วันศุกร์ที่ 16 สิงหาคม 2562
ธอส. ฉลองครบรอบ 66 ปี จัดกิจกรรม “ธอส.วิ่งเพื่อบ้าน GHB RUN FOR HOME 2019” รายได้ทั้งหมดนำไปสร้างและปรับปรุงบ้านให้ผู้ยากไร้
ธอส. ฉลองครบรอบ 66 ปี จัดกิจกรรม “ธอส. วิ่งเพื่อบ้าน GHB RUN FOR HOME 2019” ชวนลูกค้าประชาชนทั่วไปมาร่วมกันออกกำลังกายด้วยการเดิน-วิ่ง ระยะทาง 10 กิโลเมตร และ 5 กิโลเมตร
ธอส. ฉลองครบรอบ 66 ปี จัดกิจกรรม “ธอส. วิ่งเพื่อบ้าน GHB RUN FOR HOME 2019” ชวนลูกค้าประชาชนทั่วไปมาร่วมกันออกกำลังกายด้วยการเดิน-วิ่ง ระยะทาง 10 กิโลเมตร และ 5 กิโลเมตร และยังได้ร่วมทำบุญ เพราะรายได้จากค่าสมัครวิ่งเพียงท่านละ 400 บาท ธนาคารจะนำไปสร้างหรือปรับปรุงซ่อมแซมบ้านให้กับผู้ยากไร้โดยไม่หักค่าใช้จ่ายต่อไป สมัครได้แล้วตั้งแต่บัดนี้ถึง 30 สิงหาคม 2562
นายฉัตรชัย ศิริไล กรรมการผู้จัดการธนาคารอาคารสงเคราะห์ (ธอส.) เปิดเผยว่า ในโอกาสที่ ธอส. ซึ่งถือเป็นสถาบันการเงินเฉพาะกิจของรัฐที่มีพันธกิจ “ทำให้คนไทยมีบ้าน” จะครบรอบวันสถาปนาธนาคารปีที่ 66 ในวันที่ 24 กันยายน 2562 ธนาคารจึงได้กำหนดจัดกิจกรรม “ธอส. วิ่งเพื่อบ้าน : GHB RUN FOR HOME 2019” ในวันอาทิตย์ที่ 15 กันยายน 2562 โดยเชิญชวนลูกค้าประชาชนทั่วไปมาร่วมกันออกกำลังกายด้วยการเดิน-วิ่งพร้อมกับคณะผู้บริหารและพนักงานธนาคาร เพื่อสร้างความสัมพันธ์ที่ดี และส่งเสริมสุขภาพร่างกายให้มีความแข็งแรง และยังได้ร่วมทำบุญ เพราะธนาคารจะนำรายได้จากค่าสมัครวิ่งท่านละ 400 บาท นำไปสร้างหรือปรับปรุงซ่อมแซมบ้านให้กับผู้ยากไร้ทั้งหมดโดยไม่หักค่าใช้จ่ายต่อไป ซึ่งกิจกรรมดังกล่าวจึงถือเป็นส่วนหนึ่งของการดำเนินงานตามนโยบายการแสดงความรับผิดชอบต่อสังคมและสิ่งแวดล้อม หรือ CSR ของธนาคาร
สำหรับรายละเอียดในการจัดกิจกรรมแบ่งการวิ่งออกเป็น 2 ประเภท ประกอบด้วย 1.วิ่งมินิมาราธอน Home Run ระยะทาง 10 กิโลเมตร แบ่งเป็น ชาย 6 รุ่น ได้แก่ อายุไม่เกิน 19 ปี // 20-29 ปี // 30-39 ปี // 40-49 ปี // 50-59 ปี // 60 ปีขึ้นไป ส่วนหญิงอีก 6 รุ่น ได้แก่ อายุไม่เกิน 19 ปี // 20-29 ปี // 30-39 ปี // 40-49 ปี // 50-59 ปี // 60 ปีขึ้นไป และ 2.เดิน/วิ่ง Home Walk ระยะทาง 5 กิโลเมตร (ไม่มีการแข่งขัน) โดยผู้ที่เข้าเส้นชัยทั้งหมดจะได้รับเหรียญรางวัลทรงกุญแจบ้าน ส่วนผู้ที่เข้าเส้นชัยเป็นคนแรกในประเภทวิ่ง Home Run ระยะทาง 10 กิโลเมตรทั้ง ชาย/หญิง จะได้รับถ้วยเกียรติยศพร้อมด้วยเงินรางวัล 10,000 บาท และผู้ที่เข้าเส้นชัยลำดับที่ 1- 5 ในประเภทระยะทาง 10 กิโลเมตรทั้ง ชาย/หญิง ทุกรุ่นอายุจะได้รับถ้วยเกียรติยศ โดยมีจุด Start และเข้าเส้นชัยที่ธนาคารอาคารสงเคราะห์ สำนักงานใหญ่ พระราม 9
ทั้งนี้ ผู้ที่สนใจร่วมกิจกรรมสามารถสมัครได้แล้วตั้งแต่บัดนี้ถึง 30  สิงหาคม 2562 หรือจนกว่าจะมีการสมัครเต็ม จำนวน 4,000 คน สอบรายละเอียดเพิ่มเติมหรือสมัครเข้าร่วมกิจกรรมได้ที่ https://www.ghbrun.com หรือ Facebook : GHB RUN 2019  หรือ Line@ GHBRUN และ Hotline โทร.095-558-1556 โดยผู้ที่สมัครและชำระเงินตามเงื่อนไขที่กำหนด จะได้รับเสื้อและเบอร์วิ่งจัดส่งถึงบ้านหรือที่อยู่ที่ผู้สมัครแจ้งไว้ในระบบต่อไป

ที่มา : https://www.thaigov.go.th/news/contents/details/22293
