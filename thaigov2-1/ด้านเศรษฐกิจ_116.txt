รัฐบาลไทย-ข่าวทำเนียบรัฐบาล-จุรินทร์ประชุมสามฝ่าย เคาะประกันรายได้เกษตรกรชาวสวนปาล์ม ชาวสวนพอใจ ชื่นชมรัฐมนตรีที่ได้มาตรการ เป็นรูปธรรมที่สุด

วันพฤหัสบดีที่ 8 สิงหาคม 2562
จุรินทร์ประชุมสามฝ่าย เคาะประกันรายได้เกษตรกรชาวสวนปาล์ม ชาวสวนพอใจ ชื่นชมรัฐมนตรีที่ได้มาตรการ เป็นรูปธรรมที่สุด
หน้าห้องประชุม 404 ชั้น4 อาคารรัฐสภา นายจุรินทร์ ลักษณะวิศิษฎ์ หัวหน้าพรรคประชาธิปัตย์ รองนายกรัฐมนตรีและรัฐมนตรีว่าการกระทรวงพาณิชย์ ได้จัดการประชุมหารือแนวทางการบริหารจัดการตามน้ำมันทั้งระบบโดยผู้ที่เกี่ยวข้องกว่า  100 คน
ทั้งกระทรวงพาณิชย์ โดยกรมการค้าภายในและกรมที่เกี่ยวข้อง ราชการ รัฐวิสาหกิจ เอกชน และตัวแทนเกษตรกร เช่น นายมนัส  พุทธรัตน์ ประธานสมาพันธ์ชาวสวนปาล์มแห่งประเทศไทย นายอธิราษฎร์ ดำดี ผู้ทรงคุณวุฒิในคณะกรรมการนโยบายปาล์มแห่งชาติ นายพันศักดิ์ จิตรรัตน์ ประธานคณะกรรมการด้านปาล์มน้ำมันและพืชพลังงาน สภาเกษตรกรแห่งชาติ เป็นต้น
โดยรองนายกรัฐมนตรีและรัฐมนตรีว่าการกระทรวงพาณิชย์ได้กล่าวสรุปผลการประชุม ได้ระดมทุกฝ่าายมาหาข้อสรุปร่วมกันในเรื่องของการประกันรายได้เกษตรกรชาวสวนปาล์ม ซึ่งทั้ง 3 ฝ่ายได้เห็นพ้องต้องกันว่าจะมีการดำเนินการตามนโยบายประกันรายได้ชาวสวนปาล์มของรัฐบาลโดยแบ่งรายละเอียดนั้นจะกำหนดรายได้ประกันที่กิโลกรัมละ 4 บาทที่น้ำมัน 18% โดยจัดประกันรายได้ให้ครัวเรือนละไม่เกิน 25 ไร่ ในเรื่องของการคิดคำนวณส่วนต่างที่จะโอนผ่านบัญชีของธนาคาร ธกส.โอนให้เกษตรกรนั้น คิดคำนวณจากรายได้ที่ประกันกิโลละ 4 บาทลบด้วยราคาตลาด ณช่วงเวลาที่กำหนดโดยส่วนต่างนี้จะโอนเข้าบัญชีให้เกษตรกรทันที
โดยการคำนวณราคาตลาดเพื่อเอาไปรบกับ 4 บาทนั้นก็จะคำนวณทุก 15 วันและจะมีอนุกรรมการที่จะมีการจัดตั้งขึ้นเป็นผู้คำนวณ ส่วนในเรื่องของการโอนเงินส่วนต่างนั้นจะโอนให้ปีละ 4 ครั้งหรือที่เรียกว่าจะโอนให้ทุก 3 เดือน
อย่างไรก็ตามนโยบายประกันรายได้ของชาวสวนปาล์มนั้นจะเป็นมาตรการหนึ่ง แต่จะมีมาตรการอื่นควบคู่ไปด้วยเพื่อให้ชาวสวนปาล์มมีรายได้และชีวิตความเป็นอยู่ที่ดีขึ้นโดยมาตรการที่จะทำควบคู่กันไปนั้นประกอบด้วยหลายมาตรการด้วยกัน เช่น มาตรการที่หนึ่ง คือเป็นมาตรการที่จะต้องส่งเสริมสนับสนุนให้มีการใช้บี 10 โดยผู้แทนของกระทรวงพลังงานได้แจ้งให้ที่ประชุมทราบว่ามีแนวทางที่จะดำเนินการให้บี 10 เป็นภาคบังคับโดยเปลี่ยนจากบี7 เป็นบี 10 ให้ได้ภายในสิ้นปีนี้ เพื่อเพิ่มการใช้น้ำมันปาล์ม
มาตรการที่สอง คือ นำผลิตภัณฑ์ตามนั้นไปใช้เป็นเชื้อเพลิงการผลิตไฟฟ้าซึ่งมติคณะรัฐมนตรีเคยไงมติและยังมีผลของปริมาณการใช้ตามเหลืออยู่จนถึงขณะนี้อีกประมาณ 130,000 ตันซึ่งจะมีการผลักดันในการดำเนินการให้จบตามที่คณะรัฐมนตรีแจ้งไว้
ประการที่สาม คือ ในเรื่องของการกำกับสต๊อกน้ำมันปาล์มดิบและน้ำมันปาล์มที่ฟอก แนะนำเครื่องมือทางเทคโนโลยีเข้ามาตรวจวัดแทนการใช้กำลังคน เป็นมติเป็นเอกฉันท์ ว่าให้นำเครื่องวัดทางอิเล็คทรอนิกส์ที่มีความแม่นยำ
ประการถัดมา คือ มาตรการในเรื่องของการที่จะต้องบังคับในการนำเข้าน้ำมันปาล์มและเคร่งครัดในเรื่องของการนำน้ำมันปาล์มผ่านแดนจากประเทศไทยโดยเฉพาะผ่านจากด่านสะเดา หรือทางภาคใต้เพื่อผ่านแดนไปยังประเทศเพื่อนบ้านซึ่งจะต้องมีมาตรการกำกับและบังคับใช้โดยเคร่งครัดเพื่อไม่ให้มีการนำน้ำมันปาล์มที่อ้างว่าเพื่อการผ่านแดนมาใช้ในประเทศไทยมีผลทำให้ราคา ผลปาล์มตกและกระทบกับเกษตรกร
ประการต่อไป คือ การเร่งรัดการส่งออกน้ำมันปาล์มเพื่อนำไปใช้ในการผลิตสินค้าอุตสาหกรรมซึ่งเรามีแข่ง คือมาเลเซียอินโดนีเซียแปลว่าตลาดใหญ่อยู่ในอินเดียและอาจจะมีตลาดอื่นรองรับ ซึ่งตอนนี้กระทรวงพาณิชย์ก็จะรับไปในการจะเพิ่มการส่งออกต่อไปเป้าหมายใหญ่ครั้งนี้ซึ่งมีเป้าหมายที่จะเดินทางไปอินเดียจะนำภารกิจนี้ไปดำเนินการเพื่อเปิดตลาดน้ำมันปาล์มเพิ่มด้วย
มาตรการสุดท้ายที่สำคัญ คือ
เราเห็นด้วยตรงกันว่ามาตรการปาล์มยั่งยืนเป็นเรื่องจำเป็น โดยเฉพาะที่จะเป็นรูปธรรมในการทำให้เกิดความยั่งยืนขึ้นได้ คือต้องมีพระราชบัญญัติปาล์มน้ำมันเกิดขึ้น ซึ่งที่ประชุมมีความเห็นร่วมกันว่าจะได้มีการผลักดันในเรื่องของพระราชบัญญัตินี้ให้เกิดขึ้นสัมฤทธิ์ผลเป็นรูปธรรมต่อไป
ทั้งหมดคือผลการประชุมในวันนี้ และจะได้มีการนำเสนอผ่านคณะกรรมการนโยบายแห่งชาติที่มีนายสมคิด จาตุศรีพิทักษ์ รองนายกรัฐมนตรีเป็นประธานเพื่อนำเข้าคณะรัฐมนตรีครั้งต่อไป

ที่มา : https://www.thaigov.go.th/news/contents/details/22066
