รัฐบาลไทย-ข่าวทำเนียบรัฐบาล-วันคล้ายวันสถาปนากรมอุทยานแห่งชาติ สัตว์ป่า และพันธุ์พืช ครบรอบ 17 ปี "ก้าวย่างสำคัญ ก้าวทันยุคดิจิตอล"

วันพุธที่ 2 ตุลาคม 2562
วันคล้ายวันสถาปนากรมอุทยานแห่งชาติ สัตว์ป่า และพันธุ์พืช ครบรอบ 17 ปี "ก้าวย่างสำคัญ ก้าวทันยุคดิจิตอล"
วันคล้ายวันสถาปนากรมอุทยานแห่งชาติ สัตว์ป่า และพันธุ์พืช ครบรอบ 17 ปี "ก้าวย่างสำคัญ ก้าวทันยุคดิจิตอล"
วันคล้ายวันสถาปนากรมอุทยานแห่งชาติ สัตว์ป่า และพันธุ์พืช ครบรอบ 17 ปี "ก้าวย่างสำคัญ ก้าวทันยุคดิจิตอล"
กระทรวงทรัพยากรธรรมชาติและสิ่งแวดล้อม โดยกรมอุทยานแห่งชาติ สัตว์ป่า และพันธุ์พืช จัดงานวันคล้ายวันสถาปนากรมอุทยานแห่งชาติ สัตว์ป่า และพันธุ์พืช ครบรอบ 17 ปี ภายใต้ชื่องาน "ก้าวย่างสำคัญ ก้าวทันยุคดิจิทัล" พร้อมมอบโล่และเครื่องหมายเชิดชูเกียรติ "พิทักษ์ทรัพยากรป่าไม้” แด่ผู้ช่วยเหลือราชการกรมอุทยานแห่งชาติ สัตว์ป่า และพันธุ์พืช ผู้เกษียณอายุราชการ ข้าราชการและลูกจ้างประจำ ดีเด่น ประจำปี 2562
วันนี้ (2 ตุลาคม 2562) เวลา 13.00 น. นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานในพิธีมอบโล่และเครื่องหมายเชิดชูเกียรติ "พิทักษ์ทรัพยากรป่าไม้” ผู้ช่วยเหลือราชการกรมอุทยานแห่งชาติ สัตว์ป่า และพันธุ์พืช แด่ผู้เกษียณอายุราชการ ข้าราชการและลูกจ้างประจำ ดีเด่น ประจำปี 2562 ในงานวันคล้ายวันสถาปนากรมอุทยานแห่งชาติ สัตว์ป่า และพันธุ์พืช ครบรอบ 17 ปี โดยมีนายนพดล พลเสน ผู้ช่วยรัฐมนตรีว่าการกระทรวงทรัพยากรธรรมชาติและสิ่งแวดล้อม นายยุทธพล อังกินันทน์
ที่ปรึกษารัฐมนตรีว่าการกระทรวงทรัพยากรธรรมชาติและสิ่งแวดล้อม นายธเนศพล ธนบุณยวัฒน์ เลขานุการรัฐมนตรีว่าการกระทรวงทรัพยากรธรรมชาติและสิ่งแวดล้อม และนายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม ร่วมเป็นเกียรติในงาน ณ ห้องประชุม กริต สามะพุทธิ กรมอุทยานแห่งชาติ สัตว์ป่า และพันธุ์พืช
นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม ได้กล่าวว่า การที่พวกเราได้มีโอกาสทำหน้าที่ปกป้องผืนป่าด้วยใจรัก ด้วยความยากลำบากและเสียสละ ผมขอเป็นกำลังใจให้กับเจ้าหน้าที่ทุก ๆ ท่าน และผมจะดูแลสวัสดิการของข้าราชการ เจ้าหน้าที่ และพนักงานของกรมอุทยานแห่งชาติ สัตว์ป่า และพันธุ์พืช ให้ดีที่สุด
ทั้งนี้ นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม ได้มอบหลักการในการปฏิบัติหน้าที่ให้กับข้าราชการและเจ้าหน้าที่ของกรมอุทยานแห่งชาติ สัตว์ป่า และพันธุ์ ดังนี้
1. น้อมนำหลักการทรงงาน พระราชดำริของพระบาทสมเด็จพระบรมชนกาธิเบศร มหาภูมิพล อดุลยเดชมหาราช บรมนาถบพิตร ในหลวงรัชกาลที่ 9 และพระราชดำริของพระบาทสมเด็จพระวชิรเกล้าเจ้าอยู่หัว ในการที่จะสืบสาน รักษา และต่อยอด มาเป็นแนวทางในการปฏิบัติงาน
2. ปรับทัศนคติเพื่อให้เข้าใจในมุมมองของพี่น้องประชาชน ศึกษาข้อกฎหมายให้เข้าใจและไม่นำมาใช้ในทางที่ผิดกับประชาชน
​          3. นำเทคโนโลยีที่ทันสมัยมาใช้ในการปฏิบัติงาน เพื่อบริหารจัดการอุทยานแห่งชาติให้สู่มาตรฐานสากล สามารถรองรับนักท่องเที่ยวจากทั่วโลกได้ เพราะเปรียบเสมือนประตูสู่โลกภายนอกทำให้ประเทศไทยเป็นที่รู้จักของนานาอารยประเทศ

ที่มา : https://www.thaigov.go.th/news/contents/details/23577
