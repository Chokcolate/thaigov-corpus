รัฐบาลไทย-ข่าวทำเนียบรัฐบาล-คณะสื่อมวลชนจากสมาคมนักหนังสือพิมพ์แห่งประเทศจีน (All China Journalists Association: ACJA) เข้าเยี่ยมคารวะนายสมคิด จาตุศรีพิทักษ์ รองนายกรัฐมนตรี

วันพุธที่ 11 ธันวาคม 2562
คณะสื่อมวลชนจากสมาคมนักหนังสือพิมพ์แห่งประเทศจีน (All China Journalists Association: ACJA) เข้าเยี่ยมคารวะนายสมคิด จาตุศรีพิทักษ์ รองนายกรัฐมนตรี
คณะสื่อมวลชนจากสมาคมนักหนังสือพิมพ์แห่งประเทศจีน (All China Journalists Association: ACJA) เข้าเยี่ยมคารวะนายสมคิด จาตุศรีพิทักษ์ รองนายกรัฐมนตรี
วันนี้ (11 ธันวาคม 2562) เวลา 08.00 น. ณ ตึกบัญชาการ 1 ทำเนียบรัฐบาล คณะสื่อมวลชนจากสมาคมนักหนังสือพิมพ์แห่งประเทศจีน (All China Journalists Association: ACJA) เข้าเยี่ยมคารวะนายสมคิด จาตุศรีพิทักษ์ รองนายกรัฐมนตรี สรุปสาระสำคัญดังนี้
รองนายกรัฐมนตรีกล่าวยินดีที่ได้ต้อนรับคณะสื่อมวลชนจากสมาคมนักหนังสือพิมพ์แห่งประเทศจีนในโอกาสเดินทางเยือนประเทศไทย และยินดีที่ได้พบสมาคมนักข่าวนักหนังสือพิมพ์แห่งประเทศไทย ไทยและจีนมีความสนิทสนมถือเป็นพี่น้องกัน ทั้งสองฝ่ายมุ่งมั่นที่จะผลักดันความเชื่อมโยงต่าง ๆ โดยเฉพาะส่งเสริมความเชื่อมโยงระหว่างเขตพัฒนาพิเศษภาคตะวันออก (EEC) กับกรอบความร่วมมือเขตอ่าวกวางตุ้ง - ฮ่องกง -  มาเก๊า (Guangdong-Hong Kong-Macao Greater Bay Area: GBA) นอกจากนี้ เมื่ออาทิตย์ที่ผ่านมา นางแคร์รี หล่ำ ผู้บริหารสูงสุดเขตบริหารพิเศษฮ่องกง ได้เดินทางเยือนไทยอย่างเป็นทางการด้วยเช่นกัน ถือได้ว่า ความสัมพันธ์ระหว่างทั้งสองประเทศอยู่ในระดับสูงและมีความแน่นแฟ้น
ด้านคณะสื่อมวลชนจากสมาคมนักหนังสือพิมพ์แห่งประเทศจีนเชื่อมั่นว่า ภายใต้การนำของรัฐบาล และรองนายกรัฐมนตรีจะกระชับความสัมพันธ์ระหว่างทั้งสองประเทศให้ใกล้ชิดมากยิ่งขึ้น โดยเฉพาะด้านเศรษฐกิจ และการท่องเที่ยว โดยในตอนท้าย คณะสื่อมวลชนฯ ได้กล่าวขอบคุณรองนายกรัฐมนตรีที่ให้เข้าพบ พร้อมเห็นว่าการได้เข้าเยี่ยมคารวะรองนายกรัฐมนตรีในวันนี้ จะยิ่งช่วยสร้างความใกล้ชิด มีการไปมาหาสู่ และสร้างความเข้าใจระหว่างกันได้มากยิ่งขึ้นในทุกระดับ

ที่มา : https://www.thaigov.go.th/news/contents/details/25139
