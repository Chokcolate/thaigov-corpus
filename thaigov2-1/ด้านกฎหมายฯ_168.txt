รัฐบาลไทย-ข่าวทำเนียบรัฐบาล-กระทรวงยุติธรรม ประชุมขับเคลื่อนการดำเนินงานตามภารกิจจิตอาสาพระราชทาน

วันพฤหัสบดีที่ 16 มกราคม 2563
กระทรวงยุติธรรม ประชุมขับเคลื่อนการดำเนินงานตามภารกิจจิตอาสาพระราชทาน
กระทรวงยุติธรรม ประชุมขับเคลื่อนการดำเนินงานตามภารกิจจิตอาสาพระราชทาน
ในวันพฤหัสบดีที่ ๑๖ มกราคม ๒๕๖๓ เวลา ๑๓.๓๐ น.
ณ ห้องประชุมกระทรวงยุติธรรม ๒ ชั้น ๘
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพฯ
นายนิมิต ทัพวนานต์ ผู้ตรวจราชการกระทรวงยุติธรรม
เป็นประธานการประชุมคณะทำงานจิตอาสาสำนักงานปลัดกระทรวงยุติธรรม ครั้งที่ ๑/๒๕๖๓
เพื่อรับทราบรายงานผลการดำเนินงานของคณะทำงานจิตอาสาของสำนักงานปลัดกระทรวงยุติธรรม
กิจกรรมจิตอาสาจัดเตรียมและพัฒนาสถานที่ ณ ที่ทำการกระทรวงยุติธรรม “ขุดดิน...ถาก...ถาง”
กิจกรรม GREEN AREA PROJECT ส่งเสริมคุณธรรมด้านจิตสาธารณะ และความมีจิตอาสาให้แก่บุคลากร
และกิจกรรมจิตอาสากระทรวงยุติธรรมและวัดชลประทานรังสฤษดิ์ พระอารามหลวง
พร้อมทั้งพิจารณาแผนขับเคลื่อนจิตอาสาสำนักงานปลัดกระทรวงยุติธรรม ประจำปีงบประมาณ พ.ศ. ๒๕๖๓
ที่กำหนดขอบเขตการดำเนินงานด้านจิตอาสาครอบคลุมภารกิจ ๕ ด้าน ประกอบด้วย
ด้านที่ ๑ จิตอาสาพัฒนา ด้านที่ ๒ จิตอาสาภัยพิบัติ ด้านที่ ๓ จิตอาสาเฉพาะกิจ
ด้านที่ ๔ จิตอาสาให้ความรู้ และด้านที่ ๕ จิตอาสาประชาสัมพันธ์
เพื่อให้การขับเคลื่อนภารกิจจิตอาสาของสำนักงานปลัดกระทรวงยุติธรรมครอบคลุมในทุกมิติ เป็นไปอย่างมีประสิทธิภาพ
อีกทั้งจะเป็นการสร้างเสริมสร้างภาพลักษณ์ที่ดีในภารกิจงานด้านการพัฒนาสังคมของกระทรวงยุติธรรม
ให้เป็นที่ประจักษ์ต่อสาธารณชนต่อไป

ที่มา : https://www.thaigov.go.th/news/contents/details/25855
