รัฐบาลไทย-ข่าวทำเนียบรัฐบาล-รองนายกรัฐมนตรีติดตามสถานการณ์น้ำท่วม- น้ำแล้ง  กำชับทำงานเชิงรุก เน้นดูแลประชาชนในพื้นที่

วันอังคารที่ 26 พฤศจิกายน 2562
รองนายกรัฐมนตรีติดตามสถานการณ์น้ำท่วม- น้ำแล้ง  กำชับทำงานเชิงรุก เน้นดูแลประชาชนในพื้นที่
รองนายกรัฐมนตรีติดตามสถานการณ์น้ำท่วม- น้ำแล้ง  กำชับทำงานเชิงรุก เน้นดูแลประชาชนในพื้นที่
วันนี้ (26 พฤศจิกายน 2562) เวลา 14.30 น. ณ ศูนย์แถลงข่าวรัฐบาล ตึกนารีสโมสร ทำเนียบรัฐบาล ภายหลังเสร็จสิ้นการประชุมคณะรัฐมนตรี (ครม.) นางสาวรัชดา ธนาดิเรก รองโฆษกประจำสำนักนายกรัฐมนตรี เปิดเผยถึงข้อสั่งการของพลเอกประวิตร วงษ์สุวรรณ รองนายกรัฐมนตรีในการประชุมคณะรัฐมนตรีว่า รองนายกรัฐมนตรีได้กำชับให้ทุกกระทรวงติดตามการแก้ภัยน้ำ ทั้งน้ำแล้ง-น้ำท่วม โดยให้ติดตามสถานการณ์ข่าวอย่างใกล้ชิด เตรียมแผนการระบายน้ำ เร่งสำรวจพื้นที่  เน้นทุกพื้นที่ที่เสี่ยงภัยน้ำท่วม -น้ำแล้ง สำหรับพื้นที่ที่น้ำไม่เพียงพอ มอบหมายให้การประปาส่วนภูมิภาคดูแลประเมินสถานการณ์น้ำ รวมไปถึงการสำรวจแหล่งน้ำบาดาลเพื่อติดตามสถานการณ์น้ำในทุกพื้นที่อย่างใกล้ชิดด้วย
..................................................................................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/24833
