รัฐบาลไทย-ข่าวทำเนียบรัฐบาล-ข่าวดี สปสช.เริ่มแล้วโครงการรับยาร้านยาใกล้บ้าน ลดความแออัดในโรงพยาบาล

วันพฤหัสบดีที่ 3 ตุลาคม 2562
ข่าวดี สปสช.เริ่มแล้วโครงการรับยาร้านยาใกล้บ้าน ลดความแออัดในโรงพยาบาล
ข่าวดี สปสช.เริ่มแล้วโครงการรับยาร้านยาใกล้บ้าน ลดความแออัดในโรงพยาบาล
น.ส.ไตรศุลี ไตรสรณกุล รองโฆษกสำนักนายกรัฐมนตรี กล่าวว่า จากนโยบายลดความแออัดในโรงพยาบาลของรัฐบาล โดยนายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงสาธารสุข(สธ.) ได้มี นโยบายให้สํานักงานหลักประกันสุขภาพแห่งชาติ(สปสช.) ดำเนินการเร่งด่วน โดยเริ่มให้ผู้ป่วยไปรับยาที่ร้านยาใกล้บ้านได้ เป็นระบบสมัครใจไม่บังคับ โดยผู้ป่วยที่สนใจต้องเข้าเกณฑ์ 4 เงื่อนไข ดังนี้ 1.ใช้สิทธิ์บัตรทอง 2.ป่วยด้วยโรคเบาหวาน ความดันโลหิตสูง หอบหืด หรือโรคทางจิตเวช 3.แพทย์วินิจฉัยแล้วว่าผู้ป่วยสามารถรับยาที่ร้านยาได้ และ 4.ผู้ป่วยสมัครใจยินดีไปรับยาที่ร้านยา
รองโฆษกสำนักนายกรัฐมนตรี กล่าวว่า ผู้ป่วยที่สนใจสามารถติดต่อสอบถามได้ที่ห้องยาของโรงพยาบาลที่เข้าร่วมโครงการ โดยเบื้องต้นมี 50 โรงพยาบาล และ 500 ร้านยาที่เข้าร่วมโครงการ ตั้งแต่วันที่ 1 ต.ค.เป็นต้นไป และสามารถตรวจสอบรายชื่อ "ร้านยาที่เข้าร่วมโครงการรับยาร้านยาใกล้บ้าน ลดความแออัดในโรงพยาบาล" ได้ที่ https://www.nhso.go.th/FrontEnd/page-contentdetail.aspx?CatID=MTI4OA== หรือสอบถามรายละเอียดเพิ่มเติมได้ที่สายด่วน สปสช. โทร. 1330
..................................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/23585
