รัฐบาลไทย-ข่าวทำเนียบรัฐบาล-รองปลัดภานุวัฒน์ฯ ร่วมลงพื้นที่เพื่อติดตามความก้าวหน้าในการดำเนินงานตามนโยบายรัฐบาลในกลุ่มจังหวัดภาคกลางตอนล่าง 1

วันอังคารที่ 12 พฤศจิกายน 2562
รองปลัดภานุวัฒน์ฯ ร่วมลงพื้นที่เพื่อติดตามความก้าวหน้าในการดำเนินงานตามนโยบายรัฐบาลในกลุ่มจังหวัดภาคกลางตอนล่าง 1
นายภานุวัฒน์ ตริยางกูรศรี รองปลัดกระทรวงอุตสาหกรรม ร่วมลงพื้นที่ เพื่อติดตามความก้าวหน้าในการดำเนินงานตามนโยบายรัฐบาลในกลุ่มจังหวัดภาคกลางตอนล่าง 1 ณ โรงยิมเนเซี่ยม องค์การบริหารส่วนจังหวัดราชบุรี
จังหวัดราชบุรี : วันที่ (11 พฤศจิกายน 2562) เวลา 09.00 น. นายภานุวัฒน์ ตริยางกูรศรี รองปลัดกระทรวงอุตสาหกรรม ร่วมลงพื้นที่พร้อมพลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม เพื่อติดตามความก้าวหน้าในการดำเนินงานตามนโยบายรัฐบาลในกลุ่มจังหวัดภาคกลางตอนล่าง 1 ณ โรงยิมเนเซี่ยม องค์การบริหารส่วนจังหวัดราชบุรี ตำบลหน้าเมือง อำเภอเมืองราชบุรี จังหวัดราชบุรี
และเวลา 10.30 น. รองปลัดกระทรวงอุตสาหกรรม ได้เยี่ยมชมจัดบูทนิทรรศการผลิตภัณฑ์ชุมชน OTOP และวิสาหกิจชุมชน และพบปะผู้ประกอบการผลิตภัณฑ์จากมะพร้าวน้ำหอม NC COCONUT ซึ่งได้รับการสนับสนุนจากโครงการกองทุนพัฒนาเอสเอ็มอีตามแนวประชารัฐ จำนวน 10 ล้านบาท ในการจัดทำห้องเย็น และ raya green coconut แฟรนไชส์ฟู้ดทรัค ร่วมออกบูท ณ วัดโชติทายการาม อ.ดำเนินสะดวก จ.ราชบุรี #กระทรวงอุตสาหกรรม #ประชุมคณะรัฐมนตรีอย่างเป็นทางการนอกสถานที่ครั้งที่1/2562 (PRMOI : สปอ. ภาพ/ข่าว)

ที่มา : https://www.thaigov.go.th/news/contents/details/24500
