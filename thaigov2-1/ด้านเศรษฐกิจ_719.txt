รัฐบาลไทย-ข่าวทำเนียบรัฐบาล-อว. จัดงาน “กิจกรรมการสร้างความรู้ ความเข้าใจ ในการยกระดับโอทอปด้วยวิทยาศาสตร์ เทคโนโลยี และนวัตกรรม” พื้นที่จังหวัดพิจิตร

วันอังคารที่ 29 ตุลาคม 2562
อว. จัดงาน “กิจกรรมการสร้างความรู้ ความเข้าใจ ในการยกระดับโอทอปด้วยวิทยาศาสตร์ เทคโนโลยี และนวัตกรรม” พื้นที่จังหวัดพิจิตร
อว. จัดงาน “กิจกรรมการสร้างความรู้ ความเข้าใจ ในการยกระดับโอทอปด้วยวิทยาศาสตร์ เทคโนโลยี และนวัตกรรม” พื้นที่จังหวัดพิจิตร
วันจันทร์ที่ 28 ตุลาคม 2562 เวลา 9.30 น. นายเพิ่มสุข สัจจาภิวัฒน์ หัวหน้าผู้ตรวจราชการกระทรวงการอุดมศึกษา วิทยาศาสตร์ วิจัยและนวัตกรรม  กล่าวเปิดงาน โดยมี นายเกรียงวิชญ์ เตชวิทยไวทิน รองผู้ว่าราชการจังหวัดพิจิตร และนายประสิทธิชัย นรากรณ์ ผู้ช่วยอธิการบดีมหาวิทยาลัยราชภัฏพิบูลสงคราม ร่วมพิธีเปิด “กิจกรรมการสร้างความรู้ ความเข้าใจ ในการยกระดับโอทอปด้วยวิทยาศาสตร์ เทคโนโลยี และนวัตกรรม” (กิจกรรมโอทอปสัญจร) ณ ห้องจินดารัตน์ แกรนด์ ฮอลล์ โรงแรมมีพรสวรรค์ แกรนด์ โฮเทล แอนด์ รีสอร์ท จังหวัดพิจิตร จัดโดยสำนักงานปลัดกระทรวงการอุดมศึกษา วิทยาศาสตร์ วิจัยและนวัตกรรม ร่วมกับมหาวิทยาลัยราชภัฏพิบูลสงคราม และจังหวัดพิจิตร มีกลุ่มผู้ประกอบการเข้าร่วม 64 กลุ่ม และมีจำนวนผู้เข้าร่วมงานประมาณ 200 คน ภายในงานประกอบไปบูธแสดงสินค้าโอทอป กิจกรรมการแนะนำโครงการพัฒนาผลิตภัณฑ์ชุมชน ของสำนักงานปลัดกระทรวงการอุดมศึกษา วิทยาศาสตร์ วิจัยและนวัตกรรม ปีงบประมาณ พ.ศ. 2563 พร้อมอภิปรายการ “ยกระดับโอทอปด้วย วทน. อย่างไร” ตามหัวข้อหลักทั้ง 3 หัวข้อคือ
1.การพัฒนาบรรจุภัณฑ์
2.มาตรฐานผลิตภัณฑ์ (อย.มผช.)
3.การพัฒนาผลิตภัณฑ์โอทอปให้ได้มาตรฐาน
โดยผู้ทรงคุณวุฒิจากหน่วยงานในสังกัด อว. และผู้ทรงคุณวุฒิตัวแทนหน่วยงานราชการของจังหวัดพิจิตร มาให้ความรู้และแนวทางในการผลิตสินค้าโอทอป
ในช่วงบ่ายจะเป็นกิจกรรม “STI for OTOP Upgrade Matching" ให้คำปรึกษาเชิงลึกเพื่อแก้ปัญหาและพัฒนาผลิตภัณฑ์ของผู้ประกอบการ และรับสมัครผู้ประกอบการตามแนวทางคูปองวิทย์เพื่อโอทอป 6 ด้าน โดยแบ่งเป็นกลุ่มย่อย 3 กลุ่มผลิตภัณฑ์ ประกอบด้วย
1.อาหาร - เครื่องดื่ม
2.สมุนไพรที่ไม่ใช่อาหาร
3.ผ้า, เครื่องแต่งกาย และของใช้
เผยแพร่ข่าว : นายธัชนนท์ บุญหล้า
ส่วนสื่อสารองค์กร สำนักบริหารกลาง
กระทรวงการอุดมศึกษา วิทยาศาสตร์ วิจัยและนวัตกรรม
โทรศัพท์ 0 2333 3700 ต่อ 3728 - 3732 โทรสาร 0 2333 3834
Facebook : @MHESIThailand
Call Center โทร.1313

ที่มา : https://www.thaigov.go.th/news/contents/details/24138
