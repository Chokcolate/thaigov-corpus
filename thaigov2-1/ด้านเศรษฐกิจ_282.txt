รัฐบาลไทย-ข่าวทำเนียบรัฐบาล-รปอ.สุรพล ร่วมกับ SCG บ้านโป่ง นำทีมวิศวกรไฟฟ้าลงพื้นที่ตรวจระบบไฟฟ้าศาสนสถาน ณ จ.ราชบุรี

วันพฤหัสบดีที่ 29 สิงหาคม 2562
รปอ.สุรพล ร่วมกับ SCG บ้านโป่ง นำทีมวิศวกรไฟฟ้าลงพื้นที่ตรวจระบบไฟฟ้าศาสนสถาน ณ จ.ราชบุรี
นายสุรพล ชามาตย์ รองปลัดกระทรวงอุตสาหกรรม ปฏิบัติหน้าที่ผู้อำนวยการศูนย์อำนวยการจิตอาสากระทรวงอุตสาหกรรม ณ วัดประชารังสรรค์ และวัดบ้านฆ้องน้อย
วันนี้ (29 สิงหาคม 2562) นายสุรพล ชามาตย์ รองปลัดกระทรวงอุตสาหกรรม ปฏิบัติหน้าที่ผู้อำนวยการศูนย์อำนวยการจิตอาสากระทรวงอุตสาหกรรม พร้อมด้วยเจ้าหน้าที่สำนักงานอุตสาหกรรมจังหวัดราชบุรี ผู้บริหารบริษัท เอสซีจี แพคเกจจิ้ง บ้านโป่ง นำทีมวิศวกรไฟฟ้า เข้าร่วมลงตรวจประเมินความปลอดภัยระบบไฟฟ้า ภายใต้โครงการ “จิตอาสาพิทักษ์ศาสนสถาน” เฉลิมพระเกียรติเนื่องในปีมหามงคลพระราชพิธีบรมราชาภิเษกและเทิดพระเกียรติสมเด็จพระนางเจ้าสุทิดาฯ พระบรมราชินี ประจำเดือนสิงหาคม พ.ศ. 2562 ณ วัดประชารังสรรค์ และวัดบ้านฆ้องน้อย
จากนั้นเดินทางเยี่ยมชมหมู่บ้านปลอดขยะ (zero waste)  ชุมชนบ้านรางพลับ หมู่ 1 ต.กรับใหญ่ อ.บ้านโป่ง จ.ราชบุรี หมู่บ้านต้นแบบ zero waste โดยได้รับการต้อนรับจากผู้นำชุมชนอย่างอบอุ่น

ที่มา : https://www.thaigov.go.th/news/contents/details/22630
