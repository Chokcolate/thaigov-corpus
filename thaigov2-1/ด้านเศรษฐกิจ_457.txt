รัฐบาลไทย-ข่าวทำเนียบรัฐบาล-รมว.เกษตรฯ เจรจากับแกนนำเกษตรกรหนี้สินกฟก.

วันศุกร์ที่ 20 กันยายน 2562
รมว.เกษตรฯ เจรจากับแกนนำเกษตรกรหนี้สินกฟก.
รมว.เกษตรฯ เจรจากับแกนนำเกษตรกรหนี้สินกฟก. ที่ชุมนุมหน้ากระทรวง เร่งเสนอแก้กฎหมาย
นายเฉลิมชัย ศรีอ่อน รัฐมนตรีว่าการกระทรวงเกษตรและสหกรณ์ อนุญาตให้สหพันธ์เกษตรกรแห่งประเทศไทย (สกท.) เข้าพบเพื่อยื่นข้อเรียกร้องให้รัฐมนตรีว่าการกระทรวงเกษตรและสหกรณ์เร่งรัดการแก้ไขพ.ร.บ. ฟื้นฟูและพัฒนาเกษตรกร 3 มาตรา โดยมาตราที่ผู้ชุมนุมต้องการให้แก้ไขด่วนที่สุดคือ มาตรา 37/9 วรรคสอง ว่าการแก้ไขปัญหาหนี้สินของเกษตรกร ที่ก่อนหน้านี้สำนักงานคณะกรรมการกฤษฎีกาตีความว่า สำนักงานกองทุนฟื้นฟูและพัฒนาเกษตรกร (กฟก.) ไม่สามารถที่จะเข้าไปชำระหนี้แทนหนี้ที่ไม่มีหลักทรัพย์ค้ำประกันได้
“ช่วงเช้านี้สำนักงานคณะกรรมการกฤษฎีกาส่งหนังสือเห็นชอบตามร่างแก้ไขพ.ร.บ. ในมาตราที่เสนอแล้ว ซึ่งตนได้ลงนามในหนังสือส่งไปยังสำนักเลขาธิการคณะรัฐมนตรีกำหนดวาระนำเข้าสู่ที่ประชุมคณะรัฐมนตรี เมื่อคณะรัฐมนตรีเห็นชอบจะเสนอต่อรัฐสภาพิจารณาตราเป็นกฎหมายใช้ต่อไป” นายเฉลิมชัย กล่าว
สำนักงานปลัดกระทรวงเกษตรและสหกรณ์
โทร 02-2810859 แฟกซ์ 02-2822871
moacnews@gmail.com
www.moac.go.th
www.facebook.com/kasetthai

ที่มา : https://www.thaigov.go.th/news/contents/details/23246
