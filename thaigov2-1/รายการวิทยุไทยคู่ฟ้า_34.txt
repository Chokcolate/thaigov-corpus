รัฐบาลไทย-ข่าวทำเนียบรัฐบาล-ปี 2562 ปีแห่งการลงทุนของไทย

วันพฤหัสบดีที่ 22 สิงหาคม 2562
ปี 2562 ปีแห่งการลงทุนของไทย
วันพฤหัสบดีที่ 22 สิงหาคม 2562
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
ปี 2562 เป็นปีแห่งการลงทุนของไทย โดยสำนักงานคณะกรรมการส่งเสริมการลงทุนได้ออกมาตรการพิเศษเพื่อกระตุ้นการลงทุนในอุตสาหกรรมเป้าหมาย 2 ด้าน คือ มาตรการเพื่อยกระดับประสิทธิภาพในการแข่งขัน และมาตรการเพื่อลดความเหลื่อมล้ำ รวมทั้งยังพัฒนาสภาพแวดล้อมให้เอื้อต่อการประกอบธุรกิจและการลงทุนของบริษัทต่างชาติเพิ่มขึ้น โดยเฉพาะอย่างยิ่งในพื้นที่ EEC เนื่องจากสามารถเป็นศูนย์กลางการขนส่งที่เชื่อมโยงกับเครือข่ายคมนาคมภายในประเทศ อาเซียน และเอเชีย นอกจากนี้รัฐบาลให้ความสำคัญกับการพัฒนาคนเพื่อรองรับการลงทุนและเทคโนโลยีที่เปลี่ยนแปลงอย่างรวดเร็วด้วย พร้อมทั้งเร่งเชิญชวนให้นักลงทุนต่างประเทศเข้ามาลงทุนในอุตสาหกรรมเป้าหมายเพื่อขับเคลื่อนเศรษฐกิจไทยด้วย
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/22430
