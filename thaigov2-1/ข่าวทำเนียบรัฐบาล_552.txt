รัฐบาลไทย-ข่าวทำเนียบรัฐบาล-นายกรัฐมนตรีขอบคุณพี่น้องจังหวัดนราธิวาส รอต้อนรับการประชุมคณะรัฐมนตรีสัญจร

วันอังคารที่ 14 มกราคม 2563
นายกรัฐมนตรีขอบคุณพี่น้องจังหวัดนราธิวาส รอต้อนรับการประชุมคณะรัฐมนตรีสัญจร
นายกรัฐมนตรีขอบคุณพี่น้องจังหวัดนราธิวาส รอต้อนรับการประชุมคณะรัฐมนตรีสัญจร
วันนี้ (14 ม.ค. 63) เวลา 14.00 น. ณ บริเวณห้องโถง ตึกบัญชาการ 1 ทำเนียบรัฐบาล  ภายหลังการประชุมคณะรัฐมนตรี พลเอกประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม แถลงแก่สื่อมวลชนถึงการประชุมคณะรัฐมนตรีอย่างเป็นทางการ นอกสถานที่ หรือ  ครม.สัญจร ที่จะมาถึงเร็ว ๆ ในพื้นที่ภาคใต้ (จ.นราธิวาส) ขอบคุณทุกคนที่รอต้อนรับ โดยได้แจ้งให้คณะรัฐมนตรีทราบว่า เราต้องช่วยการขับเคลื่อนทางด้านเศรษฐกิจ การลงไปประชุมแม้จะเป็นช่วงระยะเวลาสั้นๆ แต่จะก่อให้เกิดหมุนเวียนรายได้ในจังหวัด  จากค่าใช้จ่ายที่หน่วยงานต่างๆ ลงไปเตรียมการ
ทั้งกระชับหน่วยงานความมั่นคง อย่าสิ้นเปลืองงบประมาณเรื่องการรักษาความปลอดภัยแก่คณะรัฐมนตรี แต่ให้เน้นการรักษาความสงบสุขเรียบร้อย ให้กับประชาชนในพื้น เพราะเป้าหมายสำคัญคือ ต้องการให้ภาคใต้เป็นดินแดนแห่งความสุขและมีความเจริญรุ่งเรือง ที่สำคัญคือต้องมีการพัฒนา
..............................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/25790
