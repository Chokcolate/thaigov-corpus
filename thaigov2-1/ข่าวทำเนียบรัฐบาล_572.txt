รัฐบาลไทย-ข่าวทำเนียบรัฐบาล-นายกรัฐมนตรี ชื่นชมการบริหารจัดการขยะ  ขอให้พัฒนาต่อยอดให้คนในชุมชนมีส่วนร่วม และแปรรูปเพิ่มมูลค่าสร้างรายได้ให้กับชุมชน

วันอังคารที่ 21 มกราคม 2563
นายกรัฐมนตรี ชื่นชมการบริหารจัดการขยะ  ขอให้พัฒนาต่อยอดให้คนในชุมชนมีส่วนร่วม และแปรรูปเพิ่มมูลค่าสร้างรายได้ให้กับชุมชน
นายกรัฐมนตรี ชื่นชมการบริหารจัดการขยะนักศึกษามหาวิทยาลัยนราธิวาสราชนครินทร์  ขอให้พัฒนาต่อยอดให้คนในชุมชนมีส่วนร่วม และแปรรูปเพิ่มมูลค่าสร้างรายได้ให้กับชุมชน
วันนี้ (21 มกราคม 2563) เวลา 08.30 น. ณ มหาวิทยาลัยนราธิวาสราชนครินทร์ ต.โคกเคียน อ.เมืองนราธิวาส จ.นราธิวาส พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม พบนักเรียน นักศึกษา และเยี่ยมชมการแสดงผลงาน ประกอบด้วย การบริหารจัดการแลกขยะเป็นภาษีโรงเรียน งานฝีมือปักผ้าของกลุ่มศิลปาชีพ นวดแผนไทย และผลงานนักศึกษามหาวิทยาลัยนราธิวาสราชนครนิทร์
ทั้งนี้ ระหว่างการเยี่ยมชมนายกรัฐมนตรีได้กล่าวชื่นชมแนวคิดการบริหารจัดการขยะ ขอให้พัฒนาต่อยอด ให้ท้องถิ่น และคนในชุมชนมีส่วนร่วมในการจัดการ รวมถึงนำขยะมาแปรรูปเพิ่มมูลค่า สร้างรายได้ให้กับชุมชน ส่วนงานฝีมือปักผ้าขอให้พัฒนาฝีมือให้สวยงามยิ่งๆ ขึ้น นำเอกลักษณ์ของท้องถิ่นมานำเสนอบนผ้าปักเพื่อดึงดูด สร้างจุดขาย เพิ่มรายได้ พร้อมกับขอให้ขยายตลาดออกไปยังพื้นที่ต่างๆ
จากนั้น นายกรัฐมนตรี เป็นประธานการประชุมการพัฒนาเศรษฐกิจและสังคมกลุ่มจังหวัดภาคใต้ และเป็นประธานการประชุมคณะรัฐมนตรีอย่างเป็นทางการนอกสถานที่ กลุ่มจังหวัดภาคใต้ชายแดน (นราธิวาส ปัตตานี และยะลา)
---------------------------
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/25937
