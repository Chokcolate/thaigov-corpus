รัฐบาลไทย-ข่าวทำเนียบรัฐบาล-รมว.ยุติธรรม ประชุมติดตามความคืบหน้าเพื่อให้ผู้เสียหาย และจำเลย มาแสดงตนขอรับเงินเยียวยา

วันอังคารที่ 1 ตุลาคม 2562
รมว.ยุติธรรม ประชุมติดตามความคืบหน้าเพื่อให้ผู้เสียหาย และจำเลย มาแสดงตนขอรับเงินเยียวยา
นายสมศักดิ์ เทพสุทิน รัฐมนตรีว่าการกระทรวงยุติธรรม ประชุมติดตามความคืบหน้าเพื่อให้ผู้เสียหาย และจำเลย มาแสดงตนขอรับเงินเยียวยา
ในวันพุธที่ ๒๕ กันยายน ๒๕๖๒ เวลา ๑๑.๓๐ น. ณ ห้องประชุมสำนักงานรัฐมนตรี ชั้น ๙ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพฯ นายสมศักดิ์ เทพสุทิน รัฐมนตรีว่าการกระทรวงยุติธรรม พร้อมด้วย ว่าที่ร้อยตรี ธนกฤต จิตรอารีย์รัตน์ เลขานุการรัฐมนตรีว่าการกระทรวงยุติธรรม ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม พันตำรวจโท พงษ์ธร ธัญญสิริ รองปลัดกระทรวงยุติธรรม นายสมณ์ พรหมรส อธิบดีกรมคุ้มครองสิทธิและเสรีภาพ และคณะผู้บริหารกระทรวงยุติธรรม เข้าร่วมฯ เพื่อติดตามความคืบหน้าของสำนักงานยุติธรรมจังหวัดแต่ละจังหวัด จากที่ได้ Video Conference เมื่อวันที่ ๑๗ กันยายน ๒๕๖๒ โดยให้ช่วยติดตามผู้เสียหายที่ไม่มาแสดงตน เพื่อขอรับเงินเยียวยาผู้เสียหายและจำเลย โดยในวันที่ ๓๐ กันยายน ๒๕๖๒ จะมีการจัดงานเพื่อจ่ายเงินเยียวยาให้แก่ผู้เสียหายและจำเลย ในเขตพื้นที่กรุงเทพฯ ณ ศูนย์ราชการ แจ้งวัฒนะ และจังหวัดอื่นอีก ๑๒ จังหวัด โดยจะมีการ Video Conference กับสำนักงานยุติธรรมจังหวัด ทั้ง ๗๖ จังหวัด ในการจ่ายเงิน ๑๗๖ ล้านบาท พร้อมกันทั่วประเทศ และเผยแพร่ทาง Facebook Live ของกรมคุ้มครองสิทธิและเสรีภาพ

ที่มา : https://www.thaigov.go.th/news/contents/details/23533
