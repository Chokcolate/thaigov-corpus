รัฐบาลไทย-ข่าวทำเนียบรัฐบาล-รอง นรม,และ รมร พณ. นายจุรินทร์ฯ  สั่งตั้งวอร์รูม ในกรอ.พาณิชย์ รับมือตัด GSP เร่งเจาะตลาดรายมณฑล-รายรัฐ

วันพุธที่ 30 ตุลาคม 2562
รอง นรม,และ รมร พณ. นายจุรินทร์ฯ  สั่งตั้งวอร์รูม ในกรอ.พาณิชย์ รับมือตัด GSP เร่งเจาะตลาดรายมณฑล-รายรัฐ
รอง นรม,และ รมร พณ. นายจุรินทร์ฯ  สั่งตั้งวอร์รูม ในกรอ.พาณิชย์ รับมือตัด GSP เร่งเจาะตลาดรายมณฑล-รายรัฐ
นางสาวรัชดา ธนาดิเรก เปิดเผยถึงการแก้ปัญหาการถูกตัดสิทธิจีเอสพีว่า นายจุรินทร์ ลักษณวิศิษฏ์ รองนายกรัฐมนตรีและรัฐมนตรีว่าการกระทรวงพาณิชย์ มอบหมายให้ทูตพาณิชย์ที่กรุงวอชิงตัน ประสานงานกับเอกอัครราชทูตไทยประจำกรุงวอชิงตันและทูตแรงงานเพื่อที่จะได้นัดหมายไปหารือกับผู้แทนการค้าสหรัฐ และได้รับแจ้งว่าจะหารือกันในวันศุกร์นี้
ส่วนการเตรียมการสำหรับการแก้ไขปัญหาในเรื่องของการตลาดจะมี 2 ส่วน อย่างแรก ในภาพรวมที่ได้ทำก่อนการตัดจีเอสพี คือการบุกตลาดใหญ่ทั่วโลก 10 กลุ่มตลาดใหญ่ เช่น จีน อินเดีย สหรัฐอเมริกา การการดำเนินการจะลงลึกถึงหลายมณฑล เช่น ในจีน หรือรายรัฐในสหรัฐอเมริกา
ส่วนที่สอง สำหรับหมวดสินค้าที่ถูกตัด GSP มี 500 กว่ารายการด้วยกันนั้น นายจุรินทร์ได้มอบให้ปลัดกระทรวงจัดตั้งวอร์รูมในเรื่องนี้ขึ้น เพื่อหารือร่วมกันระหว่างกระทรวงพาณิชย์และภาคเอกชนที่ได้รับผลในเรื่องของภาษีที่ต้องจ่ายในการนำเข้าสินค้าไปยังสหรัฐเฉพาะตัวที่ได้รับผลกระทบสำคัญๆ โดยให้หารือกันและหาข้อสรุปร่วมกันว่ากระทรวงพาณิชย์จะเข้าไปมีบทบาทสำคัญในการช่วยเหลือคลี่คลายปัญหานี้อย่างไร ชดเชยอย่างไร หรือเจาะตลาดอื่นหรือเข้าไปดูแลช่วยเหลืออย่างไร

ที่มา : https://www.thaigov.go.th/news/contents/details/24155
