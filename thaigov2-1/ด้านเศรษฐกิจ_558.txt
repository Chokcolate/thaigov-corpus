รัฐบาลไทย-ข่าวทำเนียบรัฐบาล-ธอส.จัดให้!! สินเชื่อบ้านดอกเบี้ย 0.66% ต่อปี 6 เดือนแรก เงินฝากซุปเปอร์ออมทรัพย์พิเศษ รับดอกเบี้ยสูง 1.60% ต่อปี ลดกระหน่ำทรัพย์ NPA ราคาเริ่มต้นแค่ 40,000 บาท ที่งานมหกรรมการเงิน

วันพฤหัสบดีที่ 3 ตุลาคม 2562
ธอส.จัดให้!! สินเชื่อบ้านดอกเบี้ย 0.66% ต่อปี 6 เดือนแรก เงินฝากซุปเปอร์ออมทรัพย์พิเศษ รับดอกเบี้ยสูง 1.60% ต่อปี ลดกระหน่ำทรัพย์ NPA ราคาเริ่มต้นแค่ 40,000 บาท ที่งานมหกรรมการเงิน
ธอส.ร่วมงาน Money Expo Udonthani 2019 มหกรรมการเงินอุดรธานี ครั้งที่ 7 นำผลิตภัณฑ์พิเศษไปให้บริการชาวอีสาน ตั้งแต่วันที่ 4-6 ตุลาคม 2562 ณ ศูนย์การค้าเซ็นทรัลพลาซา อุดรธานี
ธนาคารอาคารสงเคราะห์ (ธอส.) ร่วมงาน Money Expo Udonthani 2019 มหกรรมการเงินอุดรธานี ครั้งที่ 7 นำผลิตภัณฑ์พิเศษไปให้บริการชาวอีสาน นำโดยสินเชื่อบ้านอัตราดอกเบี้ย 0.66% ต่อปี 6 เดือนแรก ฟรี!! ค่าธรรมเนียมการยื่นกู้ ค่าจดทะเบียนสิทธิและนิติกรรม และค่าประเมินราคาหลักประกันอัตราพิเศษ ด้านเงินฝากนำเสนอผลิตภัณฑ์เงินฝากซุปเปอร์ออมทรัพย์พิเศษรับดอกเบี้ยบวกเพิ่ม รวมรับดอกเบี้ยสูงสุด 1.60% ต่อปี และคัดทรัพย์ NPA ออกจำหน่ายราคาพิเศษ 202 รายการ มอบส่วนลดพิเศษสูงสุด 50% จากราคาปกติ ราคาเริ่มต้นเพียง 40,000 บาท ผู้มีรายได้ไม่เกิน 25,000 บาท/เดือน ซื้อทรัพย์ NPA มูลค่าไม่เกิน 2 ล้านบาท มีสิทธิรับมาตรการผ่อนดาวน์ 0% นานสูงสุดถึง 60 เดือน ตั้งแต่วันที่ 4-6 ตุลาคม 2562 ณ ศูนย์การค้าเซ็นทรัลพลาซา อุดรธานี
นายฉัตรชัย ศิริไล กรรมการผู้จัดการธนาคารอาคารสงเคราะห์ (ธอส.) กล่าวว่า ประชาชนในภาคตะวันออกเฉียงเหนือ สามารถเข้าถึงผลิตภัณฑ์ทางการเงินของธนาคารได้สะดวกยิ่งขึ้นที่งาน Money Expo Udonthani 2019 มหกรรมการเงินอุดรธานี ครั้งที่ 7 โดย ธอส.ได้จัดบูธภายในงานออกเป็น 4 โซนหลัก ประกอบด้วย 1.สินเชื่อบ้านอัตราดอกเบี้ยต่ำ อัตราดอกเบี้ย 6 เดือนแรก 0.66% ต่อปี เดือนที่ 7-20 อัตราดอกเบี้ย 2.66% ต่อปี เดือนที่ 21-36 อัตราดอกเบี้ย 3.66% ต่อปี เฉลี่ยดอกเบี้ย 3 ปีแรกเพียง 2.77% ต่อปี ปีที่ 4 จนถึงตลอดอายุสัญญากู้กรณีลูกค้าสวัสดิการ อัตราดอกเบี้ย MRR – 1.00% ต่อปี กรณีลูกค้ารายย่อย อัตราดอกเบี้ย MRR – 0.50% ต่อปี และกรณีกู้ซื้ออุปกรณ์และสิ่งอำนวยความสะดวกที่เกี่ยวเนื่องกับที่อยู่อาศัย อัตราดอกเบี้ย MRR (ปัจจุบันอัตราดอกเบี้ย MRR ธอส. อยู่ที่ 6.625% ต่อปี) พิเศษ!! รับอีก 3 ฟรี ค่าธรรมเนียม ประกอบด้วย 1.ยกเว้นค่าธรรมเนียมยื่นกู้ 0.1% ของวงเงินกู้ของวงเงินทำนิติกรรม 2.ค่าจดทะเบียนสิทธิและนิติกรรม 1,000 บาท และ      3.ค่าประเมินราคาหลักประกันอัตราพิเศษ (ให้ผู้กู้สำรองจ่ายค่าจดทะเบียนสิทธิและนิติกรรม และค่าประเมินราคาหลักประกันในอัตราพิเศษไปก่อน โดยธนาคารจ่ายคืนหลังจากผู้กู้ทำนิติกรรมกับทางธนาคารแล้วเสร็จ) ให้กู้ เพื่อซื้อ ปลูกสร้าง ต่อเติม ซ่อมแซม ไถ่ถอนจำนองที่อยู่อาศัยจากสถาบันการเงินอื่น และไถ่ถอนจำนองที่อยู่อาศัยพร้อมกับซื้ออุปกรณ์หรือสิ่งอำนวยความสะดวก ผ่อนได้นานสูงสุดถึง 40 ปี สำหรับผู้ที่จองสิทธิ์ภายในงานระหว่างวันที่ 4 -6 ตุลาคม 2562 ยื่นคำขอกู้เงินระหว่างวันที่ 4 ตุลาคม- 4 พฤศจิกายน 2562 และทำนิติกรรมภายในวันที่    6 ธันวาคม 2562 ทั้งนี้ ธนาคารขอสงวนสิทธิ์ในการกำหนดระยะเวลาสิ้นสุดโครงการก่อนกำหนดหากธนาคาร     ให้สินเชื่อเต็มกรอบวงเงินของโครงการแล้ว
2.เงินฝากอัตราดอกเบี้ยสูง นำเสนอผลิตภัณฑ์เงินฝากซุปเปอร์ออมทรัพย์พิเศษ  รับดอกเบี้ย 1.50% ต่อปี พิเศษบวกเพิ่มให้อีก 0.10% ต่อปี เป็นระยะเวลา 6 เดือน นับจากวันที่เปิดบัญชีเงินฝาก รวมรับดอกเบี้ยสูงสุด 1.60% ต่อปี  เพียงเปิดบัญชีเงินฝากขั้นต่ำรายการละ 10,000 บาท และจองสิทธิ์เงินฝากภายในงานระหว่างวันที่ 4 -6 ตุลาคม 2562 และเปิดบัญชีระหว่างวันที่ 4 -13 ตุลาคม 2562 ที่สาขาตามที่ธนาคารกำหนดเท่านั้น
3.ทรัพย์ NPA หรือบ้านมือสอง  เพื่อเป็นการเพิ่มทางเลือกให้กับประชาชนที่ต้องการมีที่อยู่อาศัยในราคาที่คุ้มค่า ธนาคาจึงได้นำทรัพย์ NPA หรือบ้านมือสองคุณภาพดี ทำเลเด่น 202 รายการ มาเปิดจำหน่าย แบ่งเป็นทรัพย์ประเภท บ้านเดี่ยว บ้านแฝด ทาวน์เฮาส์ อาคารพาณิชย์ และที่ดินเปล่า ที่ตั้งอยู่ในพื้นที่จังหวัดอุดรธานี และจังหวัดใกล้เคียงมาจำหน่าย พร้อมมอบส่วนลดพิเศษสูงสุดถึง 50% จากราคาปกติ โดยทรัพย์ที่มีราคาเริ่มต้นจำหน่ายต่ำสุด ได้แก่  ที่ดินเปล่า เนื้อที่ 67 ตารางวา ในโครงการบ้านขี้เหล็ก จ.หนองคาย ราคาเริ่มต้นเพียง 40,000 บาทเท่านั้น และ พิเศษ!! ผู้มีรายได้ไม่เกิน 25,000 บาท/เดือน ที่ต้องการซื้อทรัพย์ NPA ของธนาคารมูลค่าไม่เกิน 2 ล้านบาท ซึ่งนำมาออกจำหน่าย ในงานมีสิทธิ์รับมาตรการผ่อนดาวน์ 50% ของราคาซื้อขาย ดอกเบี้ย 0% นานสูงสุดถึง 60 เดือน และเข้าอยู่อาศัยในช่วงผ่อนดาวน์ได้ทันทีเพียงชำระเงินประกันไม่ต่ำกว่า 1.5% ของราคาซื้อ หรือหากเทเงินดาวน์ 20% ของราคาซื้อขายส่วนที่เหลืออีก 80% รับสินเชื่อดอกเบี้ย 0% นาน 24 เดือน และไม่เสียค่าประเมินทรัพย์สิน พร้อมให้ผ่อนได้นานสูงสุดถึง 40 ปี
4.โครงการ ธอส. โรงเรียนการเงิน เพื่อเป็นการให้ความรู้แก่ประชาชนที่ยังไม่มีความพร้อมในการเข้าถึงสินเชื่อในระบบ หรือ Financial Literacy ธนาคารจึงได้มีผู้เชี่ยวด้านสินเชื่อบ้านมาให้คำแนะนำแก่ผู้ที่สนใจ ซึ่งผู้ที่ปฏิบัติตามเงื่อนไขตามที่ธนาคารกำหนด สามารถยื่นคำขอสินเชื่อตามเงื่อนไขของโครงการได้ต่อไป ทั้งนี้ งาน Money Expo Udonthani 2019 มหกรรมการเงินอุดรธานี  ครั้งที่ 7 จะจัดขึ้นระหว่างวันที่ 4 - 6  ตุลาคม 2562 ณ ศูนย์การค้าเซ็นทรัลพลาซา อุดรธานี สอบถามรายละเอียดเพิ่มเติมได้ที่ ศูนย์ลูกค้าสัมพันธ์ (Call Center) โทร 0-2645-9000 หรือ www.ghbank.co.th และ Facebook Fanpage ธนาคารอาคารสงเคราะห์

ที่มา : https://www.thaigov.go.th/news/contents/details/23609
