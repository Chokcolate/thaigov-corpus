รัฐบาลไทย-ข่าวทำเนียบรัฐบาล-ผู้ตรวจฯ ภานุวัฒน์ ร่วมงานสัมมนา 2019 Shell Forum

วันพฤหัสบดีที่ 22 สิงหาคม 2562
ผู้ตรวจฯ ภานุวัฒน์ ร่วมงานสัมมนา 2019 Shell Forum
นายภานุวัฒน์ ตริยางกูรศรี ผู้ตรวจราชการกระทรวงอุตสาหกรรม เข้าร่วมงานสัมมนา 2019 Shell Forum ภายใต้แนวคิด “Vision 2050: Energy Transition for the Future” ณ โรงแรมอินเตอร์คอนติเนนตัล กรุงเทพฯ
วันนี้ (21 สิงหาคม 2562) นายภานุวัฒน์ ตริยางกูรศรี ผู้ตรวจราชการกระทรวงอุตสาหกรรม เข้าร่วมงานสัมมนา 2019 Shell Forum ภายใต้แนวคิด “Vision 2050: Energy Transition for the Future” เป็นการระดมความคิดเพื่อมองไปข้างหน้าเกี่ยวกับการเปลี่ยนผ่านพลังงานในปี ค.ศ. 2050 ที่การเดินทาง การใช้ชีวิต และเทคโนโลยีในประเทศไทยกำลังจะเปลี่ยนผ่านไปสู่อนาคต ณ โรงแรมอินเตอร์คอนติเนนตัล กรุงเทพฯ
นอกจากนี้ งานสัมมนา 2019 Shell Forum ได้มีการกล่าวปาฐกถาพิเศษ โดยได้รับเกียรติจากผู้บริหารหน่วยงานภาครัฐ ภาคธุรกิจ และภาคการศึกษา อาทิ นายเคส พิเทอร์ ราเดอ เอกอัครราชทูตราชอาณาจักรเนเธอร์แลนด์ประจำประเทศไทย นายกุลิศ สมบัติศิริ ปลัดกระทรวงพลังงาน ดร. มัลลิกา อิชวารัน นักเศรษฐศาสตร์อาวุโสและที่ปรึกษาด้านนโยบาย เชลล์ กรุ๊ป สแตรทิจี้ นายอัษฎา หะรินสุต ประธานกรรมการ บริษัท เชลล์แห่งประเทศไทย จำกัด และเวทีเสวนา โดย วิทยากรผู้เชี่ยวชาญจากหลากหลายสาขา อาทิ พลังงานใหม่ การเดินทาง ความเป็นเมืองและเทคโนโลยี เป็นต้น

ที่มา : https://www.thaigov.go.th/news/contents/details/22436
