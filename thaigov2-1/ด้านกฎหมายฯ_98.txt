รัฐบาลไทย-ข่าวทำเนียบรัฐบาล-รมว.ยธ. นำตรวจสถานบันเทิงในพื้นที่หาดใหญ่ เตือนเยาวชนห่างไกลยาเสพติด พร้อมผลักดันกิจกรรมสร้างการรับรู้ให้เกิดทั่วประเทศ

วันอังคารที่ 15 ตุลาคม 2562
รมว.ยธ. นำตรวจสถานบันเทิงในพื้นที่หาดใหญ่ เตือนเยาวชนห่างไกลยาเสพติด พร้อมผลักดันกิจกรรมสร้างการรับรู้ให้เกิดทั่วประเทศ
รมว.ยธ. นำตรวจสถานบันเทิงในพื้นที่หาดใหญ่ เตือนเยาวชนห่างไกลยาเสพติด พร้อมผลักดันกิจกรรมสร้างการรับรู้ให้เกิดทั่วประเทศ
ในวันศุกร์ที่ 11 ตุลาคม 2562 เวลา 21.00 น. ณ โรงพยาบาลราษฎร์ยินดี อำเภอหาดใหญ่ จังหวัดสงขลา นายสมศักดิ์ เทพสุทิน รัฐมนตรีว่าการกระทรวงยุติธรรม พร้อมด้วยนายสามารถ เจนชัยจิตรวนิช ผู้ช่วยรัฐมนตรีประจำกระทรวงยุติธรรม ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม และคณะผู้บริหารกระทรวงยุติธรรม เปิดกิจกรรมการสร้างการรับรู้และความเข้าใจให้กับผู้ประกอบการและสถานบริการ ตามนโยบายการจัดระเบียบสังคมของรัฐบาล พร้อมปล่อยแถวเจ้าหน้าที่เพื่อตรวจสถานบริการต่าง ๆ ในอำเภอหาดใหญ่ โดยมีเจ้าหน้าที่จากหลายหน่วยงาน อาทิ กรมพินิจและคุ้มครองเด็กและเยาวชน สำนักงาน ป.ป.ส. กรมสอบสวนคดีพิเศษ กรมการปกครอง สำนักงานตำรวจแห่งชาติ กรมสรรพสามิต กรมควบคุมโรค และภาคีเครือข่ายต่าง ๆ
โดยนายสมศักดิ์ฯ กล่าวว่า กิจกรรมนี้ เป็นกิจกรรม เพื่อสร้างการรับรู้ให้กับประชาชนและลูกหลานในพื้นที่ เพราะในปัจจุบันเรื่องสำคัญที่สุด ที่กระทรวงยุติธรรมเน้นคือเรื่องยาเสพติด เพราะวันนี้ผู้ต้องขังที่มีกว่า 80% เป็นคดียาเสพติด พร้อมยืนยันไม่ได้มุ่งหวังทำลาย หรือมาจับกุม แต่มาเพื่อทำความเข้าใจว่าลูกหลานเราไม่ควรเดินเส้นทางที่เกี่ยวข้องกับยาเสพติด ซึ่งทุกหหน่วยงานต้องร่วมกันช่วยแก้ไขและป้องกัน รวมถึงต้องช่วยกันสร้างกำแพงป้องกัน ดังนั้นหากสถานบันเทิงต่าง ๆ ให้ความร่วมมือในการป้องกัน ด้วยการให้บริการกับผู้มีอายุไม่ต่ำกว่า 20 ปี ไม่จำหน่ายเครื่องดื่มแอลกอฮอล์ให้ผู้อายุไม่ถึง ไม่เปิดเกินที่ยงคืน และไม่ให้นำยาเสพติดเข้าร้าน ไม่ยอมให้มีการค้ามนุษย์ ซึ่งตนอยากให้ที่นี่เป็นจุดเริ่มต้นช่วยกัน เพื่อให้ลูกหลานมีอนาคตก้าวหน้า

ที่มา : https://www.thaigov.go.th/news/contents/details/23810
