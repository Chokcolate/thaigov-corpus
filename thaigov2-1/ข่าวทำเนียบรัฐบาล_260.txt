รัฐบาลไทย-ข่าวทำเนียบรัฐบาล-รมต. นร. นายเทวัญ ติดตามคณะเจ้าอาวาสวัดยานนาวาลงพื้นที่ตรวจเยี่ยมและถวายกัปปิยภัณฑ์พระสงฆ์สามเณรและเยียวยาผู้ประสบอุทกภัยในเขตพื้นที่ จ.พิษณุโลก

วันศุกร์ที่ 11 ตุลาคม 2562
รมต. นร. นายเทวัญ ติดตามคณะเจ้าอาวาสวัดยานนาวาลงพื้นที่ตรวจเยี่ยมและถวายกัปปิยภัณฑ์พระสงฆ์สามเณรและเยียวยาผู้ประสบอุทกภัยในเขตพื้นที่ จ.พิษณุโลก
รมต. นร. นายเทวัญ ติดตามคณะเจ้าอาวาสวัดยานนาวาลงพื้นที่ตรวจเยี่ยมและถวายกัปปิยภัณฑ์พระสงฆ์สามเณรและเยียวยาผู้ประสบอุทกภัยในเขตพื้นที่ จ.พิษณุโลก
วานนี้ (10/10/2562) นายเทวัญ ลิปตพัลลภ รัฐมนตรีประจำสำนักนายกรัฐมนตรี พร้อมด้วย นายณัฏฐชัย ศรีรุ่งสุขพินิจ ที่ปรึกษารัฐมนตรีประจำสำนักนายกรัฐนตรี นายธงชัย ลืออดุลย์ เลขานุการรัฐมนตรีประจำสำนักนายกรัฐมนตรี นายณรงค์ ทรงอารมณ์ รองผู้อำนวยการสำนักงานพระพุทธศาสนาแห่งชาติ รักษาราชการแทน ผู้อำนวยการสำนักงานพระพุทธศาสนาแห่งชาติ และคณะเดินทางไปยัง จ.พิษณุโลก ติดตามคณะเจ้าประคุณสมเด็จพระมหาธีราจารย์ กรรมการมหาเถรสมาคม เจ้าอาวาสวัดยานนาวา ในฐานะประธานคณะกรรมการ ฝ่ายสาธารณสงเคราะห์ ของมหาเถรสมาคม ตรวจเยี่ยมและถวายกัปปิยภัณฑ์พระสงฆ์สามเณรและเยียวยาผู้ประสบอุทกภัยในเขตพื้นที่ จ.พิษณุโลก จ.สุโขทัย จ.พิจิตร และ จ.เพชรบูรณ์ และมอบถุงยังชีพแก่ผู้ประสบภัย จำนวน 100 ชุด คณะฟังบรรยายสรุปสถานการณ์อุทกภัย ณ วัดพระศรีมหาธาตุ จากนั้น เจ้าอาวาสวัดยานนาวามอบเงินเพื่อเป็นกองทุนสาธารณสงเคราะห์ประจำสี่จังหวัดข้างต้น
โอกาสนี้ เจ้าพระคุณสมเด็จพระอริยวงศาคตญาณ สกลมหาสังฆปรินายก มีพระบัญชาโปรดให้ไวยาวัจกร จัดกัปปิยภัณฑ์เท่าจำนวน    1 ล้านบาท แก่คณะกรรมการฝ่ายสาธารณสงเคราะห์ เพื่อนำไปเป็นทุนสำหรับฟื้นฟูคุณภาพชีวิตผู้ประสบภัย และโปรดให้เชิญรับสั่งประทานกำลังใจให้ผู้ประสบภัยเข้มแข็งเร็ววัน
รัฐมนตรีประจำสำนักนายกรัฐมนตรี กล่าวถึงรายละเอียดการดำเนินการช่วยเหลือตามระเบียบของราชการและกองทุนวัดช่วยวัด พร้อมนำความห่วงใยของนายกรัฐมนตรีและคณะรัฐมนตรีมามอบยังผู้ประสบภัย โดยรัฐบาลช่วยเหลือผู้ประสบภัยอย่างเต็มที่ตามระเบียบและหลักเกณฑ์ จากนั้น เจ้าประคุณสมเด็จพระมหาธีราจารย์ในนามคณะสงฆ์ทั้งปวงกล่าวสัมโมทนียกถา คณะร่วมบันทึกภาพ ก่อนเดินทางกลับ

ที่มา : https://www.thaigov.go.th/news/contents/details/23780
