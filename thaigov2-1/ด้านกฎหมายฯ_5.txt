รัฐบาลไทย-ข่าวทำเนียบรัฐบาล-นายสมศักดิ์ฯ เข้าสักการะสิ่งศักดิ์สิทธิ์ เนื่องในโอกาสเข้ารับตำแหน่งรัฐมนตรีว่าการกระทรวงยุติธรรม

วันจันทร์ที่ 22 กรกฎาคม 2562
นายสมศักดิ์ฯ เข้าสักการะสิ่งศักดิ์สิทธิ์ เนื่องในโอกาสเข้ารับตำแหน่งรัฐมนตรีว่าการกระทรวงยุติธรรม
นายสมศักดิ์ฯ เข้าสักการะสิ่งศักดิ์สิทธิ์ เนื่องในโอกาสเข้ารับตำแหน่งรัฐมนตรีว่าการกระทรวงยุติธรรม
ในวันศุกร์ที่ ๑๙ กรกฎาคม ๒๕๖๒ เวลา ๐๘.๑๙ น. นายสมศักดิ์ เทพสุทิน รัฐมนตรีว่าการกระทรวงยุติธรรม พร้อมคณะทำงาน ได้สักการะศาลพระพรหมบริเวณด้านหน้าอาคารรัฐประศาสนภักดี ศูนย์ราชการเฉลิมพระเกียรติฯ และเดินทางมายังกระทรวงยุติธรรมเพื่อสักการะพระพุทธภูมิพลาภิบาลทศพลญาณมุนี สิ่งศักดิ์สิทธิ์ประจำกระทรวงยุติธรรม ณ บริเวณห้องรับรองกระทรวงยุติธรรม ชั้น ๒ เนื่องในโอกาสเข้ารับตำแหน่งใหม่ โดยมีนายธวัชชัย ไทยเขียว รองปลัดกระทรวงยุติธรรม พร้อมด้วยคณะผู้บริหารระดับสูง ร่วมให้การต้อนรับ
ต่อจากนั้นในเวลา ๑๐.๐๐ น. รัฐมนตรีว่าการกระทรวงยุติธรรม เป็นประธานการประชุมเพื่อรับฟังการรายงานข้อมูลบทบาทและภารกิจหน้าที่ของหน่วยงานในสังกัดกระทรวงยุติธรรม ได้แก่ สำนักงานปลัดกระทรวงยุติธรรม กรมคุมประพฤติ กรมคุ้มครองสิทธิและเสรีภาพ กรมบังคับคดี กรมพินิจและคุ้มครองเด็กและเยาวชน กรมราชทัณฑ์ กรมสอบสวนคดีพิเศษ สำนักงานกิจการยุติธรรม สถาบันนิติวิทยาศาสตร์ สำนักงานคณะกรรมการป้องกันและปราบปรามยาเสพติด สถาบันเพื่อการยุติธรรมแห่งประเทศไทย (องค์การมหาชน) และสถาบันอนุญาโตตุลาการ โดยมีคณะผู้บริหารระดับสูง ตลอดจนข้าราชการ และเจ้าหน้าที่ผู้เกี่ยวข้อง เข้าร่วม ณ ห้องประชุมกระทรวงยุติธรรม ๑ ชั้น ๙ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ

ที่มา : https://www.thaigov.go.th/news/contents/details/21688
