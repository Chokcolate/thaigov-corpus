รัฐบาลไทย-ข่าวทำเนียบรัฐบาล-นายปฐมฯ รองปลัดกระทรวง อว. เป็นประธานในพิธีเปิดโครงการอบรมเรื่อง “สถาบันพระมหากษัตริย์กับประเทศไทย”

วันอังคารที่ 6 สิงหาคม 2562
นายปฐมฯ รองปลัดกระทรวง อว. เป็นประธานในพิธีเปิดโครงการอบรมเรื่อง “สถาบันพระมหากษัตริย์กับประเทศไทย”
ศูนย์ปฏิบัติการต่อต้านการทุจริต ร่วมกับ ส่วนบริหารบุคคล กระทรวงการอุดมศึกษา วิทยาศาสตร์ วิจัยและนวัตกรรม จัดโครงการอบรมเรื่อง “สถาบันพระมหากษัตริย์กับประเทศไทย”
วันที่ (6 สิงหาคม 2562) นายปฐม สวรรค์ปัญญาเลิศ รองปลัดกระทรวงการอุดมศึกษา วิทยาศาสตร์ วิจัยและนวัตกรรม ให้เกียรติเป็นประธานในพิธีเปิดโครงการอบรมเรื่อง “สถาบันพระมหากษัตริย์กับประเทศไทย” ซึ่งจัดโดย ศูนย์ปฏิบัติการต่อต้านการทุจริต ร่วมกับ ส่วนบริหารบุคคล กระทรวงการอุดมศึกษา วิทยาศาสตร์ วิจัยและนวัตกรรม เพื่อส่งเสริมความเป็นจิตอาสาให้กับข้าราชการและเจ้าหน้าที่ของกระทรวงการอุดมศึกษา วิทยาศาสตร์ วิจัยและนวัตกรรม และนำความมีพระมหากรุณาธิคุณของสถาบันฯ ไปเผยแพร่กระตุ้นเตือนให้ข้าราชการและประชาชนได้มีความสำนึกในพระมหากรุณาธิคุณ อีกทั้งยังเป็นการสนับสนุนการฝึกการบรรยายฯ ให้กับผู้รับการฝึกอบรมหลักสูตรจิตอาสาพระราชทาน 904 วปร. ณ ห้องประชุมภูมิบดินทร์ ชั้น 6 อาคารสถานศึกษาเคมีปฏิบัติ กรมวิทยาศาสตร์บริการ

ที่มา : https://www.thaigov.go.th/news/contents/details/22030
