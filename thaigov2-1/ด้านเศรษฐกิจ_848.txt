รัฐบาลไทย-ข่าวทำเนียบรัฐบาล-รมช.ธรรมนัส เปิดงานวันเก็บเกี่ยวข้าวหอมมะลิโลก ครั้งที่ 3

วันศุกร์ที่ 15 พฤศจิกายน 2562
รมช.ธรรมนัส เปิดงานวันเก็บเกี่ยวข้าวหอมมะลิโลก ครั้งที่ 3
รมช.ธรรมนัส เปิดงานวันเก็บเกี่ยวข้าวหอมมะลิโลก ครั้งที่ 3 และเป็นสักขีพยานลงนาม MOU ผลักดันข้าวหอมมะลิสู่ตลาดโลก
ร้อยเอก ธรรมนัส พรหมเผ่า รัฐมนตรีช่วยว่าการกระทรวงเกษตรและสหกรณ์ เปิดเผยภายหลังเป็นประธานพิธีเปิดงานวันเก็บเกี่ยวข้าวหอมมะลิโลก ครั้งที่3 และร่วมเป็นสักขีพยานในการร่วมลงนาม MOU ระหว่างบริษัท ข้าว ซี.พี. จำกัด(ข้าวตราฉัตร) กับ C.P.INTERTRADE (SHANGHAI) CO.,LTD  SHANGHAI RONGYOU INTER-TRADE CO.,LTD  7-Eleven และ Shopee ณ หจก.จันทร์กระจ่างพืชผล 2009 อำเภอดอกคำใต้ จังหวัดพะเยา การจัดงานวันเก็บเกี่ยวข้าวหอมมะลิโลก ครั้งที่ 3 (3rd World’s Hom Mali Rice Harvesting Day) ขึ้น เพื่อเป็นส่วนหนึ่งในการขับเคลื่อน “พะเยาโมเดล” ตามนโยบายของภาครัฐ  ตั้งเป้าหมายรับซื้อผลผลิตคืนจากเกษตรกรสมาชิก อ.ดอกคำใต้ จ.พะเยา ภายใต้โครงการพัฒนาวัตถุดิบต้นน้ำ รวมทั้งสิ้น 40,000 ตัน (จากผลผลิตรวมทั้งหมดจังหวัดพะเยา จำนวน 181,340 ตัน) ในราคานำตลาด 18,000 บาทต่อตัน (ความชื้นที่ 15%) และงานวันเก็บเกี่ยวข้าวหอมมะลิโลก ครั้งที่ 3 นี้ ถือเป็นจุดเริ่มต้นของพะเยาโมเดล ภายใต้เงื่อนไขข้อตกลงกับ บริษัท ข้าว ซี.พี.จำกัด ในการรับซื้อข้าวหอมมะลิจากเกษตรกรสมาชิกจังหวัดพะเยาที่ 18,000 บาทต่อตัน ณ ความชื้นที่ 15%
ทั้งนี้ในการลงนาม MOU จะเป็นการเปิดช่องทางกระจายสินค้าข้าวหอมมะลิคุณภาพในแบรนด์ ข้าว “ฮัก พะเยา” (Hug-Phayao) ข้าวนาน้ำฝน ของดี เมืองดอกคำใต้ จังหวัดพะเยา จึงอยู่ที่เรื่องราวที่มาของข้าว เพราะเป็นข้าวหอมมะลิจากแหล่งปลูกเดียว บนผืนนา จ.พะเยา (Sungle Origin) ผสมผสานกับแหล่งน้ำธรรมชาติที่อุดมสมบูรณ์ มีแร่ธาตุที่เหมาะสม และสภาพอากาศที่พอดี ปราศจากมลพิษ จนเป็นข้าวหอมมะลิ คุณภาพดี เมล็ดเรียวยาว ขาว ใส และมีกลิ่นหอมจากธรรมชาติ คงความเป็นเอกลักษณ์ของข้าวหอมมะลิ จ.พะเยา ได้อย่างลงตัว
“ในส่วนของพะเยาโมเดล ทางกระทรวงเกษตรฯได้มีเจตนารมณ์ที่ต้องการสานต่อ และต่อยอด นโยบายของรัฐบาล ซึ่งท่านนายกรัฐมนตรีได้แถลงไว้ เมื่อวันที่25 กรกฎาคมที่ผ่านมา ว่าต้องการพัฒนาคุณภาพชีวิตของพี่น้องเกษตรกร ให้มีความอยู่ดีกินดี โดยเน้นในเรื่องของการตลาดนำภาคการเกษตร โดยเลือกจังหวัดพะเยาขึ้นมาเป็นต้นแบบ จึงเป็นที่มาที่ไปของ พะเยาโมเดล และวันนี้เราได้รับความร่วมมือจากเครือเจริญโภคภัณฑ์ ในส่วนของการรับซื้อข้าวหอมมะลิในปีนี้ ประกอบกับทำแบรนด์ข้าว “ฮักพะเยา” ซึ่งเป็นการเริ่มต้นสำหรับสินค้าการเกษตรของจังหวัดพะเยาและจะทำขยายไปไปสู่สินค้าการเกษตรอื่นๆต่อไป” ร้อยเอก ธรรมมัสกล่าว
สำนักงานปลัดกระทรวงเกษตรและสหกรณ์
โทร 02-2810859 แฟกซ์ 02-2822871
moacnews@gmail.com
www.moac.go.th
www.facebook.com/kasetthai

ที่มา : https://www.thaigov.go.th/news/contents/details/24599
