รัฐบาลไทย-ข่าวทำเนียบรัฐบาล-บิ๊กตู่สักการะสิ่งศักดิ์สิทธิ์​ก่อนเข้าทำหน้าที่รัฐมนตรีว่าการกระทรวงกลาโหม​วันแรก

วันอังคารที่ 30 กรกฎาคม 2562
บิ๊กตู่สักการะสิ่งศักดิ์สิทธิ์​ก่อนเข้าทำหน้าที่รัฐมนตรีว่าการกระทรวงกลาโหม​วันแรก
ในวันอังคารที่ 30 กรกฎาคม​ 2562 พลเอกประยุทธ์​ จันทร์​โอชา​ นายก​รัฐมนตรี​และ​รัฐมนตรี​ว่าการ​กระทรวง​กลาโหม​ ได้เดินทางมาที่กระทรวง​กลาโหม​เป็นครั้งแรก
ในวันอังคารที่ 30 กรกฎาคม​ 2562 พลเอกประยุทธ์​ จันทร์​โอชา​ นายก​รัฐมนตรี​และ​รัฐมนตรี​ว่าการ​กระทรวง​กลาโหม​ ได้เดินทางมาที่กระทรวง​กลาโหม​เป็นครั้งแรก ภายหลังได้รับโปรดเกล้าฯ ให้ทำหน้าที่รัฐมนตรี​ว่าการกระทรวงกลาโหม​ โดยมีพลเอกณัฐ​ อินทร​เจริญ​ ปลัดกระทรวง​กลาโหม พร้อมด้วยพลเอกพรพิพัฒน์​ เบญญศรี ผู้บัญชาการ​ทหารสูงสุด พลเอกอภิรัชต์ คงสมพงษ์​ ผู้บัญชาการทหารบก ​พลเรือเอก ลือชัย รุดดิษฐ์​ ผู้บัญชาการ​ทหารเรือ พลอากาศเอก​ ชัยพฤกษ์ ดิษยะศริน ผู้บัญชาการ​ทหารอากาศ​ และนายทหารชั้นผู้ใหญ่​ ให้การต้อนรับ
โดยถือฤกษ์ดีในเวลา 07.00 น. ทำพิธีสักการะ​องค์พระ​หลักเมือง​ ณ ศาลหลักเมือง ต่อมาเวลา07.30​ น. จะเป็น​พิธี​รับการเคารพจากการสวนสนามของกองทหารเกียรติยศ​ผสม 3 เหล่าทัพ ณ ลานอเนกประสงค์​ในศาลาว่าการกลาโหม จากนั้นได้ทำพิธีสักการะ​สิ่งศักดิ์สิทธิ์​ในศาลาว่าการกลาโหม ก่อนที่จะเข้ารับฟังการบรรยายสรุปภารกิจของ​กระทรวง​กลาโหม​ ณ ห้องภาณุ​รังษี ภายในศาลาว่าการกลาโหมและเดินทางกลับทำเนียบรัฐบาล เพื่อเป็นประธานการประชุมคณะรัฐมนตรี

ที่มา : https://www.thaigov.go.th/news/contents/details/21855
