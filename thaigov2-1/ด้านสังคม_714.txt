รัฐบาลไทย-ข่าวทำเนียบรัฐบาล-รองปลัดกระทรวงดิจิทัลฯ ให้การต้อนรับและชี้แจงข้อมูลด้านดิจิทัลฯ ต่อคณะกรรมการปฏิรูปสื่อฯ

วันพุธที่ 12 กุมภาพันธ์ 2563
รองปลัดกระทรวงดิจิทัลฯ ให้การต้อนรับและชี้แจงข้อมูลด้านดิจิทัลฯ ต่อคณะกรรมการปฏิรูปสื่อฯ
รองปลัดกระทรวงดิจิทัลฯ ให้การต้อนรับและชี้แจงข้อมูลด้านดิจิทัลฯ ต่อคณะกรรมการปฏิรูปสื่อฯ
นายภุชพงค์ โนดไธสง รองปลัดกระทรวงดิจิทัลเพื่อเศรษฐกิจและสังคม ให้การต้อนรับและประชุมร่วมกับคณะกรรมการปฎิรูปประเทศ ด้านการสื่อสารมวลชน เทคโนโลยีสารสนเทศ ครั้งที่ 3/2563 ตามที่ได้รับมอบหมายเป็นผู้แทนกระทรวงดิจิทัลเพื่อเศรษฐกิจและสังคม โดยมี ดร.เสรี วงษ์มณฑา กรรมการ และคณะกรรมการร่วมประชุม ณ ห้องประชุม 802  กระทรวงดิจิทัลฯ ถนนแจ้งวัฒนะ เมื่อวันที่ 7 กุมภาพันธ์ 2563 ที่ผ่านมากระทราวงฯ ได้รายงานความคืบหน้าว่า กระทรวงฯ มีศูนย์ต่อต้านข่าวปลอม (Anti-Fake News Center) ทำหน้าที่ติดตาม ตรวจสอบ ข้อมูลที่เผยแพร่บนสื่อออนไลน์และระบบอินเตอร์เน็ต โดยมีตัวชี้วัดการทำงานคือต้องแก้ข่าว Fake News ให้ได้ภายใน 2 ชั่วโมง ซึ่งร่วมมือกับกรมประชาสัมพันธ์และหน่วยงานอื่นๆ ที่เกี่ยวข้องกับเนื้อหาข่าว Fake News ดังกล่าวร่วมกันในการแก้ข่าวและชี้แจงข้อมูลที่ถูกต้องแก่ประชาชน โดยกระทรวงฯ เป็นตัวกลางในการใช้เทคโนโลยี เป็นต้น
สำหรับการชี้แจงข้อมูลต่อคณะกรรมการฯ ในครั้งนี้ เพื่อเป็นประโยชน์ต่อการกำหนดกิจกรรม ที่จะส่งผลให้เกิดการเปลี่ยนแปลงต่อประชาชนอย่างมีนัยยะสำคัญ (Big Rock) ในการปรับปรุงแผนปฏิรูปประเทศ ด้านสื่อสารมวลชน เพราะในช่วงที่ผ่านมา คณะกรรมการฯ อยู่ในระหว่างการจัดประชุมรับฟังความคิดเห็นการปรับปรุงแผนการปฎิรูปประเทศ จากภาครัฐเอกชนและภาคประชาชน เพื่อนำข้อคิดเห็นมาปรับปรุงแผนปฎิรูปฯดังกล่าว เพื่อให้สอดคล้องกับแผนแม่บทภายใต้ยุทธศาสตร์ชาติ ตามเป้าหมายคณะกรรมการปฏิรูปประเทศ ด้านสื่อมวลชน เทคโนโลยีสารสนเทศ
*****************

ที่มา : https://www.thaigov.go.th/news/contents/details/26423
