รัฐบาลไทย-ข่าวทำเนียบรัฐบาล-กระทรวงอุตสาหกรรม แถลงข่าวการจัดงานพิธีมอบรางวัลอุตสาหกรรม ประจำปี พ.ศ.2562 (The Prime Minister’s Industry Award 2019)

วันจันทร์ที่ 9 กันยายน 2562
กระทรวงอุตสาหกรรม แถลงข่าวการจัดงานพิธีมอบรางวัลอุตสาหกรรม ประจำปี พ.ศ.2562 (The Prime Minister’s Industry Award 2019)
นายธีระยุทธ  วานิชชัง  ผู้ช่วยรัฐมนตรีประจำกระทรวงอุตสาหกรรม เป็นประธานแถลงข่าวการจัดงานพิธีมอบรางวัลอุตสาหกรรม ประจำปี พ.ศ.2562 (The Prime Minister’s Industry Award 2019)
วันนี้ (9 กันยายน 2562) นายธีระยุทธ  วานิชชัง  ผู้ช่วยรัฐมนตรีประจำกระทรวงอุตสาหกรรม เป็นประธานแถลงข่าวการจัดงานพิธีมอบรางวัลอุตสาหกรรม ประจำปี พ.ศ.2562 (The Prime Minister’s Industry Award 2019) โดยมีนายสุชาติ  ไตรแสงรุจิระ  ที่ปรึกษารัฐมนตรีว่าการกระทรวงอุตสาหกรรม นายอภิจิณ โชติกเสถียร รองปลัดกระทรวงอุตสาหกรรม  นายจุลพงษ์ ทวีศรี หัวหน้าผู้ตรวจราชการกระทรวงอุตสาหกรรม นายเอกภัทร       วังสุวรรณ นายภานุวัฒน์ ตริยางกูรศรี ผู้ตรวจราชการกระทรวงอุตสาหกรรม นายทองชัย ชวลิตพิเชฐ อธิบดีกรมโรงงานอุตสาหกรรม นายณัฐพล รังสิตพล ผู้อำนวยการสำนักงานเศรษฐกิจอุตสาหกรรม และนายวันชัย พนมชัย เลขาธิการสำนักงานมาตรฐานผลิตภัณฑ์อุตสาหกรรม ร่วมแถลงข่าว
ซึ่งกำหนดจัดพิธีมอบรางวัลฯ ในวันจันทร์ที่ 16 กันยายน 2562 เวลา 13.30 น. ณ ตึกสันติไมตรี ทำเนียบรัฐบาล โดยได้รับเกียรติจากพลเอกประยุทธ์ จันทร์โอชา นายกรัฐมนตรี ให้เกียรติเป็นประธานในพิธี
การจัดพิธีมอบรางวัลฯ  ในปีนี้เป็นปีที่  27  โดยผลการตัดสินและพิธีมอบรางวัลอุตสาหกรรม ประจำปี พ.ศ.2562 คณะทำงานพิจารณาคัดเลือกได้พิจารณาคัดเลือกอย่างเข้มข้น โดยผ่านความเห็นชอบจากคณะกรรมการจัดงานรางวัลอุตสาหกรรม ประจำปี พ.ศ.2562 มีผู้ประกอบการภาคอุตสาหกรรมที่ได้รับรางวัลในปีนี้รวม 68 ราย จากจำนวนผู้สมัครทั้งสิ้น 222 ราย ซึ่งในปีนี้ บริษัท ไทยซัมซุง อิเลคโทรนิคส์ จำกัด ได้รับรางวัลอุตสาหกรรมยอดเยี่ยม

ที่มา : https://www.thaigov.go.th/news/contents/details/22935
