รัฐบาลไทย-ข่าวทำเนียบรัฐบาล-ก.อุตฯ ร่วมขับเคลื่อนโครงการประชารัฐสร้างไทย พัฒนาล้านนา จ.เชียงใหม่

วันพฤหัสบดีที่ 31 ตุลาคม 2562
ก.อุตฯ ร่วมขับเคลื่อนโครงการประชารัฐสร้างไทย พัฒนาล้านนา จ.เชียงใหม่
นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม ร่วมมอบนโยบายในงาน "โครงการประชารัฐสร้างไทย พัฒนาล้านนา เพื่อขับเคลื่อนการพัฒนาเศรษฐกิจฐานรากอย่างยั่งยืน ณ มหาวิทยาลัยแม่โจ้ อำเภอสันทราย จังหวัดเชียงใหม่
จังหวัดเชียงใหม่ : 30 ตุลาคม 2562 นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม ร่วมมอบนโยบายในงาน "โครงการประชารัฐสร้างไทย พัฒนาล้านนา เพื่อขับเคลื่อนการพัฒนาเศรษฐกิจฐานรากอย่างยั่งยืน โดยมีนายสมคิด จาตุศรีพิทักษ์รองนายกรัฐมนตรี นายอุตตม สาวนายน รัฐมนตรีว่าการกระทรวงการคลัง นายสนธิรัตน์ สนธิจิรวงค์ รัฐมนตรีว่าการกระทรวงพลังงาน ร้อยเอก ธรรมนัส พรหมเผ่า รัฐมนตรีช่วยว่าการกระทรวงเกษตรและสหกรณ์การเกษตร มอบนโยบาย และนายณัฐพล รังสิตพล ผู้อำนวยการสำนักงานเศรษฐกิจอุตสาหกรรม รักษาราชการแทนอธิบดีกรมส่งเสริมอุตสาหกรรม ธนาคารออมสิน ธนาคารเพื่อการเกษตรและสหกรณ์การเกษตร ธนาคารพัฒนาวิสาหกิจขนาดกลางและขนาดย่อมแห่งประเทศไทย สำนักงานกองทุนหมู่บ้านและชุมชนเมืองแห่งชาติ การท่องเที่ยวแห่งประเทศไทย หน่วยงานกระทรวงการคลัง ร่วมเสนอแนวทางการขับคลื่อนพัฒนาเศรษฐกิจฐานราก ณ มหาวิทยาลัยแม่โจ้ อำเภอสันทราย จังหวัดเชียงใหม่ นอกจากนี้ รัฐมนตรีว่าการกระทรวงอุตสาหกรรม ยังได้ร่วมเดินชมบูธนิทรรศการ สร้างรายได้ สร้างตลาด และพบแหล่งเงินทุน และ Food Truck ในเครือข่ายของศูนย์ส่งเสริมอุตสาหกรรมภาคที่ 1 และร่วมเปิด "ตลาดริมน้ำ @ สันทราย"
รัฐมนตรีว่าการกระทรวงอุตสาหกรรม กล่าวถึงนโยบายของกระทรวงอุตสาหกรรม ว่ากระทรวงอุตสาหกรรมได้มุ่งเน้นผลักดันผู้ประกอบการเอสเอ็มอีเข้าสู่อุตสาหกรรม 4.0 เพื่อตอบสนองต่อนโยบายของภาครัฐมาอย่างต่อเนื่อง โดยได้จัดตั้งศูนย์ปฏิรูปอุตสาหกรรม 4.0 เพื่อขับเคลื่อน SMEs สู่ยุค 4.0 ช่วยสนับสนุนและผลักดันผู้ประกอบการ SMEs ในด้านต่างๆ อาทิ ด้านข้อมูลที่เป็นประโยชน์ต่อการดำเนินธุรกิจ (Big Data) ด้านการให้คำปรึกษา แนะนำธุรกิจในการพัฒนาธุรกิจ (Co-Working space) และด้านการบริการเครื่องจักรกลาง (Pilot Plant) สำหรับให้ผู้ประกอบการ SMEs ได้มีพื้นที่ในการพัฒนาสินค้าต้นแบบใหม่ๆ ซึ่งจะช่วยยกระดับขีดความสามารถผู้ประกอบการในการเป็นกลไกขับเคลื่อนเศรษฐกิจของประเทศไทยสู่ความมั่นคง มั่งคั่ง และยั่งยืน
ปัจจุบันกระทรวงอุตสาหกรรมได้จัดตั้งศูนย์ปฏิรูปอุตสาหกรรม 4.0 ด้วยความร่วมมือของภาคส่วนต่างๆ รวมทั้งสิ้น 105 แห่งทั่วประเทศ #รัฐมนตรีว่าการกระทรวงอุตสาหกรรม #รัฐมนตรีสุริยะ #กระทรวงอุตสาหกรรม #กรมส่งเสริมอุตสาหกรรม #การนิคมอุตสาหกรรมแห่งประเทศไทย

ที่มา : https://www.thaigov.go.th/news/contents/details/24195
