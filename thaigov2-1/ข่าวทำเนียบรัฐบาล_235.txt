รัฐบาลไทย-ข่าวทำเนียบรัฐบาล-ประธานกรรมการมูลนิธิเพื่อสัมพันธภาพไทย - จีน และรองเลขานุการสมาคมไทย-เนปาลี แห่งประเทศ มอบเงินบริจาคช่วยเหลือผู้ประสบภัยน้ำท่วมในภาคตะวันออกเฉียงเหนือ

วันพฤหัสบดีที่ 3 ตุลาคม 2562
ประธานกรรมการมูลนิธิเพื่อสัมพันธภาพไทย - จีน และรองเลขานุการสมาคมไทย-เนปาลี แห่งประเทศ มอบเงินบริจาคช่วยเหลือผู้ประสบภัยน้ำท่วมในภาคตะวันออกเฉียงเหนือ
ประธานกรรมการมูลนิธิเพื่อสัมพันธภาพไทย - จีน และรองเลขานุการสมาคมไทย-เนปาลี แห่งประเทศ มอบเงินบริจาคช่วยเหลือผู้ประสบภัยน้ำท่วมในภาคตะวันออกเฉียงเหนือ
วันนี้ (3 ตุลาคม 2562) เวลา 09.00 น. ณ ห้องรับรอง 1 ตึกบัญชาการ 1 ทำเนียบรัฐบาล นายชาลี ลิ้ม ประธานกรรมการมูลนิธิเพื่อสัมพันธภาพไทย - จีน นำคณะเข้าพบนายเทวัญ ลิปตพัลลภ รัฐมนตรีประจำสำนักนายกรัฐมนตรี เพื่อมอบเงินบริจาคเพื่อช่วยเหลือผู้ประสบภัยน้ำท่วมในภาคตะวันออกเฉียงเหนือของประเทศไทย สรุปสาระสำคัญดังนี้
รัฐมนตรีประจำสำนักนายกรัฐมนตรี กล่าวขอบคุณมูลนิธิเพื่อสัมพันธภาพไทย – จีน ในนามรัฐบาล ที่บริจาคเงินจำนวน 1,000,000 บาท เพื่อช่วยเหลือชาวไทยในพื้นที่ประสบภัยน้ำท่วมภาคตะวันออกเฉียงเหนือ ประเทศไทยกับจีนมีความสัมพันธ์อันดีมาอย่างยาวนาน เปรียบเสมือนบ้านพี่เมืองน้อง มีคนไทยเชื้อสายจีนในประเทศไทยจำนวนมาก ส่งผลให้ความสัมพันธ์ไทยกับจีนแน่นแฟ้นยิ่งขึ้น
โอกาสนี้ ประธานกรรมการมูลนิธิเพื่อสัมพันธภาพไทย – จีน ขอบคุณรัฐมนตรีประจำสำนักนายกรัฐมนตรีที่สละเวลามาให้การต้อนรับ และกล่าวว่าคนไทยและคนจีนก็เหมือนเป็นพี่น้องกัน เมื่อคนไทยมีความเดือดร้อน เราจะช่วยเหลือและดูแลกันให้ทุกปัญหาผ่านพ้นไปด้วยดี นอกจากนี้ มูลนิธิเพื่อสัมพันธภาพไทย – จีน ยินดีสนับสนุนและช่วยเหลือคนไทยเมื่อมีโอกาสในอนาคต
จากนั้น นายสมบัติ ราอี รองเลขานุการสมาคมไทย-เนปาลี แห่งประเทศ ได้นำคณะเข้าพบนายเทวัญ ลิปตพัลลภ รัฐมนตรีประจำสำนักนายกรัฐมนตรี เพื่อมอบเงินบริจาคเพื่อช่วยเหลือผู้ประสบภัยน้ำท่วมในภาคตะวันออกเฉียงเหนือของประเทศไทย จำนวน 100,000 บาท ด้วย
******************

ที่มา : https://www.thaigov.go.th/news/contents/details/23587
