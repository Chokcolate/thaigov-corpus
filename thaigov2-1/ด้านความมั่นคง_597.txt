รัฐบาลไทย-ข่าวทำเนียบรัฐบาล-วราวุธ ประกาศเจตนารมณ์​ ต่อต้านการค้าสัตว์ป่า​ "ไม่กิน ไม่ซื้อ ไม่ล่า ไม่หามาขาย ไม่เป็นโรค​ร้าย​ สัตว์ป่าไม่สูญพันธุ์"

วันพฤหัสบดีที่ 5 มีนาคม 2563
วราวุธ ประกาศเจตนารมณ์​ ต่อต้านการค้าสัตว์ป่า​ "ไม่กิน ไม่ซื้อ ไม่ล่า ไม่หามาขาย ไม่เป็นโรค​ร้าย​ สัตว์ป่าไม่สูญพันธุ์"
วราวุธ ประกาศเจตนารมณ์​ ต่อต้านการค้าสัตว์ป่า​ "ไม่กิน ไม่ซื้อ ไม่ล่า ไม่หามาขาย ไม่เป็นโรค​ร้าย​ สัตว์ป่าไม่สูญพันธุ์"
วราวุธ ประกาศเจตนารมณ์​ ต่อต้านการค้าสัตว์ป่า​ "ไม่กิน ไม่ซื้อ ไม่ล่า ไม่หามาขาย ไม่เป็นโรค​ร้าย​ สัตว์ป่าไม่สูญพันธุ์"
วันที่ 3 มีนาคม​ 2563) เวลา​ 14.00 น. นายว​ราวุธ​ ศิลปอาชา​ รัฐมนตรี​ว่าการ​กระทรวง​ทรัพยากร​ธรรมชาติ​และ​สิ่ง​แวดล้อม​ พร้อมด้วย นายจตุพร​ บุรุษ​พัฒน์​ ปลัดกระทรวง​ทรัพยากร​ธรรมชาติ​และ​สิ่ง​แวดล้อม​ ร่วมเปิดงานวันสัตว์ป่า​และ​พืชป่าโลก​ ประจำ​ปี​ พ.ศ. 2563​ (Word​ Wildlife Day 2020) ภายใต้แนวคิด "Sustaining all life on Earth -​ ร่วมสร้างความยั่งยืนเพื่อทุกชีวิต​บนผืน​โลก" ณ พิพิธภัณฑ์​พระราม​เก้า​ องค์การ​พิพิธภัณฑ์​วิทยาศาสตร์​แห่ง​ชาติ​ (อพวช.)​ คลองห้า ปทุมธานี
นายว​ราวุธ​ ศิลปอาชา​ กล่าวว่า วันนี้ กระทรวงทรัพยากรธรรมชาติและสิ่งแวดล้อม เรายังกวดขันในเรื่องที่จะคอยตรวจตราการค้าขายสัตว์ป่า พืชป่า และวันนี้ผมเชื่อว่า พี่น้องประชาชนคนไทยและคนในโลกนี้ คงจะได้เห็นอันตรายในการค้าขายสัตว์ป่า การบริโภคสัตว์ป่า ของกินบนโลกนี้ ยังมีอะไรอีกหลายอย่าง อะไรที่พิเรน​ อะไรที่แปลก สัตว์ป่าก็ให้เขาอยู่ในป่าของเขาอย่างมีความสุขต่อไป แต่ถ้ามนุษย์เริ่มที่จะก้าวข้าม เข้าไปในความไม่ปกติไม่ธรรมดา ไปกินของแปลกๆ ของป่า บางคนมีความเชื่อผิดๆ บางคนยังมีแนวความคิดที่ไม่ถูกต้อง สัตว์ป่าอยู่ในป่า สัตว์ป่ามีหน้าที่รักษาสมดุลของธรรมชาติ เมื่อมนุษย์เข้าไปทำลายความสมดุลนั้น สิ่งที่เกิดขึ้นตามมาก็คือ อย่างเช่นไวรัส COVID-19 ที่เรากำลังเจอกันทั่วโลกในขณะนี้ ดังนั้น ผมเชื่อว่า วันนี้เป็นโอกาสที่ดี ที่พี่น้องประชาชนคนไทยทุกคนจะได้รู้ถึงอันตราย จะได้รู้ถึงสิ่งที่ อะไรควรอะไรไม่ควร ถึงเวลาแล้วที่เราต้องเอาจริงเอาจังและเป็นหน้าที่ของกระทรวงทรัพยากรธรรมชาติและสิ่งแวดล้อม โดยกรมอุทยานแห่งชาติสัตว์ป่าและพันธุ์พืช ขอยืนยันว่า เราจะดำเนินการอย่างเด็ดขาดเราจะดำเนินการอย่างเข้มงวดในการที่จะตรวจตราเรื่องการค้าขายสัตว์ป่า โดยเฉพาะอย่างยิ่ง การบริโภคสัตว์ป่า ท้ายที่สุดแล้ว คนที่จะได้รับผลกระทบที่สุดก็คือมนุษย์เราทุกๆ คน อย่างที่เป็นประจักษ์ในทุกๆ วันนี้

ที่มา : https://www.thaigov.go.th/news/contents/details/26935
