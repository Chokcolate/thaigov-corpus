รัฐบาลไทย-ข่าวทำเนียบรัฐบาล-ทส. เปิดงาน วันสิ่งแวดล้อมไทย และ วัน ทสม. แห่งชาติ จับมือเครือข่าย ย้ำ 1 มกราคม 63 งดให้ถุงพลาสติกหูหิ้ว เผย ประชาชน มากกว่า 90% ปรับเปลี่ยนตัวเองบ้างแล้ว

วันพุธที่ 4 ธันวาคม 2562
ทส. เปิดงาน วันสิ่งแวดล้อมไทย และ วัน ทสม. แห่งชาติ จับมือเครือข่าย ย้ำ 1 มกราคม 63 งดให้ถุงพลาสติกหูหิ้ว เผย ประชาชน มากกว่า 90% ปรับเปลี่ยนตัวเองบ้างแล้ว
ทส. เปิดงาน วันสิ่งแวดล้อมไทย และ วัน ทสม. แห่งชาติ จับมือเครือข่าย ย้ำ 1 มกราคม 63 งดให้ถุงพลาสติกหูหิ้ว เผย ประชาชน มากกว่า 90% ปรับเปลี่ยนตัวเองบ้างแล้ว
ทส. เปิดงาน วันสิ่งแวดล้อมไทย และ วัน ทสม. แห่งชาติ จับมือเครือข่าย ย้ำ 1 มกราคม 63 งดให้ถุงพลาสติกหูหิ้ว เผย ประชาชน มากกว่า 90% ปรับเปลี่ยนตัวเองบ้างแล้ว
วันนี้ (4 ธ.ค. 2562) นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม เปิดงานวันสิ่งแวดล้อมไทยและวันอาสาสมัครพิทักษ์ทรัพยากรธรรมชาติและสิ่งแวดล้อมหมู่บ้านแห่งชาติ ประจำปี 2562
ภายใต้แนวคิด “ดูแลโลก เพื่อให้โลก...ดูแลเราตลอดไป”  พร้อมทั้งมอบรางวัลเชิดชูเกียรติบุคคล ชุมชน และองค์กรต้นแบบด้านการดูแลรักษาทรัพยากรธรรมชาติและสิ่งแวดล้อม จำนวน 76 รางวัล ตลอดจนร่วมประกาศเจตนารมณ์แสดงจุดยืนร่วมกับภาคเครือข่ายภาคเอกชน ห้างสรรพสินค้า ศูนย์การค้า ซูเปอร์มาเก็ต ตลอดจนร้านสะดวกซื้อ กว่า  75 บริษัททั่วประเทศ ว่าตั้งแต่วันที่ 1 มกราคม 2563 เป็นต้นไป
งดให้ถุงพลาสติกหูหิ้วพร้อมกันทั่วประเทศ  โดยโอกาสนี้นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม และคณะผู้บริหาร ในสังกัดกระทรวงฯ พร้อมทั้งผู้ร่วมงานร่วมเป็นเกียรติในพิธี ณ ฮอลล์ 4 อิมแพ็คฟอรั่ม ศูนย์การแสดงสินค้าและการประชุม อิมแพ็ค เมืองทองธานี จ.นนทบุรี
กระทรวงทรัพยากรธรรมชาติและสิ่งแวดล้อม ได้จัดงานวันสิ่งแวดล้อมไทยและวันอาสาสมัครพิทักษ์ทรัพยากรธรรมชาติและสิ่งแวดล้อมหมู่บ้านแห่งชาติ  ซี่งตรงกับวันที่ 4 ธันวาคม เป็นประจำทุกปี โดยในปีนี้จัดขึ้น เพื่อน้อมสำนึกในพระมหากรุณาธิคุณของในหลวงรัชกาลที่ 9 พระผู้ทรงเป็นบิดาแห่งการอนุรักษ์ทรัพยากรธรรมชาติและสิ่งแวดล้อม ตลอดจนรณรงค์ให้ประชาชนเห็นคุณค่าและความสำคัญของการทำความดีในเรื่องของจิตอาสา ตามพระราชดำริของในหลวง รัชกาลที่ 10
รวมถึงเสริมสร้างจิตสำนึกและส่งเสริมการมีส่วนร่วมในการอนุรักษ์ทรัพยากรธรรมชาติและสิ่งแวดล้อมจากทุกภาคส่วน โดยเฉพาะการมีส่วนร่วมในการลดปริมาณขยะพลาสติกแบบใช้ครั้งเดียวทิ้ง  อีกทั้งเป็นการยกย่องและเชิดชูเกียรติ บุคคล ชุมชน และองค์กรต้นแบบด้านการดูแลรักษาทรัพยากรธรรมชาติและสิ่งแวดล้อม
สำหรับกิจกรรมภายในงานปีนี้ ประกอบด้วย
1. การจัดแสดงนิทรรศการ สร้างความรู้ความเข้าใจในการดูแลรักษาทรัพยากรธรรมชาติและสิ่งแวดล้อม โดยเฉพาะการจัดการขยะพลาสติก จากหน่วยงานภาครัฐ เอกชน และภาคประชาชน
2. การนำเสนอผลการสำรวจความคิดเห็นของประชาชน เรื่องการงดให้บริการถุงพลาสติกหูหิ้ว โดย สวนดุสิตโพล ซึ่งผลการสำรวจของสวนดุสิตโพล พบว่า ประชาชน 89.86% เห็นด้วยกับนโยบายงดแจกถุงฯ  91.58% ปรับเปลี่ยนพฤติกรรมบ้างแล้ว 86.71%  เห็นด้วยกับการพกถุงผ้า 77.46% เห็นควรมีกฎหมายควบคุม และ 61.42% เห็นด้วยกับการเก็บเงินหรือขายถุงพลาสติกหูหิ้ว ณ จุดขาย
3. การแสดงพื้นบ้านเพลงอีแซว โดย แม่ขวัญจิต  ศรีประจันต์ ศิลปินแห่งชาติ พ.ศ. 2534
4. การมอบรางวัลเชิดชูเกียรติบุคคล ชุมชน และองค์กรต้นแบบด้านการดูแลรักษาทรัพยากรธรรมชาติและสิ่งแวดล้อม จำนวนทั้งสิ้น 76 รางวัล ได้แก่ รางวัลถ้วยพระราชทานพระบาทสมเด็จพระปรเมนทรรามาธิบดีศรีสินทร มหาวชิรา   ลงกรณ พระวชิรเกล้าเจ้าอยู่หัว โครงการชุมชนปลอดขยะ zero waste ปี 2562 ระดับประเทศ และรองชนะเลิศ รางวัลถ้วยพระราชทานสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี โครงการโรงเรียนปลอดขยะ zero waste school ปี 2562 ระดับประเทศ และรองชนะเลิศ รางวัลชนะเลิศ สะอาดบุรี เมืองนี้ปลอดขยะ ปี 2562 ระดับประเทศ รางวัลรองชนะเลิศและ Popular Vote  รางวัลชนะเลิศนวัตกรรมการจัดการขยะมูลฝอยชุมชน 1 อปท. 1 นวัตกรรมจัดการขยะชุมชน ประจำปี 2562 ภายใต้หัวข้อ “ลดใช้พลาสติก โฟม และ Single Use Plastic” และรองชนะเลิศ รางวัล ทสม. และเครือข่าย ทสม. ดีเด่น ระดับประเทศ ประจำปี 2562
5. การประกาศรับรองและมอบตราสัญลักษณ์อุทยานธรณีประเทศไทยให้กับอุทยานธรณีผาชัน สามพันโบก จ.อุบลราชธานี

ที่มา : https://www.thaigov.go.th/news/contents/details/25025
