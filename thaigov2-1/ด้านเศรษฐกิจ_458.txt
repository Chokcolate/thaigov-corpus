รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ กล่าวปาฐกถาในงานสัมมนา “เทคโนโลยีครั้งใหญ่แห่งปี”

วันศุกร์ที่ 20 กันยายน 2562
รมว.กระทรวงดิจิทัลฯ กล่าวปาฐกถาในงานสัมมนา “เทคโนโลยีครั้งใหญ่แห่งปี”
รมว.กระทรวงดิจิทัลฯ กล่าวปาฐกถาในงานสัมมนา “เทคโนโลยีครั้งใหญ่แห่งปี”
นายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม ร่วมกล่าวปาฐกถาในงานสัมมนา “เทคโนโลยีครั้งใหญ่แห่งปี (T.O.P.2019 – Togetherness of Possibilities)” โดยมีนายศุภชัย เจียรวนนท์ ประธานกรรมการ บริษัท ทรู คอร์ปอเรชั่น จำกัด และประธานคณะผู้บริหารเครือเจริญโภคภัณฑ์ ให้การต้อนรับ ณ ออดิทอเรียม ชั้น 6 อาคาร ทรู ดิจิทัลพาร์ค กรุงเทพฯ เมื่อวันที่ 18 กันยายน 2562 โดย ทรู ดิจิทัล พาร์ค เป็นศูนย์กลางนวัตกรรมดิจิทัลแห่งแรกในไทยที่ใหญ่ที่สุดในภูมิภาคเอเชียตะวันออกเฉียงใต้ สานพลังความร่วมมือของเหล่าพันธมิตร เติมเต็มระบบนิเวศสมบูรณ์แบบครบวงจรสำหรับสตาร์ทอัพ จัดงานสัมมนาดังกล่าวขึ้น เพื่อเปิดโอกาสในการแบ่งปันแนวคิด องค์ความรู้ ประสบการณ์ ตลอดจนแนวโน้มของธุรกิจเทคโนโลยี และแลกเปลี่ยนมุมมองจากผู้บริหารและผู้ประกอบการชั้นนำด้านเทคโนโลยีและนวัตกรรมในภูมิภาค ร่วมผลักดันการพัฒนาเศรษฐกิจดิจิทัลของประเทศไทยและภูมิภาคอย่างยั่งยืน
*******************

ที่มา : https://www.thaigov.go.th/news/contents/details/23247
