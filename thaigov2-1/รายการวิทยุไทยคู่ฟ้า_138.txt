รัฐบาลไทย-ข่าวทำเนียบรัฐบาล-การจัดตั้งโครงการฟาร์มโคนมประสิทธิภาพสูง

วันศุกร์ที่ 6 ธันวาคม 2562
การจัดตั้งโครงการฟาร์มโคนมประสิทธิภาพสูง
วันศุกร์ที่ 6 ธันวาคม 2562
​
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบจัดตั้งโครงการฟาร์มโคนมประสิทธิภาพสูง โดยอนุมัติเงินกู้วงเงิน 51 ล้านบาท ให้กับองค์การส่งเสริมโคนมแห่งประเทศไทย นำไปลงทุนและพัฒนาเพื่อให้เป็นศูนย์กลางการเรียนรู้และถ่ายทอดเทคโนโลยีการเลี้ยงโคนมของประเทศ รวมถึงเป็นสถานที่ศึกษาและพัฒนารูปแบบการบริหารจัดการฟาร์มด้วยเทคโนโลยี และสร้างบุคลากรมืออาชีพในการเลี้ยงโคนมในอนาคต โดยมีเป้าหมายให้เกษตรกรผู้เลี้ยงโคนม อย่างน้อยปีละ 680 คน เข้าร่วมฝึกอบรมและศึกษาดูงานในฟาร์มโคนมประสิทธิภาพสูง เพื่อให้สามารถนำความรู้ที่ได้รับไปใช้จัดการฟาร์มของตนเอง ช่วยลดต้นทุนการผลิตและเพิ่มขีดความสามารถการแข่งขันสนับสนุนให้ธุรกิจฟาร์มโคนมมีความก้าวหน้ามากยิ่งขึ้น
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/25052
