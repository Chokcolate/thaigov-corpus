รัฐบาลไทย-ข่าวทำเนียบรัฐบาล-รมว.ยุติธรรม แถลงกรณีการแต่งตั้ง พันตำรวจโท กรวัชร์ ปานประภากร ผู้ตรวจราชการกระทรวงยุติธรรม รักษาราชการแทนอธิบดีกรมสอบสวนคดีพิเศษ

วันจันทร์ที่ 24 กุมภาพันธ์ 2563
รมว.ยุติธรรม แถลงกรณีการแต่งตั้ง พันตำรวจโท กรวัชร์ ปานประภากร ผู้ตรวจราชการกระทรวงยุติธรรม รักษาราชการแทนอธิบดีกรมสอบสวนคดีพิเศษ
รมว.ยุติธรรม แถลงกรณีการแต่งตั้ง พันตำรวจโท กรวัชร์ ปานประภากร ผู้ตรวจราชการกระทรวงยุติธรรม รักษาราชการแทนอธิบดีกรมสอบสวนคดีพิเศษ
ในวันศุกร์ที่ ๒๑ กุมภาพันธ์ ๒๕๖๓ เวลา ๑๑.๐๐ น. ณ บริเวณด้านหน้าห้องประชุมกระทรวงยุติธรรม ๑ ชั้น ๙ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ นายสมศักดิ์ เทพสุทิน รัฐมนตรีว่าการกระทรวงยุติธรรม แถลงกรณีการแต่งตั้ง พันตำรวจโท กรวัชร์ ปานประภากร ผู้ตรวจราชการกระทรวงยุติธรรม รักษาราชการแทนอธิบดีกรมสอบสวนคดีพิเศษ
รัฐมนตรีว่าการกระทรวงยุติธรรม กล่าวว่า เนื่องจาก พ.ต.อ.ไพสิฐ วงศ์เมือง อธิบดีกรมสอบสวนคดีพิเศษ มีอาการป่วยต้องเข้ารับการรักษาในโรงพยาบาลอย่างต่อเนื่อง และไม่สามารถปฏิบัติหน้าที่ได้นานกว่า ๑ เดือน ตนจึงได้หารือกับผู้เกี่ยวข้องแล้วเห็นตรงกันว่า พ.ต.ท.กรวัชร์ ปานประภากร ผู้ตรวจราชการกระทรวงยุติธรรม มีความเหมาะสม เพราะเคยดำรงตำแหน่งรองอธิบดีกรมสอบสวนคดีพิเศษ และ พ.ต.อ.ไพสิฐฯ มีความประสงค์ไปในทางเดียวกัน ยืนยันไม่มีข้อขัดแย้งหรือปัญหาใดๆ

ที่มา : https://www.thaigov.go.th/news/contents/details/26710
