รัฐบาลไทย-ข่าวทำเนียบรัฐบาล-รมว.อว. ร่วมบรรยายพิเศษ “กรอบความร่วมมือในการทำงานระหว่างกระทรวงการอุดมศึกษา วิทยาศาสตร์ วิจัยและนวัตกรรมกับสภาเกษตรกรแห่งชาติ” เชื่อมโยงการทำงานแบบบูรณาการร่วมกัน

วันศุกร์ที่ 25 ตุลาคม 2562
รมว.อว. ร่วมบรรยายพิเศษ “กรอบความร่วมมือในการทำงานระหว่างกระทรวงการอุดมศึกษา วิทยาศาสตร์ วิจัยและนวัตกรรมกับสภาเกษตรกรแห่งชาติ” เชื่อมโยงการทำงานแบบบูรณาการร่วมกัน
รมว.อว. ร่วมบรรยายพิเศษ “กรอบความร่วมมือในการทำงานระหว่างกระทรวงการอุดมศึกษา วิทยาศาสตร์ วิจัยและนวัตกรรมกับสภาเกษตรกรแห่งชาติ” เชื่อมโยงการทำงานแบบบูรณาการร่วมกัน
วันศุกร์ที่ 25 ตุลาคม 2562 เวลา 9.30 น.  ดร.สุวิทย์ เมษินทรีย์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม (รมว.อว) กล่าวบรรยายในเรื่อง “กรอบความร่วมมือในการทำงานระหว่างกระทรวงการอุดมศึกษา วิทยาศาสตร์ วิจัยและนวัตกรรมกับสภาเกษตรกรแห่งชาติ” พร้อมด้วย นายประพัฒน์ ปัญญาชาติรักษ์ ประธานสภาเกษตรกรแห่งชาติ เพื่อหารือและให้แนวทาวในการปฏิบัติงานแก่ตัวแทนสภาเกษตรกรจังหวัดที่เข้าร่วมในการประชุมสภาเกษตรกรแห่งชาติ ครั้งที่ 6/2562 ณ ห้องบุหลันพิทักษ์พล สถาบันค้นคว้าและพัฒนาผลิตภัณฑ์อาหาร มหาวิทยาลัยเกษตรศาสตร์ กรุงเทพมหานคร
ดร.สุวิทย์ รมว.อว. กล่าวว่า กระทรวงการอุดมศึกษา วิทยาศาสตร์ วิจัย และนวัตกรรม (อว.) นอกจากจะทำงานร่วมกับสภาหอการค้าแห่งประเทศไทย และสภาอุตสาหกรรมแห่งประเทศไทยแล้ว ยังต้องร่วมมือกับสภาเกษตรกรแห่งชาติ เพื่อแก้ปัญหาเรื่องความเหลื่อมล้ำทางรายได้ให้แก่ เกษตรกรไทย โดยปัญหาหลักที่พบอยู่มี 2 ประเด็นใหญ่คือ
1.ไม่มีนโยบายที่ชัดเจน การคิดและการแก้ปัญหายังมีวิธีคิดและทำแบบเก่า ทำให้ไม่สามารถขับเคลื่อนงานให้สอดคล้องไปกับ โมเดลเศรษฐกิจใหม่ของรัฐบาล อย่าง BCG Model
2.สภาเกษตรกรแห่งชาติจะต้องทำงานร่วมกับสำนักงานสภานโยบายการอุดมศึกษา วิทยาศาสตร์ วิจัยและนวัตกรรมแห่งชาติ (สอวช.) เพื่อนำความรู้ไปต่อยอดสินค้าเกษตรกลุ่มเก่าเช่น ข้าว ยาง มันสำปะหลัง และปาล์มน้ำมัน รวมไปถึงสินค้าเกษตรกรกลุ่มใหม่อย่าง ไผ่ กัญชง และแมลง (แหล่งโปรตีนใหม่)
และในอนาคตกระทรวง อว. จะเป็นโครงสร้างพื้นฐานให้กับเกษตรกรไทย ไม่ว่าจะเป็นเรื่องนวัตกรรมด้านการผลิต การเพิ่มคุณภาพของผลผลิต และการแปรรูปผลิตภัณฑ์การเกษตร ในรูปแบบของ Smart Farmer
เผยแพร่ข่าว : นายธัชนนท์ บุญหล้า
ส่วนสื่อสารองค์กร สำนักบริหารกลาง
กระทรวงการอุดมศึกษา วิทยาศาสตร์ วิจัยและนวัตกรรม
โทรศัพท์ 0 2333 3700 ต่อ 3728 - 3732 โทรสาร 0 2333 3834
Facebook : @MHESIThailand
Call Center โทร.1313

ที่มา : https://www.thaigov.go.th/news/contents/details/24067
