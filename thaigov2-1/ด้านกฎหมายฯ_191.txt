รัฐบาลไทย-ข่าวทำเนียบรัฐบาล-กระทรวงยุติธรรม จัดประชุมเพื่อชี้แจงแนวทางการดำเนินกิจกรรมจิตอาสากระทรวงยุติธรรม

วันอังคารที่ 4 กุมภาพันธ์ 2563
กระทรวงยุติธรรม จัดประชุมเพื่อชี้แจงแนวทางการดำเนินกิจกรรมจิตอาสากระทรวงยุติธรรม
กระทรวงยุติธรรม จัดประชุมเพื่อชี้แจงแนวทางการดำเนินกิจกรรมจิตอาสากระทรวงยุติธรรม
เมื่อวันจันทร์ที่ ๓ กุมภาพันธ์ ๒๕๖๓ เวลา ๑๓.๓๐ น.
ณ ห้องรับรองกระทรวงยุติธรรม ชั้น ๒
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
ศูนย์ประสานงานจิตอาสากระทรวงยุติธรรม ได้จัดประชุม
เพื่อชี้แจงแนวทางการดำเนินกิจกรรมจิตอาสากระทรวงยุติธรรม
โดยมี นายนิมิต  ทัพวนานต์ ผู้ตรวจราชการกระทรวงยุติธรรม
ในฐานะผู้อำนวยการศูนย์ประสานงานจิตอาสากระทรวงยุติธรรม (ศป.จอส.ยธ.)
เป็นประธานการประชุมชี้แจงแนวทางการดำเนินกิจกรรมจิตอาสาของกระทรวงยุติธรรม
ให้แก่ผู้รับการฝึกหลักสูตรจิตอาสาพระราชทาน ๙๐๔ หลักสูตรหลักประจำ รุ่นที่ ๓/๖๒
หลักสูตรหลักประจำ รุ่นที่ ๔/๖๒ หลักสูตรพื้นฐาน รุ่นที่ ๑/๖๒
หลักสูตรพื้นฐาน รุ่นที่ ๒/๖๒ และหลักสูตรพื้นฐาน รุ่นที่ ๓/๖๒ ของกระทรวงยุติธรรม ทั้งสิ้น ๘๖ คน
โดยได้ชี้แจงถึงแนวทางการประสานงานระหว่างผู้รับการฝึกและศูนย์ประสานงานจิตอาสากระทรวงยุติธรรม
แผนขับเคลื่อนกิจกรรมจิตอาสาของกระทรวงยุติธรรม ประจำปีงบประมาณ พ.ศ. ๒๕๖๓
ตลอดจนรับฟังปัญหาข้อขัดข้องของการปฏิบัติงานเพื่อร่วมแสวงหาแนวทางพัฒนากิจกรรมจิตอาสา
ในการให้ความช่วยเหลือและบรรเทาความเดือดร้อนของประชาชนให้มีประสิทธิภาพมากยิ่งขึ้นต่อไป

ที่มา : https://www.thaigov.go.th/news/contents/details/26286
