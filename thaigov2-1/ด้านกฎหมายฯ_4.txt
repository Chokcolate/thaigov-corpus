รัฐบาลไทย-ข่าวทำเนียบรัฐบาล-กระทรวงยุติธรรม จัดกิจกรรมบริจาคโลหิต เพื่อเฉลิมพระเกียรติ เนื่องในโอกาสมหามงคลพระราชพิธีบรมราชาภิเษก

วันจันทร์ที่ 22 กรกฎาคม 2562
กระทรวงยุติธรรม จัดกิจกรรมบริจาคโลหิต เพื่อเฉลิมพระเกียรติ เนื่องในโอกาสมหามงคลพระราชพิธีบรมราชาภิเษก
กระทรวงยุติธรรม จัดกิจกรรมบริจาคโลหิต เพื่อเฉลิมพระเกียรติ เนื่องในโอกาสมหามงคลพระราชพิธีบรมราชาภิเษก
ในวันจันทร์ที่ ๒๒ กรกฎาคม ๒๕๖๒ เวลา ๑๐.๐๐ น.
ณ บริเวณด้านหน้าศูนย์บริการร่วมกระทรวงยุติธรรม ชั้น ๒
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพมหานคร
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานในพิธีเปิดกิจกรรมบริจาคโลหิต ภายใต้ชื่อ “โครงการบริจาคโลหิต
เพื่อเฉลิมพระเกียรติ เนื่องในโอกาสมหามงคลพระราชพิธีบรมราชาภิเษก”
เพื่อถวายเป็นพระราชกุศลแด่พระบาทสมเด็จพระวชิรเกล้าเจ้าอยู่หัว
อันเป็นการแสดงถึงความจงรักภักดีต่อพระมหากษัตริย์ รวมทั้งสามารถช่วยเหลือ
ผู้ที่ขาดแคลนโลหิต ช่วยส่งเสริมคุณธรรม จริยธรรม รู้จักการเสียสละเพื่อส่วนรวม
ตลอดจนเพื่อให้ข้าราชการและเจ้าหน้าที่ในสังกัดกระทรวงยุติธรรม ได้เป็นส่วนหนึ่งในการ
ร่วมทำความดี เป็นแบบอย่างที่ดีของการให้และแบ่งปันความสุขให้แก่ผู้อื่นโดยไม่หวังสิ่งตอบแทน
โดยกิจกรรมดังกล่าวได้รับความร่วมมือจากสภากาชาดไทย
และบริษัท ธนารักษ์พัฒนาสินทรัพย์ จำกัด
จัดขึ้นระหว่างเดือนกรกฎาคม ๒๕๖๒ - เมษายน ๒๕๖๓
โดยมี ผู้บริหารกระทรวงยุติธรรม และเจ้าหน้าที่ที่เกี่ยวข้อง เข้าร่วมฯ
โอกาสนี้ ปลัดกระทรวงยุติธรรม ได้กล่าวใจความสำคัญตอนหนึ่งว่า
ด้วยสำนึกในพระมหากรุณาธิคุณพระบาทสมเด็จพระเจ้าอยู่หัว ข้าราชการและเจ้าหน้าที่
ในสังกัดกระทรวงยุติธรรม ได้มาร่วมกันแสดงออกถึงความจงรักภักดีและสำนึก
ในพระมหากรุณาธิคุณอันหาที่สุดมิได้ ที่พระองค์ทรงมีต่อการแพทย์ การสาธารณสุขไทย
โดยเฉพาะอย่างยิ่งเรื่องสุขภาพอนามัย ทรงริเริ่มโครงการตามพระราชดำริต่าง ๆ
ที่ครอบคลุมทั้งงานด้านการป้องกันโรค การส่งเสริมสุขภาพ การรักษาโรค และการฟื้นฟูสมรรถภาพ
เพื่อดูแลสุขภาพประชาชนในทุกพื้นที่ ทั้งนี้ การบริจาคโลหิตถือเป็นการทำความดีด้วยหัวใจ
ซึ่งเป็นการทำความดีรูปแบบหนึ่งที่แสดงให้เห็นถึงความเสียสละเพื่อส่วนรวม
และช่วยเหลือเพื่อนมนุษย์ จึงขอสืบสานพระราชปณิธานด้วยความจงรักภักดี
สร้างสรรค์คุณประโยชน์แก่ประชาชนและประเทศชาติ
โดยพร้อมใจดำเนินโครงการบริจาคโลหิต เพื่อเฉลิมพระเกียรติ
เนื่องในโอกาสมหามงคลพระราชพิธีบรมราชาภิเษก

ที่มา : https://www.thaigov.go.th/news/contents/details/21686
