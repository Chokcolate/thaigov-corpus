รัฐบาลไทย-ข่าวทำเนียบรัฐบาล-ก.ยุติธรรม ประชุมคณะกรรมการมูลนิธิเพื่อช่วยเหลือเด็กและเยาวชนในความดูแลของกรมพินิจ และคุ้มครองเด็กและเยาวชน

วันจันทร์ที่ 5 สิงหาคม 2562
ก.ยุติธรรม ประชุมคณะกรรมการมูลนิธิเพื่อช่วยเหลือเด็กและเยาวชนในความดูแลของกรมพินิจ และคุ้มครองเด็กและเยาวชน
นายธวัชชัย ไทยเขียว รองปลัดกระทรวงยุติธรรม เข้าร่วมประชุมวิสามัญคณะกรรมการมูลนิธิเพื่อช่วยเหลือเด็กและเยาวชนในความดูแลของกรมพินิจและคุ้มครองเด็กและเยาวชน ครั้งที่ ๒/๒๕๖๒
ในวันจันทร์ที่ ๕ สิงหาคม ๒๕๖๒ เวลา ๑๕.๐๐ น.
นายธวัชชัย ไทยเขียว รองปลัดกระทรวงยุติธรรม
เข้าร่วมประชุมวิสามัญคณะกรรมการมูลนิธิเพื่อช่วยเหลือเด็กและเยาวชนในความดูแล
ของกรมพินิจและคุ้มครองเด็กและ​เยาวชน​ ครั้งที่​ ๒/๒๕๖๒​
โดยมี​ นางสาวศุภมาศ​ พยัฆวิเชียร​ เป็นประธานการประชุม​
พร้อมด้วย​นายสหการณ์​ เพ็ชรนรินทร์​ อธิบดีกรมพินิจและคุ้มครองเด็กและเยาวชน​
นางกิ่งกาญจน์​ บุญประสิทธิ์​ ผู้ตรวจราชการกระทรวงยุติธรรม​
รวมทั้งคณะกรรมการผู้ทรงคุณวุฒิ​ และผู้ที่เกี่ยวข้อง​ เข้าร่วม​ฯ​
ณ ห้องประชุมกรมพินิจและคุ้มครองเด็กและเยาวชน ชั้น ๕
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ​
เพื่อพิจารณา​การจัดทำโครงการขอรับการสนับสนุนงบประมาณ​จากหน่วยงาน​ต่าง​ ๆ​
อาทิ​ โครงการกอล์ฟ​การกุศล​ และการจัดโครงการฟุตบอลการกุศล​
เพื่อเป็นการหารายได้​สนับสนุนมูลนิธิฯ​ อันจะเป็นการส่งเสริมให้เด็กและ​เยาวชน​มีคุณภาพ​ชีวิตที่ดี​
ตลอดจนได้รับการบำบัด​ แก้ไข​ ฟื้นฟูก่อนกลับคืนสู่สังคม​ รวมทั้ง​ สงเคราะห์เด็กและเยาวชน
หลังได้รับการปล่อยตัวจากสถานพินิจหรือศูนย์ฝึกอบรมของกรมพินิจ​และคุ้มครองเด็กและเยาวชน
ให้มีโอกาสได้รับการศึกษา​ หรือการประกอบอาชีพ
นอกจากนี้​ พิจารณา​ให้การสนับสนุนกรณีสถานพินิจและคุ้มครองเด็กและเยาวชนจังหวัดปทุมธานี​
ขอรับการสนับสนุนเงินสงเคราะห์การศึกษา​เยาวชน​ จำนวน​ ๒​ ราย​ รายละ  ๑๘,๕๐๐​ บาท​
โดยที่ประชุมมีมติให้หาแนวทางการให้ความช่วยเหลือเด็กและเยาวชนที่อยู่ในความดูแล
ของกรมพินิจและคุ้มครอง​เด็ก​และ​เยาวชน​ ที่อยู่ในกลุ่มความเสี่ยง​
ให้ได้รับการช่วยเหลือให้มีคุณภาพชีวิต​ที่ดีอย่างยั่งยืนต่อไป
ทั้งนี้​ พิจารณา​แผนการนัดหมายการประชุมคณะกรรมการ​มูลนิธิ​
ไตรมาสละ​ ๑​ ครั้ง​ ทุกวันอังคาร​แรกของเดือน

ที่มา : https://www.thaigov.go.th/news/contents/details/22008
