รัฐบาลไทย-ข่าวทำเนียบรัฐบาล-นายปรเมศวร์ งามพิเชษฐ์ ผู้ช่วยรัฐมนตรีประจำกระทรวงวัฒนธรรม ร่วมการประชุมรัฐมนตรีวัฒนธรรม ในการประชุมสมัยสามัญขององค์การยูเนสโก ครั้งที่ ๔๐

วันพุธที่ 20 พฤศจิกายน 2562
นายปรเมศวร์ งามพิเชษฐ์ ผู้ช่วยรัฐมนตรีประจำกระทรวงวัฒนธรรม ร่วมการประชุมรัฐมนตรีวัฒนธรรม ในการประชุมสมัยสามัญขององค์การยูเนสโก ครั้งที่ ๔๐
นายปรเมศวร์ งามพิเชษฐ์ ผู้ช่วยรัฐมนตรีประจำกระทรวงวัฒนธรรม ร่วมการประชุมรัฐมนตรีวัฒนธรรม (Forum of the Ministers of Culture) ในการประชุมสมัยสามัญขององค์การยูเนสโก ครั้งที่ ๔๐ (40 th General Conference UNESCO)
เมื่อวันที่ ๑๙ พฤศจิกายน ๒๕๖๒ เวลา ๐๙.๐๐ น. (เวลาท้องถิ่น) สาธารณรัฐฝรั่งเศส นายอิทธิพล คุณปลื้ม รัฐมนตรีว่าการกระทรวงวัฒนธรรม มอบหมาย นายปรเมศวร์ งามพิเชษฐ์ ผู้ช่วยรัฐมนตรีประจำกระทรวงวัฒนธรรม ร่วมการประชุมรัฐมนตรีวัฒนธรรม (Forum of the Ministers of Culture) ในการประชุมสมัยสามัญขององค์การยูเนสโก ครั้งที่ ๔๐ (40 th General Conference UNESCO) ณ สำนักงานใหญ่องค์การยูเนสโก กรุงปารีส สาธารณรัฐฝรั่งเศส โดยมี Mr. Audrey Azoulay ผู้อำนวยการการศึกษาวิทยาศาสตร์และวัฒนธรรม (UNESCO ) เป็นประธานเปิดการประชุม และมีผู้บริหารและเจ้าหน้าที่กระทรวงวัฒนธรรมแห่งราชอาณาจักรไทย รัฐมนตรีวัฒนธรรม ผู้บริหารระดับสูงที่รับผิดชอบด้านวัฒนธรรม ๑๓๙ ประเทศ อาทิ จีน ญี่ปุ่น ฝรั่งเศส อิตาลี รัสเซีย เข้าร่วม ทั้งนี้ ในฐานะผู้แทนกระทรวงวัฒนธรรมแห่งราชอาณาจักรไทยได้กล่าวถ้อยแถลงแก่ที่ประชุมฯ ในหัวข้อ “การลงทุนในด้านวัฒนธรรมและความคิดสร้างสรรค์เพื่อการจ้างงานและการพัฒนาที่ยั่งยืน (Investing in culture and creativity for sustainable development and employment)” เพื่อแลกเปลี่ยนวิสัยทัศน์ และร่วมวางนโยบายและยุทธศาสตร์ด้านวัฒนธรรมในระดับนานาชาติ และเพื่อให้วัฒนธรรมเป็นเครื่องมือในการบรรลุเป้าหมายการพัฒนาที่ยั่งยืน ค.ศ. ๒๐๓๐

ที่มา : https://www.thaigov.go.th/news/contents/details/24697
