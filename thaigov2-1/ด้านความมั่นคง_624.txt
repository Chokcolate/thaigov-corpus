รัฐบาลไทย-ข่าวทำเนียบรัฐบาล-“กระทรวงแรงงาน” จับมือ “หอการค้าจังหวัดสุราษฎร์ธานี” ร่วมมือแก้ไขปัญหาการว่างงาน และผู้ประกอบการ นายจ้าง ลูกจ้างที่ได้รับผลกระทบจากพิษเศรษฐกิจและ COVID-19

วันพฤหัสบดีที่ 12 มีนาคม 2563
“กระทรวงแรงงาน” จับมือ “หอการค้าจังหวัดสุราษฎร์ธานี” ร่วมมือแก้ไขปัญหาการว่างงาน และผู้ประกอบการ นายจ้าง ลูกจ้างที่ได้รับผลกระทบจากพิษเศรษฐกิจและ COVID-19
ผู้ช่วยรัฐมนตรีประจำกระทรวงแรงงาน เข้าหารือหอการค้าจังหวัดสุราษฎร์ธานี แก้ไขปัญหาปัญหาการว่างงาน และผู้ประกอบการ นายจ้าง ลูกจ้างที่ได้รับผลกระทบจากพิษเศรษฐกิจและ COVID-19 ย้ำให้ทุกหน่วยงานในกระทรวงแรงงาน ช่วยเหลือประชาชนที่ได้รับผลกระทบอย่างเร่งด่วน
วันที่ 12 มีนาคม 2563 หม่อมราชวงศ์จัตุมงคล โสณกุล รัฐมนตรีว่าการกระทรวงแรงงาน มอบหมายให้ ดร.ดวงฤทธิ์ เบ็ญจาธิกุล ชัยรุ่งเรือง ผู้ช่วยรัฐมนตรีประจำกระทรวงแรงงาน นัดหารือ หอการค้าจังหวัดสุราษฎร์ธานี ผู้ประกอบการนายจ้าง และลูกจ้าง แก้ไขปัญหาการว่างงาน ที่สำนักงานประกันสังคมสุราษฎร์ธานี โดยเน้นย้ำในเรื่อง “ศูนย์ปฏิบัติการรองรับสถานการณ์การว่างงาน” ให้ทุกหน่วยงานในกระทรวงแรงงาน ช่วยเหลือประชาชนที่ได้รับผลกระทบอย่างเร่งด่วน โดยมีประเด็นที่สำคัญคือ การพัฒนาฝีมือแรงงานในด้านภาษารัสเซียและจีน เป็นที่ต้องการอย่างมากในพื้นที่เนื่องจากเป็นนักท่องเที่ยวหลักในจังหวัด จึงได้สั่งการให้ กรมพัฒนาฝีมือแรงงานจังหวัด เร่งทำแผนฝึกอบรมภาษาให้กับประชาชนที่สนใจ เพื่อเตรียมพร้อมรับนักท่องเที่ยวภายหลังจากผ่านพ้นวิกฤต สร้างความพอใจให้กับนายจ้างที่เข้าร่วมหารืออย่างมาก

ที่มา : https://www.thaigov.go.th/news/contents/details/27112
