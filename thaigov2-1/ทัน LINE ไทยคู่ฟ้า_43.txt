รัฐบาลไทย-ข่าวทำเนียบรัฐบาล-รู้หรือไม่! การดื่มเครื่องดื่มแอลกอฮอล์ในปริมาณมากภายในเวลาสั้น ๆ อาจทำให้เกิดภาวะแอลกอฮอล์เป็นพิษเฉียบพลัน ซึ่งอันตรายถึงชีวิตได้

วันพฤหัสบดีที่ 26 กันยายน 2562
รู้หรือไม่! การดื่มเครื่องดื่มแอลกอฮอล์ในปริมาณมากภายในเวลาสั้น ๆ อาจทำให้เกิดภาวะแอลกอฮอล์เป็นพิษเฉียบพลัน ซึ่งอันตรายถึงชีวิตได้
..
#ไทยคู่ฟ้า จากกรณีการเสียชีวิตของพริตตี้สาวที่มีปริมาณแอลกอฮอล์ในร่างกายสูงกว่า 400 มิลลิกรัมเปอร์เซนต์ รู้หรือไม่! การดื่มเครื่องดื่มแอลกอฮอล์ในปริมาณมากภายในเวลาสั้น ๆ อาจทำให้เกิดภาวะแอลกอฮอล์เป็นพิษเฉียบพลัน ซึ่งอันตรายถึงชีวิตได้ เนื่องจากแอลกอฮอล์จะฤทธิ์กดระบบประสาทส่วนกลาง ที่มีผลต่อการทำงานของระบบต่าง ๆ ในร่างกาย
สัญญาณบ่งบอก คือ พูดไม่ชัดหรือพูดไม่รู้เรื่องอย่างหนัก อาเจียน หายใจผิดปกติ ตัวเย็น ผิวหนังซีดหรือกลายเป็นสีม่วง หมดสติ และหากมีภาวะสุราเป็นพิษรุนแรง อาจเกิดอาการชัก โคม่า สมองถูกทำลาย และเสียชีวิตในที่สุด
ดังนั้น หากเพื่อนหรือคนรอบข้างมีอาการดังกล่าว ให้รีบนำส่งโรงพยาบาลโดยเร็ว หรือดูแลเบื้องต้นโดยพยายามปลุกให้ตื่นและพยุงให้อยู่ในท่านั่ง ให้ดื่มน้ำเปล่าถ้าสามารถดื่มได้ ทำให้ร่างกายอบอุ่น แต่หากผู้ป่วยเป็นลมหมดสติ ให้จัดนอนในท่านอนตะแคง และคอยสังเกตอาการจนกว่ารถพยาบาลจะไปรับ
สุดท้าย...หากดื่มอย่างมีสติ ไม่ว่าปาร์ตี้บ่อยแค่ไหนรับรองว่าไม่มีเรื่องให้เสียใจภายหลังอย่างแน่นอนครับ

ที่มา : https://www.thaigov.go.th/news/contents/details/23418
