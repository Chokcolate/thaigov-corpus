รัฐบาลไทย-ข่าวทำเนียบรัฐบาล-ปลัดกระทรวงยุติธรรม ตรวจเยี่ยมศูนย์ฝึกเด็กและเยาวชน เขต ๘ สุราษฎร์ธานี

วันพุธที่ 22 มกราคม 2563
ปลัดกระทรวงยุติธรรม ตรวจเยี่ยมศูนย์ฝึกเด็กและเยาวชน เขต ๘ สุราษฎร์ธานี
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม ลงพื้นที่ตรวจเยี่ยมศูนย์ฝึกเด็กและเยาวชน เขต ๘ สุราษฎร์ธานี
ในวันจันทร์ที่ ๒๐ มกราคม ๒๕๖๓ เวลา ๑๗.๐๐ น. ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม ลงพื้นที่ตรวจเยี่ยมศูนย์ฝึกเด็กและเยาวชน เขต ๘ สุราษฎร์ธานี โดยมีนายสหการณ์ เพ็ชรนรินทร์ อธิบดีกรมพินิจและคุ้มครองเด็กและเยาวชน ผู้อำนวยการศูนย์ฝึกเด็กและเยาวชน เขต ๘ สุราษฎร์ธานี ผู้บัญชาการเรือนจำกลางจังหวัดสุราษฎร์ธานี พร้อมด้วยข้าราชการ และเจ้าหน้าที่หน่วยงานที่เกี่ยวข้องเข้าร่วมฯ
ในการนี้ ปลัดกระทรวงยุติธรรม ได้สอบถามถึงการดำเนินงานของศูนย์ฝึกเด็กและเยาวชน เขต ๘ สุราษฎร์ธานี และเรือนจำกลางจังหวัดสุราษฎร์ธานี ทั้งด้านความเป็นอยู่ การศึกษา การฝึกวิชาชีพ และโดยเฉพาะเรื่องสุขภาพ ที่ให้ความสำคัญเป็นอย่างมาก นอกจากนี้ ได้ให้กำลังใจกับข้าราชการ เจ้าหน้าที่ที่ได้ปฏิบัติหน้าที่อย่างเต็มกำลังความสามารถ เพื่อให้การดูแลเด็กและเยาวชน รวมทั้งผู้ที่ก้าวพลาดเป็นไปอย่างมีประสิทธิภาพ

ที่มา : https://www.thaigov.go.th/news/contents/details/25991
