รัฐบาลไทย-ข่าวทำเนียบรัฐบาล-กฎกระทรวงว่าด้วยการออกและขายสลากออมทรัพย์ ธอส. มีผลบังคับใช้แล้ว เตรียมออกรางวัลงวดที่ 1 วันที่ 16 ตุลาคมนี้

วันพุธที่ 18 กันยายน 2562
กฎกระทรวงว่าด้วยการออกและขายสลากออมทรัพย์ ธอส. มีผลบังคับใช้แล้ว เตรียมออกรางวัลงวดที่ 1 วันที่ 16 ตุลาคมนี้
กฎกระทรวงว่าด้วยการออกและขายสลากออมทรัพย์ธนาคารอาคารสงเคราะห์ พ.ศ. 2562 มีผลบังคับใช้แล้วเมื่อวันที่ 17 กันยายน 2562 และกำหนดให้มีการออกรางวัลครั้งที่ 1 ในวันที่ 16 ตุลาคม 2562
กฎกระทรวงว่าด้วยการออกและขายสลากออมทรัพย์ธนาคารอาคารสงเคราะห์ พ.ศ. 2562 มีผลบังคับใช้แล้วเมื่อวันที่ 11 กันยายน 2562 สำหรับผู้ที่ได้รับสิทธิ์ซื้อสลากฯ ธนาคารจะโอนเงินจากบัญชีเงินฝากออมทรัพย์รับโชคเพื่อซื้อสลากฯ ในวันที่ 1 ตุลาคม 2562 โดยลูกค้าสามารถรับสลากได้ที่สาขาที่เปิดบัญชีเงินฝากออมทรัพย์รับโชคได้ตั้งแต่วันที่ 9 ตุลาคม 2562 เป็นต้นไป และกำหนดให้มีการออกรางวัลครั้งที่ 1 ในวันที่ 16 ตุลาคม 2562
นายฉัตรชัย ศิริไล กรรมการผู้จัดการ ธนาคารอาคารสงเคราะห์ (ธอส.) กล่าวว่า ตามที่ ธอส. ได้เตรียมความพร้อมในการเปิดขายสลากออมทรัพย์ ธอส.รุ่นที่ 1 ชุดวิมานเมฆ จำนวน 27,000 หน่วย หรือ  27,000 ล้านบาท โดยให้ลูกค้าเปิดบัญชีเงินฝากออมทรัพย์รับโชคและฝากเงิน เพื่อเตรียมซื้อสลากฯ ได้ตั้งแต่วันที่ 22 กรกฎาคม - 15 สิงหาคม 2562 ที่ผ่านมา และได้ทำการ Random รายชื่อลูกค้าทั่วไปที่ได้รับสิทธิ์ซื้อสลากฯ ไปแล้วเมื่อวันที่ 19 สิงหาคม 2562 นั้น ล่าสุด กฎกระทรวงว่าด้วยการออกและขายสลากออมทรัพย์ธนาคารอาคารสงเคราะห์ พ.ศ. 2562 ได้มีผลบังคับใช้เรียบร้อยแล้วเมื่อวันที่ 17 กันยายน 2562 ธนาคารจึงขอแจ้งให้ผู้ที่ได้รับสิทธิ์ซื้อสลากฯ ทราบว่า ธนาคารจะโอนเงินจากบัญชีเงินฝากออมทรัพย์รับโชคเพื่อซื้อสลากฯ ในวันที่ 1 ตุลาคม 2562 โดยลูกค้าสามารถติดต่อขอรับสลากฯ ได้ที่สาขาที่เปิดบัญชีเงินฝากออมทรัพย์รับโชคได้ตั้งแต่วันที่ 9 ตุลาคม 2562 เป็นต้นไป และธนาคารได้กำหนดให้มีการออกรางวัล  งวดที่ 1 ในวันที่ 16 ตุลาคม 2562 ซึ่งมีจำนวน 27 รางวัล ๆ ละ 200,000 บาท และจะออกรางวัลต่อเนื่องทุกวันที่ 16 ของเดือน ตลอด 3 ปี รวม 36 งวด 972 รางวัล มูลค่ารางวัลรวมสูงถึง 194.4 ล้านบาทสำหรับผลตอบแทนเมื่อฝากสลากฯ ครบ 3 ปี จะได้รับเงินต้นพร้อมดอกเบี้ยหน่วยละ 42,000 บาท หรือคิดเป็น 1.4% ต่อปี สอบถามรายละเอียดเพิ่มเติมได้ที่ ธอส. ทุกสาขาทั่วประเทศ หรือ ศูนย์ลูกค้าสัมพันธ์ (Call Center) โทร 0-2645-9000

ที่มา : https://www.thaigov.go.th/news/contents/details/23175
