รัฐบาลไทย-ข่าวทำเนียบรัฐบาล-สรุปข่าวการประชุมคณะรัฐมนตรี  3 กันยายน 2562

วันอังคารที่ 3 กันยายน 2562
สรุปข่าวการประชุมคณะรัฐมนตรี  3 กันยายน 2562
พลเอก ประยุทธ์  จันทร์โอชา นายกรัฐมนตรี เป็นประธานการประชุมคณะรัฐมนตรี
http://www.thaigov.go.th
วันนี้ (3 กันยายน 2562)  เวลา 09.00 น. ณ ห้องประชุม 501 ตึกบัญชาการ 1 ทำเนียบรัฐบาล พลเอก ประยุทธ์  จันทร์โอชา นายกรัฐมนตรี เป็นประธานการประชุมคณะรัฐมนตรี  ซึ่งสรุปสาระสำคัญดังนี้
กฎหมาย
1.          เรื่อง       ร่างกฎกระทรวงออกตามความในพระราชบัญญัติที่ราชพัสดุ พ.ศ. 2562 รวม 4 ฉบับ
เศรษฐกิจ - สังคม
2.       เรื่อง     การจัดสรรอัตราข้าราชการตั้งใหม่ให้กับส่วนราชการในสังกัดกระทรวงดิจิทัลเพื่อเศรษฐกิจและสังคม และการจัดสรรอัตราข้าราชการตำรวจตั้งใหม่ให้กับสำนักงานตำรวจแห่งชาติ
3.       เรื่อง     การจัดสรรอัตราข้าราชการตั้งใหม่ให้กับสำนักงาน ก.พ. เพื่อใช้เป็นตำแหน่งหมุนเวียนรองรับแนวทางการรักษากลุ่มกำลังคนคุณภาพ  (Talent  Retention)
4.       เรื่อง     (ร่าง) นโยบายและแผนระดับชาติว่าด้วยความมั่นคงแห่งชาติ (พ.ศ. 2562 - 2565)
5.       เรื่อง     ร่างระเบียบคณะกรรมการนโยบายเขตพัฒนาพิเศษภาคตะวันออก ว่าด้วยกองทุนพัฒนาเขตพัฒนาพิเศษภาคตะวันออก พ.ศ. .... (ผลการประชุมคณะกรรมการ
นโยบายเขตพัฒนาพิเศษภาคตะวันออก ครั้งที่ 6/2562)
ต่างประเทศ
6.       เรื่อง     การร่วมลงนาม รับรอง และให้ความเห็นชอบเอกสารในการประชุมรัฐมนตรีเศรษฐกิจอาเซียน (AEM) ครั้งที่ 51 และการประชุมอื่น ๆ ที่เกี่ยวข้อง รวม 12 ฉบับ
7.       เรื่อง     ร่างถ้อยแถลงร่วมของการประชุมรัฐมนตรีพลังงานอาเซียน ครั้งที่ 37 และการประชุมอื่นที่เกี่ยวข้อง
8.       เรื่อง     ผลการประชุมร่วมระหว่างรัฐมนตรีและภาคเอกชนกรอบความร่วมมือลุ่มแม่น้ำโขง – ญี่ปุ่น ด้านเศรษฐกิจและอุตสาหกรรม ครั้งที่ 12 และการประชุมระดับรัฐมนตรีกรอบความร่วมมือลุ่มแม่น้ำโขง – ญี่ปุ่นด้านเศรษฐกิจและอุตสาหกรรม ครั้งที่ 11
9.       เรื่อง     การประชุมรัฐมนตรีสมาคมแห่งมหาสมุทรอินเดียว่าด้วยเศรษฐกิจภาคทะเล ครั้งที่ 3
10.      เรื่อง สรุปผลการประชุม RCEP สมัยพิเศษ ครั้งที่ 8 ณ กรุงปักกิ่ง สาธารณรัฐประชาชนจีน
แต่งตั้ง
11.      เรื่อง     การแต่งตั้งโฆษกกระทรวงการท่องเที่ยวและกีฬา
12.      เรื่อง     การแต่งตั้งข้าราชการพลเรือนสามัญให้ดำรงตำแหน่งประเภทวิชาการระดับทรงคุณวุฒิ  (กระทรวงสาธารณสุข)
13.      เรื่อง     การแต่งตั้งข้าราชการให้ดำรงตำแหน่งรองผู้อำนวยการสำนักข่าวกรองแห่งชาติ (สำนักข่าวกรองแห่งชาติ)
14.      เรื่อง     การแต่งตั้งข้าราชการการเมือง (สำนักเลขาธิการนายกรัฐมนตรี)
15.      เรื่อง     การแต่งตั้งข้าราชการพลเรือนสามัญให้ดำรงตำแหน่งประเภทบริหารระดับสูง (กระทรวงสาธารณสุข)
16.      เรื่อง     การแต่งตั้งข้าราชการพลเรือนสามัญประเภทบริหารระดับสูง (กระทรวงคมนาคม)
17.      เรื่อง     การแต่งตั้งข้าราชการพลเรือนสามัญประเภทบริหารระดับสูง (กระทรวงการคลัง)
18.      เรื่อง     แต่งตั้งผู้แทนพิเศษของรัฐบาลในการแก้ไขปัญหาจังหวัดชายแดนภาคใต้
******************
สำนักโฆษก   สำนักเลขาธิการนายกรัฐมนตรี โทร. 0 2288-4396
กฎหมาย
1.  เรื่อง  ร่างกฎกระทรวงออกตามความในพระราชบัญญัติที่ราชพัสดุ พ.ศ. 2562 รวม 4 ฉบับ
คณะรัฐมนตรีมีมติอนุมัติหลักการร่างกฎกระทรวงออกตามความในพระราชบัญญัติที่ราชพัสดุ  พ.ศ. 2562 รวม 4 ฉบับ ประกอบด้วย (1) ร่างกฎกระทรวงว่าด้วยการปกครอง ดูแล บำรุงรักษา ใช้ ที่ราชพัสดุ พ.ศ. .... (2) ร่างกฎกระทรวงว่าด้วยการจัดหาประโยชน์ที่ราชพัสดุ พ.ศ. .... (3) ร่างกฎกระทรวงว่าด้วยการโอนกรรมสิทธิ์ที่ราชพัสดุที่มิใช่ที่ดินที่เป็นสาธารณสมบัติของแผ่นดินที่ใช้เพื่อประโยชน์ของแผ่นดินโดยเฉพาะ พ.ศ. ....   (4) ร่างกฎกระทรวงว่าด้วยการโอนกรรมสิทธิ์ที่ราชพัสดุนอกราชอาณาจักร พ.ศ. .... ตามที่กระทรวงการคลังเสนอ และให้ส่งสำนักงานคณะกรรมการกฤษฎีกาตรวจพิจารณา แล้วดำเนินการต่อไปได้ โดยให้นำเสนอคณะรัฐมนตรีเพื่อทราบ และหากไม่มีข้อทักท้วงหรือไม่มีความเห็นเป็นอย่างอื่น ให้ถือเป็นมติคณะรัฐมนตรีตามที่เสนอ
สาระสำคัญของร่างกฎกระทรวงทั้ง 4 ฉบับ เป็นการกำหนดหลักเกณฑ์ วิธีการ และเงื่อนไขในการปกครอง ดูแล บำรุงรักษา และใช้ที่ราชพัสดุ การจัดหาประโยชน์ที่ราชพัสดุ การโอนกรรมสิทธิ์ที่ราชพัสดุที่มิใช่ที่ดินที่เป็นสาธารณสมบัติของแผ่นดินที่ใช้เพื่อประโยชน์ของแผ่นดินโดยเฉพาะ และการโอนกรรมสิทธิ์ที่ราชพัสดุนอกราชอาณาจักร
เศรษฐกิจ - สังคม
2. เรื่อง การจัดสรรอัตราข้าราชการตั้งใหม่ให้กับส่วนราชการในสังกัดกระทรวงดิจิทัลเพื่อเศรษฐกิจและสังคม และการจัดสรรอัตราข้าราชการตำรวจตั้งใหม่ให้กับสำนักงานตำรวจแห่งชาติ
คณะรัฐมนตรีมีมติอนุมัติการจัดสรรอัตราข้าราชการตั้งใหม่ให้แก่ส่วนราชการในสังกัดกระทรวงดิจิทัลเพื่อเศรษฐกิจและสังคม และการจัดสรรอัตราข้าราชการตำรวจตั้งใหม่ให้แก่สำนักงานตำรวจแห่งชาติ ตามมติคณะกรรมการกำหนดเป้าหมายและนโยบายกำลังคนภาครัฐในการประชุมครั้งที่ 3/2562 เมื่อวันที่ 13 มิถุนายน 2562 ตามที่สำนักงาน ก.พ. ในฐานะฝ่ายเลขานุการร่วมคณะกรรมการกำหนดเป้าหมายและนโยบายกำลังคนภาครัฐเสนอ สำหรับการจัดสรรงบประมาณเพื่อเป็นค่าใช้จ่ายด้านบุคลากรของส่วนราชการดังกล่าว ให้ดำเนินการ                 ตามหลักเกณฑ์และวิธีการที่สำนักงบประมาณกำหนด พร้อมทั้ง ให้กระทรวงดิจิทัลเพื่อเศรษฐกิจและสังคม และสำนักงานตำรวจแห่งชาติรับความเห็นของสำนักงาน ก.พ.  สำนักงาน ก.พ.ร.  และสำนักงานสภาพัฒนาการเศรษฐกิจและสังคมแห่งชาติ ไปพิจารณาดำเนินการด้วย  และให้ปฏิบัติตามแนวทางของมติคณะรัฐมนตรีเมื่อวันที่ 11 กันยายน 2561 (เรื่อง รายงานผลการดำเนินการของคณะกรรมการกำหนดเป้าหมายและนโยบายกำลังคนภาครัฐเกี่ยวกับมาตรการด้านกำลังคนภาครัฐ) และมติคณะรัฐมนตรีเมื่อวันที่ 19 มีนาคม 2562 [เรื่อง มาตรการบริหารจัดการกำลังคนภาครัฐ (พ.ศ. 2562-2564)] อย่างเคร่งครัด
สาระสำคัญของเรื่อง
สำนักงาน ก.พ. ในฐานะฝ่ายเลขานุการร่วมคณะกรรมการกำหนดเป้าหมายและนโยบายกำลังคนภาครัฐขอให้นำเสนอคณะรัฐมนตรีพิจารณาอนุมัติตามมติคณะกรรมการกำหนดเป้าหมายและนโยบายกำลังคนภาครัฐ (คปร.) ในการประชุมครั้งที่ 3/2562 เมื่อวันที่ 13 มิถุนายน 2562 ซึ่งเห็นชอบ (1) การจัดสรรอัตราข้าราชการตั้งใหม่ให้แก่ส่วนราชการในสังกัดกระทรวงดิจิทัลเพื่อเศรษฐกิจและสังคม จำนวน 46 อัตรา และ(2) การจัดสรรอัตราข้าราชการตำรวจชั้นประทวนตั้งใหม่ให้แก่สำนักงานตำรวจแห่งชาติ จำนวน 9,000 อัตรา (เป็นกรอบอัตรากำลังที่ คปร. เคยยุบเลิกไป จำนวน 14,000 อัตรา และคณะรักษาความสงบแห่งชาติได้เคยมีมติเมื่อวันที่ 2 กรกฎาคม 2557 อนุมัติอัตราข้าราชการตำรวจชั้นประทวนเพิ่มใหม่ให้สำนักงานตำรวจแห่งชาติไปแล้ว จำนวน 5,000 อัตรา) ซึ่งมีรายละเอียดสรุปได้ ดังนี้
ส่วนราชการ
จำนวน
ข้าราชการ
ตั้งใหม่ (อัตรา)
ค่าใช้จ่าย
ด้านบุคลากร
(ล้านบาท/ปี)
เหตุผล
คำขอ
มติ คปร.
สำนักงานปลัดกระทรวง
กระทรวงดิจิทัล
เพื่อเศรษฐกิจและสังคม
3.75
เพื่อปฏิบัติภารกิจด้านต่าง ๆ เช่น การกำกับดูแล               ตามกฎหมายว่าด้วยการกระทำความผิดเกี่ยวกับคอมพิวเตอร์ การจัดการโครงสร้างพื้นฐานและส่งเสริมการใช้เทคโนโลยีดิจิทัล เป็นต้น
กรมอุตุนิยมวิทยา
1.64
เพื่อปฏิบัติภารกิจในศูนย์อุตุนิยมวิทยาภาคใต้ฝั่งตะวันออกและภาคตะวันออกเฉียงเหนือตอนล่าง
สำนักงานคณะกรรมการ
ดิจิทัลเพื่อเศรษฐกิจ
และสังคมแห่งชาติ
6.39
เพื่อปฏิบัติภารกิจในกลุ่ม/สำนัก/กองต่าง ๆ ภายในสำนักงานคณะกรรมการดิจิทัลเพื่อเศรษฐกิจและสังคมแห่งชาติ เช่น ภารกิจในกองกิจการอวกาศแห่งชาติ ภารกิจในกองขับเคลื่อนดิจิทัลเพื่อเศรษฐกิจ เป็นต้น
รวมทั้งสิ้น
11.79
สำนักงานตำรวจแห่งชาติ
1,700.36
เพื่อรองรับการปฏิบัติภารกิจหลักตามที่กำหนดไว้ในพระราชบัญญัติตำรวจแห่งชาติ พ.ศ. 2547 และพระราชบัญญัติการถวายความปลอดภัย พ.ศ. 2560 เช่น งานป้องกันปราบปรามอาชญากรรมทางเทคโนโลยี ภารกิจด้านนิติวิทยาศาสตร์ ถวายความปลอดภัย สอบสวนในสถานีตำรวจ และนโยบายสำคัญของรัฐบาล
นอกจากนี้ คปร. มีมติเพิ่มเติมสำหรับอัตราข้าราชการตั้งใหม่ให้กับส่วนราชการในสังกัดกระทรวงดิจิทัลเพื่อเศรษฐกิจและสังคม ดังนี้ (1) การพิจารณาจัดสรรกรอบอัตรากำลังพนักงานราชการให้กับสำนักงานคณะกรรมการดิจิทัลเพื่อเศรษฐกิจและสังคมแห่งชาติ รวม 11 อัตรา ให้เสนอคณะกรรมการบริหารพนักงานราชการ (คพร.) พิจารณาต่อไป [สำนักงานคณะกรรมการดิจิทัลเพื่อเศรษฐกิจและสังคมแห่งชาติเสนอขอรับการจัดสรรกรอบอัตรากำลังพนักงานราชการ จำนวน 47 อัตรา และ (2) กำหนดเงื่อนไขการใช้ตำแหน่งดังกล่าว โดยไม่ให้นำตำแหน่งที่ได้รับการจัดสรรมายุบเลิกเพื่อปรับปรุงการกำหนดตำแหน่งอื่นเป็นระดับที่สูงขึ้น ทั้งนี้ การจัดสรรงบประมาณค่าใช้จ่ายสำหรับอัตราข้าราชการตั้งใหม่ของทั้งสองส่วนราชการดังกล่าวให้ส่วนราชการดำเนินการตามหลักเกณฑ์และวิธีการที่สำนักงบประมาณกำหนด
3. เรื่อง การจัดสรรอัตราข้าราชการตั้งใหม่ให้กับสำนักงาน ก.พ. เพื่อใช้เป็นตำแหน่งหมุนเวียนรองรับแนวทางการรักษากลุ่มกำลังคนคุณภาพ  (Talent  Retention)
คณะรัฐมนตรีมีมติอนุมัติการจัดสรรอัตราข้าราชการตั้งใหม่ให้กับสำนักงาน ก.พ.ตามจำนวนที่ต้องใช้จริงไม่เกิน 80 อัตรา  เพื่อใช้เป็นกรอบอัตรากำลังหมุนเวียนตามแนวทางการรักษากลุ่มกำลังคนคุณภาพ ตามมติ คณะกรรมการกำหนดเป้าหมายและนโยบายกำลังคนภาครัฐ (คปร.)  ในการประชุมครั้งที่ 2/2562 เมื่อวันที่  20 มีนาคม 2562  ตามที่สำนักงาน ก.พ. ในฐานะฝ่ายเลขานุการร่วมคณะกรรมการกำหนดเป้าหมายและนโยบายกำลังคนภาครัฐ (คปร.)  เสนอ
สาระสำคัญ
สำนักงาน ก.พ. ในฐานะฝ่ายเลขานุการร่วมคณะกรรมการกำหนดเป้าหมายและนโยบายกำลังคนภาครัฐ (คปร.)  ได้เสนอคณะรัฐมนตรีพิจารณาอนุมัติการจัดสรรอัตราข้าราชการตั้งใหม่ให้แก่สำนักงาน ก.พ. ตามจำนวนที่ต้องใช้จริงไม่เกิน 80 อัตรา เพื่อใช้เป็นกรอบอัตรากำลังหมุนเวียนตามแนวทางการรักษากลุ่มกำลังคนคุณภาพในภาคราชการ เพื่อสนับสนุนการดำเนินงานตามกลไกการปฏิบัติงานในโครงการเชิงยุทธศาสตร์/โครงการสำคัญระดับประเทศ (Policy Work/Study Team : PWST) ในรูปแบบต่างๆ  ซึ่ง  คปร. ในการประชุม  ครั้งที่ 2/2562 วันที่ 20 มีนาคม 2562 ได้มีมติเห็นชอบ โดยมีรายละเอียด ดังนี้
หัวข้อ
รายละเอียด
วัตถุประสงค์ของแนวทางการรักษากลุ่มกำลังคนคุณภาพในภาคราชการ
(1) เพื่อเตรียมและพัฒนากลุ่มกำลังคนคุณภาพอย่างเป็นระบบ ให้มีการสั่งสมประสบการณ์ ทักษะ และองค์ความรู้ที่หลากหลาย
(2) เพื่อดึงดูดผู้มีศักยภาพสูงให้อยู่ในระบบราชการและสร้างผลงานให้เป็นที่ประจักษ์ในระดับประเทศ
อัตรา
80 อัตรา
กลุ่มเป้าหมาย
(1) บุคคลภายนอก ได้แก่ (1.1) นักเรียนทุนกลาง (ทุนที่ไม่ได้กำหนดส่วนราชการต้นสังกัด) (1.2) นักเรียนทุนรอการบรรจุ (ทุนตามความต้องการของส่วนราชการ) (1.3)  นักเรียนทุนสนับสนุนนวัตกรรมภาครัฐ
(2) นักบริหารการเปลี่ยนแปลงรุ่นใหม่ (นปร.) (สังกัดสำนักงาน ก.พ.ร.)                  ผู้เลือกปฏิบัติงานในส่วนราชการเจ้าของโจทย์ PWST/ผู้เลือกปฏิบัติงานทดแทนในส่วนราชการที่ส่งข้าราชการไปปฏิบัติงานในส่วนราชการเจ้าของโจทย์  PWST
(3) นักเรียนทุนที่ประสบปัญหาการทำงานในส่วนราชการ เช่น ปัญหาในการปฏิบัติงานและการปรับตัวให้เข้ากับสภาพแวดล้อม วัฒนธรรมการทำงานของส่วนราชการ ส่วนราชการปรับเปลี่ยนงานโครงการสำคัญที่ปฏิบัติอยู่                     ขาดการใช้ศักยภาพนักเรียนทุนอย่างเหมาะสมกับความรู้ความสามารถ และปัญหาการทำงานร่วมกับผู้บังคับบัญชา
ภารกิจตามมติ คปร.
(1) เพื่อรองรับการบริหารจัดการนักเรียนทุนรัฐบาลที่จะสำเร็จการศึกษาและเตรียมความพร้อมก่อนส่งตัวไปปฏิบัติงานในส่วนราชการ และเพื่อแก้ปัญหาข้าราชการกลุ่มนักเรียนทุนรัฐบาลที่ประสบปัญหาการทำงานในส่วนราชการต้นสังกัด โดยการรับโอนมาช่วยปฏิบัติภารกิจตามโครงการ PWST เป็นการชั่วคราวตามระยะเวลาที่กำหนด
(2) เพื่อรองรับการดำเนินงานตามกลไกการปฏิบัติงานในโครงการ PWST ที่ส่วนราชการสนับสนุนส่งบุคลากรไปร่วมปฏิบัติงานในโครงการดังกล่าว
(3) เพื่อรองรับการบริหารจัดการทุนสนับสนุนยุทธศาสตร์เพื่อพัฒนาประเทศ (Strategy-based)  เช่น ทุนสนับสนุนนวัตกรรมภาครัฐ
(4) เพื่อใช้ในการบริหารจัดการกลุ่มกำลังคนคุณภาพกรณีอื่นๆ  เช่น กรณีที่พ้นระยะเวลาการใช้กรอบอัตรากำลังหมุนเวียนแล้ว  แต่ส่วนราชการยังไม่มีตำแหน่งว่างที่จะบรรจุนักเรียนทุนรัฐบาล หรือกรณีที่มีข้อตกลงการรับโอนข้าราชการมาปฏิบัติงานตามโครงการและต้องส่งตัวคืนส่วนราชการต้นสังกัดเมื่อสิ้นสุดระยะเวลาที่กำหนด  แต่มีเหตุต้องขยายระยะเวลาโครงการออกไปล่าช้ากว่ากำหนดระยะเวลาเดิม เป็นต้น
มติ คปร. เกี่ยวกับการใช้ตำแหน่งและกลไกติดตามและประเมินผล
(1) ให้สำนักงาน ก.พ. กำหนดหลักเกณฑ์ วิธีการ และเงื่อนไขการใช้กรอบอัตรากำลังหมุนเวียน ฯ ให้มีความชัดเจน โดยนำระบบเทคโนโลยีดิจิทัลมาใช้ในการบริหารจัดการฐานข้อมูลกำลังคนคุณภาพ
2) ไม่ให้นำตำแหน่งตามกรอบอัตรากำลังหมุนเวียนไปใช้ในภารกิจอื่น นอกเหนือจากภารกิจที่ คปร. กำหนด
3) ให้สำนักงาน ก.พ. รายงานผลการใช้ตำแหน่งดังกล่าว ตลอดจนผลการดำเนินการ ปัญหา อุปสรรค และข้อเสนอแนะให้คณะกรรมการข้าราชการ พลเรือน (ก.พ.)  และ คปร. ทราบทุกสิ้นปีงบประมาณ (ณ วันที่ 1 ตุลาคม)
ทั้งนี้ เมื่อหมดความจำเป็นของภารกิจให้ยุบเลิกกรอบอัตรากำหลังหมุนเวียนดังกล่าว
4. เรื่อง (ร่าง) นโยบายและแผนระดับชาติว่าด้วยความมั่นคงแห่งชาติ (พ.ศ. 2562 - 2565)
คณะรัฐมนตรีมีมติรับทราบ (ร่าง) นโยบายและแผนระดับชาติว่าด้วยความมั่นคงแห่งชาติ  (พ.ศ 2562 – 2565) โดยให้หน่วยงานที่เกี่ยวข้องใช้เป็นกรอบแนวทางการดำเนินงานการจัดทำยุทธศาสตร์หรือแผนด้านความมั่นคงเฉพาะเรื่อง (แผนระดับที่ 3 ตามนัยมติคณะรัฐมนตรี เมื่อวันที่ 4 ธันวาคม 2560) หรือจัดทำแผนงานหรือโครงการที่เกี่ยวข้องให้สอดคล้องกับนโยบายและแผนระดับชาติว่าด้วยความมั่นคงแห่งชาติ (พ.ศ. 2562 - 2565) ตามที่สำนักงานสภาความมั่นคงแห่งชาติ (สมช.) เสนอ
สาระสำคัญของเรื่อง
สมช. ได้ปรับเปลี่ยนห้วงเวลาของ (ร่าง) นโยบายและแผนระดับชาติฯ จากเดิม พ.ศ. 2561 – 2565 เป็น พ.ศ. 2562 – 2565 เพื่อให้สอดคล้องกับห้วงเวลาปัจจุบัน ซึ่งสาระสำคัญของ (ร่าง) นโยบายแผนระดับชาติฯ   ไม่มีการเปลี่ยนแปลงจากที่คณะรัฐมนตรีได้เคยให้ความเห็นชอบไว้ เมื่อวันที่ 10 ธันวาคม 2560 และวันที่ 30 เมษายน 2562
เป้าหมายและแนวทางการดำเนินการ 4 เรื่อง
นโยบายความมั่นคงแห่งชาติ  16 ด้าน
แผนระดับชาติว่าด้วยความมั่นคงแห่งชาติ 19 แผน
1) การเสริมสร้างความมั่นคงของสถาบันหลักของชาติและการปกครองระบอบประชาธิปไตยอันมีพระมหากษัตริย์ทรงเป็นประมุข
2) การปกป้องและรักษาผลประโยชน์แห่งชาติ
3) การพัฒนาระบบการเตรียมพร้อมแห่งชาติและศักยภาพการป้องกันประเทศ
4) การรักษาความมั่นคงภายในประเทศและระหว่างประเทศ
1) เสริมสร้างความมั่นคงของสถาบันหลักของชาติและการปกครองระบอบประชาธิปไตยอันมีพระมหากษัตริย์ทรงเป็นประมุข
- การเสริมสร้างความมั่นคงของสถาบันหลักของชาติภายใต้การปกครองระบอบประชาธิปไตยอันมีพระมหากษัตริย์ทรงเป็นประมุข
2) สร้างความเป็นธรรม ความปรองดอง และความสมานฉันท์ในชาติ
- การสร้างความสามัคคีปรองดอง
3) ป้องกันและแก้ไขการก่อเหตุรุนแรงในจังหวัดชายแดนภาคใต้
- การป้องกันและแก้ไขปัญหาการก่อเหตุรุนแรงในพื้นที่จังหวัดชายแดนภาคใต้
4) จัดระบบการบริหารจัดการชายแดนเพื่อป้องกันและแก้ไขปัญหาข้ามพรมแดน
- การรักษาความมั่นคงพื้นที่ชายแดน
5) สร้างเสริมศักยภาพการป้องกันและแก้ไขปัญหาภัยคุกคาม
ข้ามชาติ
- การป้องกันและแก้ไขปัญหาการค้ามนุษย์
- การป้องกันและปราบปราม          ยาเสพติด
- การป้องกันและแก้ไขปัญหาภัยคุกคามข้ามชาติ
6) ปกป้อง รักษาผลประโยชน์แห่งชาติทางทะเล
- การรักษาความมั่นคงทางทะเล
7) จัดระบบ ป้องกัน แลแก้ไขปัญหาผู้หลบหนีเข้าเมือง
- การบริหารจัดการผู้หลบหนี
เข้าเมือง
8) เสริมสร้างความเข้มแข็งและภูมิคุ้มกันความมั่นคงภายใน
- การป้องกันและแก้ไขปัญหาการค้ามนุษย์
- การป้องกันและปราบปราม            ยาเสพติด
- การเสริมสร้างความมั่นคงของมนุษย์
9) เสริมสร้างความมั่นคงของชาติจากภัยการทุจริต
- การเสริมสร้างความมั่นคงของชาติจากภัยทุจริต
10) เสริมสร้างความมั่นคงปลอดภัยไซเบอร์
- การป้องกันและแก้ไขปัญหาความมั่นคงทางไซเบอร์
11) รักษาความมั่นคงของฐานทรัพยากรธรรมชาติและสิ่งแวดล้อม
- การรักษาความมั่นคงด้านทรัพยากรธรรมชาติและสิ่งแวดล้อม
12) เสริมสร้างความมั่นคงทางพลังงานและอาหาร
- การรักษาความมั่นคงทางพลังงาน
- การรักษาความมั่นคงด้านอาหารและน้ำ
13) พัฒนาระบบการเตรียมพร้อมแห่งชาติเพื่อเสริมสร้างความมั่นคงของชาติ
-การพัฒนาระบบการเตรียมพร้อมแห่งชาติ
14) เสริมสร้างและพัฒนาศักยภาพการป้องกันประเทศ
- การพัฒนาระบบการเตรียมพร้อมแห่งชาติ
- การพัฒนาศักยภาพการป้องกันประเทศ
15) พัฒนาระบบงานข่าวกรองให้มีประสิทธิภาพ
- การข่าวกรองและการประเมินสถานการณ์ด้านความมั่นคง
16) เสริมสร้างดุลยภาพในการดำเนินความสัมพันธ์ระหว่างประเทศ
- การรักษาดุลยภาพสภาวะแวดล้อมระหว่างประเทศ
5. เรื่อง ร่างระเบียบคณะกรรมการนโยบายเขตพัฒนาพิเศษภาคตะวันออก ว่าด้วยกองทุนพัฒนาเขตพัฒนาพิเศษภาคตะวันออก พ.ศ. .... (ผลการประชุมคณะกรรมการนโยบายเขตพัฒนาพิเศษภาคตะวันออก ครั้งที่ 6/2562)
คณะรัฐมนตรีมีมติรับทราบผลการประชุมคณะกรรมการนโยบายเขตพัฒนาพิเศษภาคตะวันออก ครั้งที่ 6/2562 เรื่อง ร่างระเบียบคณะกรรมการนโยบายเขตพัฒนาพิเศษภาคตะวันออก ว่าด้วยกองทุนพัฒนาเขตพัฒนาพิเศษภาคตะวันออก พ.ศ. .... ตามที่สำนักงานคณะกรรมการนโยบายเขตพัฒนาพิเศษภาคตะวันออกเสนอ ทั้งนี้ ให้สำนักงานคณะกรรมการนโยบายเขตพัฒนาพิเศษภาคตะวันออกแก้ไขปรับปรุงการออกร่างระเบียบดังกล่าวให้เป็นไปตามข้อสังเกตของสำนักงานคณะกรรมการกฤษฎีกาต่อไป รวมทั้งให้สำนักงานคณะกรรมการนโยบายเขตพัฒนาพิเศษภาคตะวันออกรับความเห็นของสำนักงานสภาพัฒนาการเศรษฐกิจและสังคมแห่งชาติ สำนักงบประมาณและสำนักงานคณะกรรมการส่งเสริมการลงทุนไปพิจารณาดำเนินการต่อไปด้วย โดยให้นำเสนอคณะรัฐมนตรีเพื่อทราบ และหากไม่มีข้อทักท้วงหรือไม่มีความเห็นเป็นอย่างอื่นให้ถือเป็นมติคณะรัฐมนตรีตามที่เสนอ
คณะกรรมการนโยบายเขตพัฒนาพิเศษภาคตะวันออก ในการประชุมครั้งที่6/2562 เมื่อวันที่ 24 มิถุนายน 2562 ได้มีมติเห็นชอบร่างระเบียบคณะกรรมการนโยบายเขตพัฒนาพิเศษภาคตะวันออกว่าด้วย  พ.ศ. .... และมอบหมายให้เลขาธิการคณะกรรมการนโยบายเขตพัฒนาพิเศษภาคตะวันออก ในฐานะกรรมการและเลขานุการ ฯ เป็นผู้ลงนามแทนประธานกรรมการนโยบาย  ซึ่งร่างระเบียบ ฯ ดังกล่าว มีสาระสำคัญเป็นการกำหนดให้มีกองทุนพัฒนาเขตพัฒนาพิเศษภาคตะวันออก  และประกอบด้วย 3 หมวด ได้แก่  1) การบริหารกองทุน 2) การบริหารจัดการเงินและทรัพย์สิน 3) ระบบบัญชี การประเมินผลและการตรวจสอบของกองทุน
สาระสำคัญของร่างระเบียบ
1. ให้มีคณะกรรมการบริหารกองทุน ประกอบด้วยเลขาธิการคณะกรรมการนโยบายเขตพัฒนาพิเศษภาคตะวันออก หรือผู้ที่เลขาธิการคณะกรรมการนโยบายเขตพัฒนาพิเศษภาคตะวันออกมอบหมาย เป็นประธานกรรมการ ผู้แทนสำนักงบประมาณ จำนวน 1 คน ผู้แทน กค. จำนวน 1 คน ผู้แทนสกพอ. จำนวน 1 คน กรรมการผู้ทรงคุณวุฒิซึ่งเลขาธิการคณะกรรมการนโยบายเขตพัฒนาพิเศษภาคตะวันออกแต่งตั้งโดยความเห็นชอบของ กค. จำนวนไม่เกิน 3 คน และผู้บริหารกองทุนเป็นกรรมการและเลขานุการ โดยมีหน้าที่และอำนาจกำหนดนโยบาย กำกับดูแลการบริหารจัดการ และติดตามการดำเนินงาน ให้เป็นไปตามวัตถุประสงค์ของกองทุน พิจารณาอนุมัติแผนการดำเนินงานประจำปี และอนุมัติโครงการภายใต้วัตถุประสงค์ของกองทุน ติดตามการปฏิบัติงานให้เป็นไปตามวัตถุประสงค์และแผนการดำเนินงานของกองทุน รวมทั้งเสนอแนะแนวทางการแก้ไขปัญหาในการดำเนินงานแก่ผู้ได้รับการจัดสรรเงินกองทุนและสนับสนุนให้มีการสำรวจผลกระทบจากการพัฒนาในเขตพัฒนาพิเศษภาคตะวันออกเป็นระยะ เพื่อใช้ประกอบการพิจารณาโครงการ
2. ให้คณะกรรมการบริหารกองทุนมีอำนาจและหน้าที่ตามที่กำหนดและให้แต่งตั้งผู้บริหารกองทุน เพื่อทำหน้าที่บริหารงานกองทุนให้เป็นไปตามวัตถุประสงค์
3. ให้ สกพอ. จัดทำโครงสร้างการบริหารกองทุนเพื่อรองรับการดำเนินงานด้านต่าง ๆ รวมทั้งการกำหนดกรอบอัตรากำลัง เงินเดือน ค่าจ้าง ค่าตอบแทน สิทธิประโยชน์ หรือสวัสดิการต่าง ๆ โดยให้มีความเหมาะสมในการดำเนินงานและฐานะการเงินของกองทุน เสนอคณะกรรมการบริหารพิจารณาอนุมัติโดยความเห็นชอบของ กค.
4. เงินและทรัพย์สินของกองทุน ประกอบด้วย 1) เงินอุดหนุนที่รัฐบาลจัดสรรให้ 2) เงินบำรุงตามมาตรา 47 แห่งพระราชบัญญัติเขตพัฒนาพิเศษภาคตะวันออก พ.ศ. 2561 3) เงินสมทบจากรายได้ของ สกพอ.
ตามมาตรา 24 (2) แห่งพระราชบัญญัติเขตพัฒนาพิเศษภาคตะวันออก พ.ศ. 2561 4) เงินหรือทรัพย์สินที่มีผู้บริจาคให้ 5) เงินหรือทรัพย์สินอื่นที่ตกเป็นของกองทุน และ 6) ดอกผลหรือผลประโยชน์ใด ๆ ที่เกิดจากเงินหรือทรัพย์สินของกองทุนโดยเงินและทรัพย์สินที่เป็นของกองทุนไม่ต้องนำส่งคลังเป็นรายได้แผ่นดินตามกฎหมายว่าด้วยวินัยการเงินการคลังของรัฐและกฎหมายว่าด้วยเงินคงคลัง
5. ให้ สกพอ. เปิดบัญชีเงินฝากไว้ที่กรมบัญชีกลาง กค. เพื่อรับเงินและจ่ายเงินตามวัตถุประสงค์ของกองทุน และเพื่อความคล่องตัว ให้ สกพอ. สามารถเปิดบัญชีเงินฝากธนาคารพาณิชย์ ธนาคารที่เป็นรัฐวิสาหกิจ หรือธนาคารที่เป็นสถาบันการเงินเฉพาะกิจของรัฐสำหรับหมุนเวียนใช้จ่ายได้ภายในวงเงินและเงื่อนไขที่คณะกรรมการบริหารกำหนด และทุกสิ้นเดือนให้ สกพอ. นำเงินในบัญชีเงินฝากธนาคารในส่วนที่เกินวงเงินส่งเข้าบัญชีกองทุนที่เปิดบัญชีเงินฝากไว้ที่กรมบัญชีกลาง กค. ดังกล่าว
6. เงินกองทุนให้ใช้จ่ายเพื่อกิจการตามวัตถุประสงค์ของกองทุน อันได้แก่ 1) เพื่อการพัฒนาพื้นที่หรือชุมชน ช่วยเหลือหรือเยียวยาประชาชนและชุมชนบรรดาที่อาจได้รับผลกระทบจากการพัฒนาเขตพัฒนาพิเศษภาคตะวันออก 2) สนับสนุนและส่งเสริมการศึกษา และให้ทุนการศึกษาแก่ประชาชนที่อยู่อาศัยในเขตพัฒนาพิเศษภาคตะวันออกหรือที่อยู่ใกล้เคียงและได้รับผลกระทบจากการพัฒนาเขตพัฒนาพิเศษภาคตะวันออก 3) ค่าใช้จ่ายอื่นที่จะส่งเสริมให้เกิดประสิทธิภาพและความรวดเร็วในการพัฒนาเขตพัฒนาพิเศษภาคตะวันออกตามที่คณะกรรมการนโยบายกำหนด และ 4) ค่าใช้จ่ายในการบริหารกองทุน
7. การจัดซื้อ การจ้าง และการเช่าตามระเบียบนี้ ให้เป็นไปตามหลักเกณฑ์ วิธีการ และข้อกำหนดตามกฎหมายว่าด้วยการจัดซื้อจัดจ้างและการบริหารพัสดุภาครัฐ
8. ให้ สกพอ. โดยความเห็นชอบของคณะกรรมการบริหาร วางและรักษาไว้ ซึ่งระบบบัญชีที่เหมาะสม เพื่อให้สามารถจัดทำรายงานทางการเงิน แสดงฐานะทางการเงิน และผลการดำเนินงานของกองทุนได้อย่างถูกต้องตามหลักการบัญชีที่รับรองโดยทั่วไป รวมทั้งจัดทำและส่งข้อมูลทางการเงิน และข้อมูลอื่น ๆ ที่เกี่ยวข้องกับการดำเนินงานที่ถูกต้องและเป็นปัจจุบันตามหลักเกณฑ์และวิธีการที่กรมบัญชีกลางกำหนด
9. ให้ สกพอ. จัดทำรายงานการเงินของกองทุนเสนอคณะกรรมการบริหารพิจารณาให้ความเห็นชอบภายใน 60 วัน นับแต่วันสิ้นปีบัญชีของทุกปี และส่งให้สำนักงานการตรวจเงินแผ่นดินหรือบุคคลที่สำนักงานการตรวจเงินแผ่นดินให้ความเห็นชอบเป็นผู้สอบบัญชีเพื่อทำการตรวจสอบและรับรอง และเมื่อรายงานทางการเงินได้รับการตรวจสอบและรับรองแล้วให้ส่ง กค. ภายใน 30 วัน นับแต่วันที่ที่ได้รับรายงานจากผู้สอบบัญชี
10. การประเมินผลการดำเนินงานของกองทุน ให้เป็นไปตามหลักเกณฑ์ วิธีการ และเงื่อนไขที่คณะกรรมการนโยบายการบริหารทุนหมุนเวียนประกาศกำหนด
11. ให้ สกพอ. โดยความเห็นชอบของคณะกรรมการบริหาร จัดให้มีระบบการตรวจสอบภายในเพื่อตรวจสอบการดำเนินงานของกองทุน ตามมาตรฐานและหลักเกณฑ์ปฏิบัติการตรวจสอบภายในสำหรับหน่วยงานของรัฐ หรือมาตรฐานสากลการปฏิบัติงานวิชาชีพการตรวจสอบภายใน
ต่างประเทศ
6. เรื่อง  การร่วมลงนาม รับรอง และให้ความเห็นชอบเอกสารในการประชุมรัฐมนตรีเศรษฐกิจอาเซียน (AEM) ครั้งที่ 51 และการประชุมอื่น ๆ ที่เกี่ยวข้อง รวม 12 ฉบับ
คณะรัฐมนตรีมีมติเห็นชอบและอนุมัติตามที่กระทรวงพาณิชย์เสนอ ดังนี้
1. เห็นชอบร่างข้อตกลงยอมรับร่วมผลการตรวจสอบและรับรองผลิตภัณฑ์ยานยนต์ของอาเซียน (ASEAN Mutual Recognition Arrangement on Type Approval for Automotive Products) และร่างพิธีสารว่าด้วยกลไกระงับข้อพิพาทด้านเศรษฐกิจของอาเซียน (ASEAN Protocol on Enhanced Dispute Settlement Mechanism) รวม 2 ฉบับ
2. อนุมัติให้รัฐมนตรีว่าการกระทรวงพาณิชย์หรือผู้แทนที่ได้รับมอบหมายจากรัฐมนตรีว่าการกระทรวงพาณิชย์เป็นผู้ลงนามในร่างข้อตกลงฯ และร่างพิธีสารฯ รวม 2 ฉบับดังกล่าว และเมื่อลงนามแล้ว ให้ส่งคณะกรรมการประสานงานสภาผู้แทนราษฎรพิจารณา แล้วเสนอรัฐสภาพิจารณาให้ความเห็นชอบข้อตกลงฯ และพิธีสารฯ รวม 2 ฉบับดังกล่าว ก่อนแสดงเจตนาให้มีผลผูกพันต่อไป ทั้งนี้ ตามมติคณะรัฐมนตรีเมื่อวันที่ 5 กุมภาพันธ์ 2562 (เรื่อง แนวทางการปฏิบัติเกี่ยวกับการเสนอหนังสือสัญญาตามบทบัญญัติ มาตรา 178 ของรัฐธรรมนูญแห่งราชอาณาจักรไทย)
3. ให้กระทรวงการต่างประเทศดำเนินการออกหนังสือมอบอำนาจเต็ม (Full Powers) ให้รัฐมนตรีว่าการกระทรวงพาณิชย์หรือผู้แทนที่ได้รับมอบหมายจากรัฐมนตรีว่าการกระทรวงพาณิชย์ลงนามในร่างข้อตกลงฯ และร่างพิธีสารฯ รวม 2 ฉบับดังกล่าว ทั้งนี้ หากมีการแก้ไขร่างข้อตกลงฯ และร่างพิธีสารฯ  รวม 2 ฉบับดังกล่าว ในส่วนที่เกี่ยวกับถ้อยคำที่มิใช่สาระสำคัญและไม่ขัดต่อผลประโยชน์ของไทย ให้กระทรวงพาณิชย์ดำเนินการตามมติคณะรัฐมนตรีเมื่อวันที่ 30 มิถุนายน 2558 ( เรื่อง การจัดทำหนังสือสัญญาเกี่ยวกับความสัมพันธ์ระหว่างประเทศหรือองค์การระหว่างประเทศ)
4. ให้กระทรวงพาณิชย์ประสานหน่วยงานที่เกี่ยวข้องดำเนินการเพื่อปฏิบัติตามพันธกรณีที่กำหนดในร่างข้อตกลงฯ และร่างพิธีสารฯ รวม 2 ฉบับดังกล่าว
5. ให้กระทรวงการต่างประเทศแจ้งต่อสำนักเลขาธิการอาเซียนว่าไทยพร้อมที่จะให้ร่างข้อตกลงฯ และร่างพิธีสาร มีผลผูกพัน เมื่อรัฐสภามีมติให้ความเห็นชอบร่างข้อตกลงฯ และร่างพิธีสารฯ ดังกล่าวแล้ว
6. ให้ความเห็นชอบร่างเอกสาร ข้อ 2 (2.1-2.4) และข้อ 3 (3.1-3.6) รวม 10 ฉบับ
7. ให้รัฐมนตรีว่าการกระทรวงพาณิชย์หรือผู้แทนที่ได้รับมอบหมายจากรัฐมนตรีว่าการกระทรวงพาณิชย์ร่วมรับรองร่างเอกสาร รวม 4 ฉบับ ตามข้อ 2 (2.1-2.4) และให้ความเห็นชอบร่างเอกสาร รวม 6 ฉบับ ตามข้อ 3 (3.1-3.6)   ทั้งนี้ หากมีการแก้ไขถ้อยคำในร่างเอกสาร รวม 10 ฉบับดังกล่าว ที่มิใช่สาระสำคัญและไม่ขัดต่อผลประโยชน์ของไทย ให้กระทรวงพาณิชย์ดำเนินการตามมติคณะรัฐมนตรีเมื่อวันที่ 30 มิถุนายน 2558  (เรื่อง การจัดทำหนังสือสัญญาเกี่ยวกับความสัมพันธ์ระหว่างประเทศหรือองค์การระหว่างประเทศ)
สาระสำคัญของเรื่อง
กระทรวงพาณิชย์เสนอว่า
ประเทศไทยจะเป็นเจ้าภาพจัดการประชุมรัฐมนตรีเศรษฐกิจอาเซียน (ASEAN Economic Minister: AEM) ครั้งที่ 51 และการประชุมอื่น ๆ ที่เกี่ยวข้อง ระหว่างวันที่ 3 – 10 กันยายน 2562 ณ กรุงเทพมหานคร และในระหว่าง
การประชุมดังกล่าวรัฐมนตรีเศรษฐกิจอาเซียนจะลงนาม รับรอง และให้ความเห็นชอบร่างข้อตกลงฯ ร่างพิธีสารฯ และร่างเอกสารต่าง ๆ รวม 12 ฉบับ ในระหว่างวันที่ 5 – 10 กันยายน 2562  ดังนี้
1. ร่างเอกสารที่จะลงนาม รวม 2 ฉบับ ได้แก่
1.1 ร่างข้อตกลงยอมรับร่วมผลการตรวจสอบและรับรองผลิตภัณฑ์ยานยนต์ของอาเซียน เป็นการให้สิทธิประเทศสมาชิกในการแต่งตั้งหน่วยบริการทางเทคนิคในการทำหน้าที่ตรวจสอบและรับรองผลิตภัณฑ์ยานยนต์และชิ้นส่วน เพื่อยื่นขอขึ้นบัญชีกับคณะกรรมการยานยนต์อาเซียน ซึ่งหน่วยบริการทางเทคนิคที่ได้รับการขึ้นบัญชีจะสามารถดำเนินการตรวจสอบและรับรองผลิตภัณฑ์สาขายานยนต์และชิ้นส่วนให้กับผู้ประกอบการอาเซียน และประเทศสมาชิกจะยอมรับผลการตรวจสอบเพื่อนำมาใช้ในการอนุญาตนำเข้าสินค้าโดยไม่ต้องตรวจซ้ำ
1.2 ร่างพิธีสารว่าด้วยกลไกระงับข้อพิพาทด้านเศรษฐกิจของอาเซียน เป็นการกำหนดหลักเกณฑ์และกระบวนการเกี่ยวกับการระงับข้อพิพาทด้านเศรษฐกิจที่เกิดขึ้นระหว่างประเทศสมาชิกอาเซียน โดยเป็นการปรับปรุงพิธีสารฉบับเดิมให้ทันสมัยและมีความชัดเจนมากขึ้น สอดคล้องกับหลักการขององค์การการค้าโลก  ทั้งนี้การลงนามในขั้นตอนนี้ เป็นการแสดงเจตจำนงในทางนโยบายของไทยที่จะดำเนินการตามหนังสือสัญญาดังกล่าว โดยเอกสารทั้ง 2 ฉบับ จะยังไม่มีผลผูกพันกับประเทศไทยตามกฎหมายระหว่างประเทศ
2. ร่างเอกสารที่จะรับรองรวม 4 ฉบับ ได้แก่ (2.1) ร่างแผนการดำเนินงานตามกรอบการบูรณาการด้านดิจิทัลของอาเซียน ปี 2562 – 2568 (ASEAN Digital Integration Framework Action Plan 2019 - 2025)  (2.2) ร่างแนวทางการพัฒนาแรงงานมีทักษะ/ผู้ประกอบวิชาชีพเพื่อรับมือกับการปฏิวัติอุตสาหกรรม ครั้งที่ 4 (Guideline on Skilled Labor/Professional Services Development in Response to the Fourth Industrial Revolution) (2.3) ร่างปฏิญญาอาเซียนว่าด้วยการปรับเปลี่ยนอุตสาหกรรมอาเซียนไปสู่อุตสาหกรรม 4.0 (ASEAN Declaration on Industrial Transformation to Industry 4.0) (2.4) ร่างแนวทางในการส่งเสริมการใช้ดิจิทัลสำหรับผู้ประกอบการรายย่อยอาเซียน (Policy Guideline on Digitalization of ASEAN Micro Enterprises)
3. ร่างเอกสารที่จะให้ความเห็นชอบรวม 6 ฉบับ ได้แก่ (3.1) ร่างการปรับปรุงข้อบทว่าด้วยระเบียบวิธีปฏิบัติด้านหนังสือรับรองถิ่นกำเนิดสินค้าเพื่อรองรับระบบรับรองถิ่นกำเนิดสินค้าของอาเซียน (Amended ATIGA Operational Certification Procedure to allow for ASEAN-wide Self-Certification Scheme) (3.2) ร่างการปรับปรุงหนังสือรับรองถิ่นกำเนิดสินค้าของอาเซียน (Amended CO From D) (3.3) ร่างขอบเขตการดำเนินงานของการทบทวนความตกลงการค้าสินค้าของอาเซียน (TOR: General Review of the ASEAN Trade in Goods Agreement) (3.4) ร่างแผนงานความร่วมมือระหว่างอาเซียนกับคณะกรรมาธิการเศรษฐกิจยูเรเซีย (Programme of Cooperation between the Eurasian Economic Commission and the Association of Southeast Asian Nations for 2019 - 2020) (3.5) ร่างแผนงานเพื่อยกระดับการเจรจาความตกลงการค้าเสรีอาเซียน – ออสเตรเลีย – นิวซีแลนด์ (AANZFTA FJC Work Plan for the Upgrade Negotiations) (3.6) ร่างแถลงการณ์ของรัฐมนตรีในโอกาสครบรอบ 10 ปี ความสัมพันธ์อาเซียน – ออสเตรเลีย – นิวซีแลนด์ (Ministerial Statement on the 10th Year  Anniversary of the AANZFTA)
7. เรื่อง  ร่างถ้อยแถลงร่วมของการประชุมรัฐมนตรีพลังงานอาเซียน ครั้งที่ 37 และการประชุมอื่นที่เกี่ยวข้อง
คณะรัฐมนตรีมีมติอนุมัติและเห็นชอบตามที่กระทรวงพลังงานเสนอ
1. เห็นชอบ (1) ร่างถ้อยแถลงร่วมของการประชุมรัฐมนตรีอาเซียนด้านพลังงาน ครั้งที่ 37 (2)  ร่างถ้อยแถลงร่วมของการประชุมรัฐมนตรีอาเซียนด้านพลังงาน+3 ครั้งที่ 16 และ (3) ร่างถ้อยแถลงร่วมของการประชุมรัฐมนตรีพลังงานแห่งเอเชียตะวันออก ครั้งที่ 13 (4) ร่างถ้อยแถลงร่วมของรัฐมนตรีว่าการกระทรวงพลังงานและบ่อแร่ สาธารณรัฐประชาธิปไตยประชาชนลาว รัฐมนตรีว่าการกระทรวงพลังงานแห่งราชอาณาจักรไทย และรัฐมนตรีว่าการกระทรวงพลังงาน วิทยาศาสตร์ เทคโนโลยี สิ่งแวดล้อม และการเปลี่ยนแปลงภูมิอากาศ สหพันธรัฐมาเลเซีย ว่าด้วยโครงการบูรณาการด้านไฟฟ้าระหว่างลาว ไทย มาเลเซีย ระยะที่ 2
2. อนุมัติให้รัฐมนตรีว่าการกระทรวงพลังงาน (หรือผู้ที่ได้รับมอบอำนาจจากรัฐมนตรีว่าการกระทรวงพลังงาน) เป็นผู้ให้การรับรองในร่างถ้อยแถลงร่วมฯ นี้ ร่วมกับรัฐมนตรีพลังงานของกลุ่มประเทศสมาชิกดังกล่าวได้
3. หากมีความจำเป็นต้องแก้ไขปรับปรุงร่างถ้อยแถลงร่วมของการประชุมรัฐมนตรีอาเซียนด้านพลังงาน ครั้งที่ 37 และการประชุมอื่นที่เกี่ยวข้อง ในส่วนที่มิใช่สาระสำคัญหรือกระทบต่อผลประโยชน์ของประเทศไทย และไม่ขัดกับหลักการที่คณะรัฐมนตรีได้ให้ความเห็นชอบไว้ ให้กระทรวงพลังงานและคณะผู้แทนไทยที่เข้าร่วมการประชุมดังกล่าวสามารถดำเนินการได้โดยไม่ต้องนำเสนอคณะรัฐมนตรีเพื่อพิจารณาอีกครั้ง
สาระสำคัญของร่างถ้อยแถลงร่วมฯ
1. ร่างถ้อยแถลงร่วมของการประชุมรัฐมนตรีอาเซียนด้านพลังงาน ครั้งที่ 37 เป็นถ้อยแถลงร่วมสรุปผลการประชุม ซึ่งประกอบด้วยสาระหลัก คือ การดำเนินงานและความสำเร็จของประเทศสมาชิกอาเซียนเพื่อการบรรลุเป้าหมายตามแผน APAEC พ.ศ. 2559-2568 ระยะที่ 1 พ.ศ. 2559-2563 ซึ่งให้ความสำคัญในการลดความเข้มข้นของการใช้พลังงานในอาเซียน และการเพิ่มสัดส่วนพลังงานหมุนเวียนในภาพรวมการใช้พลังงาน รวมถึงการขยายโครงสร้างพื้นฐานด้านพลังงานให้ครอบคลุมกว้างขวางในภูมิภาคมากขึ้นส่งผลดีต่อความมั่นคงด้านพลังงานในภาพรวมของภูมิภาค
2. ร่างถ้อยแถลงร่วมของรัฐมนตรีพลังงานอาเซียน+3 ครั้งที่ 16 เป็นถ้อยแถลงร่วมสรุปผลการประชุม ซึ่งประกอบด้วยสาระหลัก คือ การให้ความสำคัญของความร่วมมือด้านพลังงานและการบูรณาการตลาดระหว่างประเทศสมาชิกอาเซียน+3 เพื่อสนับสนุนให้อาเซียนสามารถบรรลุเป้าหมายตามแผน APAEC พ.ศ. 2559-2568
3. ร่างถ้อยแถลงร่วมของรัฐมนตรีพลังงานแห่งเอเชียตะวันออก ครั้งที่ 13 เป็นถ้อยแถลงร่วมสรุปผลการประชุม ซึ่งประกอบด้วยสาระหลัก คือ ผลการดำเนินกิจกรรมความร่วมมือในด้านการอนุรักษ์พลังงาน ซึ่งมีการถ่ายทอดแบ่งปันองค์ความรู้และเทคโนโลยีในการปรับใช้พลังงานทดแทนและอนุรักษ์พลังงานจากประเทศคู่เจรจาเพื่อพัฒนาระบบการผลิตพลังงานแบบกระจายศูนย์ในภูมิภาคอาเซียน การศึกษาแนวทางการพัฒนาเชื้อเพลิงชีวภาพในภาคขนส่ง การหารือระหว่างผู้นำเอเชียตะวันออกในด้านเมืองอัจฉริยะ การผลักดันให้เกิดเทคโนโลยีด้านพลังงานใหม่ๆ เป็นต้น
4. ร่างถ้อยแถลงร่วมของรัฐมนตรีว่าการกระทรวงพลังงานและบ่อแร่ สาธารณรัฐประชาธิปไตยประชาชนลาว รัฐมนตรีว่าการกระทรวงพลังงานแห่งราชอาณาจักรไทย และรัฐมนตรีว่าการกระทรวงพลังงาน วิทยาศาสตร์ เทคโนโลยี สิ่งแวดล้อม และการเปลี่ยนแปลงภูมิอากาศ สหพันธรัฐมาเลเซียว่าด้วยโครงการบูรณาการด้านไฟฟ้าระหว่างลาว ไทย มาเลเซีย ระยะที่ 2 สาระสำคัญของร่างแถลงการณ์ร่วมฯ จะประกอบด้วยสาระหลักคือ สาธารณรัฐประชาธิปไตยประชาชนลาว (สปป.ลาว) ประเทศไทย และสหพันธรัฐมาเลเซีย (มาเลเซีย) เห็นชอบร่วมกันที่จะขยายเพดานปริมาณการซื้อขายไฟฟ้าจาก สปป.ลาว ผ่านไทยไปยังมาเลเซีย จากเดิมปริมาณสูงสุด 100 เมกะวัตต์เป็นปริมาณสูงสุด 300 เมกะวัตต์ ภายใต้โครงการบูรณาการด้านไฟฟ้าระหว่างลาว ไทย มาเลเซีย ระยะที่ 2 โดยจะมีการลงนามในเอกสารสัญญาซื้อขายไฟฟ้าฉบับเพิ่มเติมระบุอายุสัญญา 2 ปี ก่อนที่สัญญาซื้อขายไฟฟ้าฉบับปัจจุบันจะหมดอายุลงในเดือนธันวาคม 2562
ทั้งนี้ รัฐมนตรีว่าการกระทรวงพลังงานจะเป็นประธานในการประชุมรัฐมนตรีอาเซียนด้านพลังงาน ครั้งที่ 37 และการประชุมอื่นที่เกี่ยวข้อง และมีกำหนดต้องรับรองร่างถ้อยแถลงร่วมของรัฐมนตรีอาเซียนด้านพลังงาน ครั้งที่ 37 ร่างถ้อยแถลงร่วมของรัฐมนตรีพลังงานอาเซียน+3 ครั้งที่ 16 ร่างถ้อยแถลงร่วมของรัฐมนตรีพลังงานแห่งเอเชียตะวันออก ครั้งที่ 13 ร่างถ้อยแถลงร่วมของรัฐมนตรีว่าการกระทรวงพลังงานและบ่อแร่ สาธารณรัฐประชาธิปไตยประชาชนลาว รัฐมนตรีว่าการกระทรวงพลังงานแห่งราชอาณาจักรไทย และรัฐมนตรีกระทรวงพลังงาน วิทยาศาสตร์ เทคโนโลยี สิ่งแวดล้อม และการเปลี่ยนแปลงภูมิอากาศ สหพันธรัฐมาเลเซีย ว่าด้วยโครงการบูรณาการด้านไฟฟ้าระหว่างลาว ไทย มาเลเซีย ระยะที่ 2 รวมทั้งหารือทวิภาคีกับประเทศต่างๆ ระหว่างวันที่ 2-6 กันยายน 2562 ณ โรงแรม ดิ แอทธินี กรุงเทพ ฯ
8. เรื่อง ผลการประชุมร่วมระหว่างรัฐมนตรีและภาคเอกชนกรอบความร่วมมือลุ่มแม่น้ำโขง – ญี่ปุ่น ด้านเศรษฐกิจและอุตสาหกรรม ครั้งที่ 12 และการประชุมระดับรัฐมนตรีกรอบความร่วมมือลุ่มแม่น้ำโขง – ญี่ปุ่นด้านเศรษฐกิจและอุตสาหกรรม ครั้งที่ 11
คณะรัฐมนตรีมีมติรับทราบและเห็นชอบตามที่สำนักงานสภาพัฒนาการเศรษฐกิจและสังคมแห่งชาติ เสนอ ดังนี้
1. รับทราบผลการประชุมร่วมระหว่างรัฐมนตรีและภาคเอกชนกรอบความร่วมมือลุ่มแม่น้ำโขง – ญี่ปุ่น ด้านเศรษฐกิจและอุตสาหกรรม ครั้งที่ 12
2. เห็นชอบต่อประเด็นหารือของไทย และร่างแถลงข่าวร่วมการประชุมระดับรัฐมนตรีกรอบความร่วมมือลุ่มแม่น้ำโขง – ญี่ปุ่น ด้านเศรษฐกิจและอุตสาหกรรม ครั้งที่ 11 เพื่อให้รัฐมนตรีประจำกรอบความร่วมมือลุ่มแม่น้ำโขง – ญี่ปุ่น ด้านเศรษฐกิจและอุตสาหกรรมของไทย ร่วมกับรัฐมนตรีของประเทศลุ่มแม่น้ำโขงให้การรับรองร่างแถลงข่าวร่วมฯ ดังกล่าว โดยไม่มีการลงนาม ในการประชุมระดับรัฐมนตรีของกรอบความร่วมมือลุ่มแม่น้ำโขง – ญี่ปุ่น ด้านเศรษฐกิจและอุตสาหกรรม ครั้งที่ 11 ณ โรงแรมแชงกรี ลา กรุงเทพมหานคร ในวันที่ 10 กันยายน 2562 และให้ความเห็นชอบให้สำนักงานสภาพัฒนาการเศรษฐกิจและสังคมแห่งชาติสามารถปรับปรุงถ้อยคำในแถลงข่าวร่วมฯ ได้ในกรณีที่มิใช่การเปลี่ยนแปลงสาระสำคัญ โดยสำนักงานฯ จะได้นำเสนอคณะรัฐมนตรีเพื่อให้ความเห็นชอบการปรับปรุงแก้ไขพร้อมด้วยเหตุผลประกอบด้วยอีกครั้งหนึ่ง
3. เห็นชอบมอบหมายให้รัฐมนตรีว่าการกระทรวงคมนาคมหรือผู้แทนที่ได้รับมอบหมายปฏิบัติหน้าที่รัฐมนตรีประจำกรอบความร่วมมือลุ่มแม่น้ำโขง – ญี่ปุ่น ด้านเศรษฐกิจและอุตสาหกรรมของไทย และเป็นหัวหน้าคณะผู้แทนไทย ในการประชุมระดับรัฐมนตรีกรอบความร่วมมือลุ่มแม่น้ำโขง – ญี่ปุ่น ด้านเศรษฐกิจและอุตสาหกรรม ครั้งที่ 11 ณ โรงแรมแชงกรี ลา กรุงเทพมหานคร ในวันที่ 10 กันยายน 2562
สาระสำคัญของเรื่อง
1. ผลการประชุมร่วมระหว่างรัฐมนตรีและภาคเอกชนกรอบความร่วมมือลุ่มแม่น้ำโขง – ญี่ปุ่น ด้านเศรษฐกิจและอุตสาหกรรม ครั้งที่ 12 ในวันที่ 15 สิงหาคม 2562 ณ โรงแรม ดิ แอทธินี โฮเทล มีวัตถุประสงค์เพื่อรับทราบและแลกเปลี่ยนข้อคิดเห็น เกี่ยวกับการดำเนินงานภายใต้วิสัยทัศน์การพัฒนาอุตสาหกรรมในอนุภูมิภาคลุ่มแม่น้ำโขงระยะที่ 1 ปี 2559 – 2562 (Mekong Industrial Development Vision: MIDV) และรับฟังความคิดเห็นต่อร่างวิสัยทัศน์การพัฒนาอุตสาหกรรมในอนุภูมิภาคลุ่มแม่น้ำโขงระยะที่ 2 ปี 2562 – 2566 (MIDV2.0) รวมทั้งเตรียมการสำหรับการประชุมระดับรัฐมนตรีกรอบความร่วมมือลุ่มแม่น้ำโขง – ญี่ปุ่น ด้านเศรษฐกิจและอุตสาหกรรม ครั้งที่ 11 ที่จะจัดขึ้นในวันที่ 10 กันยายน 2562 ณ โรงแรมแชงกรี ลา กรุงเทพมหานคร
2. การประชุมระดับรัฐมนตรีกรอบความร่วมมือลุ่มแม่น้ำโขง – ญี่ปุ่น ด้านเศรษฐกิจและอุตสาหกรรม ครั้งที่ 11 กำหนดจัดขึ้นในวันที่ 10 กันยายน 2562 ณ โรงแรมแชงกรี ลา กรุงเทพมหานคร ในช่วงการประชุมรัฐมนตรีเศรษฐกิจอาเซียน ครั้งที่ 51 (51st ASEAN Economic Ministers Meeting) โดยมีประเด็นหารือและข้อเสนอของประเทศไทย ในการประชุมระดับรัฐมนตรีกรอบความร่วมมือลุ่มแม่น้ำโขง – ญี่ปุ่น ด้านเศรษฐกิจและอุตสาหกรรม ครั้งที่ 11 ดังนี้ (1)  เห็นชอบต่อร่างวิสัยทัศน์การพัฒนาอุตสาหกรรมในอนุภูมิภาคลุ่มแม่น้ำโขงระยะที่ 2 ปี 2562 – 2566 หรือ MIDV2.0  (2) เห็นพ้องต่อแนวทางการพัฒนาอุตสาหกรรมในอนุภูมิภาคลุ่มแม่น้ำโขงอย่างเชื่อมโยงและครอบคลุมทั้งด้านโครงสร้างอุตสาหกรรม โครงสร้างพื้นฐานที่มีคุณภาพ และการพัฒนาทรัพยากรมนุษย์ (3) เสนอให้ญี่ปุ่นร่วมถ่ายทอดเทคโนโลยีการผลิต เร่งพัฒนาทรัพยากรมนุษย์ในสาขาการผลิตที่ไทยมีความเข้มแข็ง เช่น ยานยนต์และอิเล็กทรอนิกส์ รวมทั้งกลุ่มอุตสาหกรรม S-Curve ในพื้นที่ EEC (4) สนับสนุนประเทศสมาชิกอนุภูมิภาคลุ่มแม่น้ำโขงเร่งดำเนินการตามขั้นตอนภายในประเทศให้สามารถเริ่มดำเนินการในระยะแรกเริ่ม (Early Harvest) ภายใต้ความตกลง CBTA เพื่อเร่งอำนวยความสะดวกการผ่านเข้า – ออกของสินค้าและคน และเร่งแก้ไขปัญหาระบบปฏิบัติการศุลกากรผ่านแดน
9. เรื่อง  การประชุมรัฐมนตรีสมาคมแห่งมหาสมุทรอินเดียว่าด้วยเศรษฐกิจภาคทะเล ครั้งที่ 3
คณะรัฐมนตรีมีมติเห็นชอบในหลักการต่อร่างปฏิญญาธากาว่าด้วยเศรษฐกิจภาคทะเล (Dhaka Declaration on Blue Economy) และหากมีความจำเป็นต้องปรับปรุงแก้ไขร่างเอกสารดังกล่าวในส่วนที่ไม่ใช่สาระสำคัญหรือไม่ขัดต่อผลประโยชน์ของไทย ให้กระทรวงการต่างประเทศดำเนินการได้โดยไม่ต้องเสนอคณะรัฐมนตรีเพื่อพิจารณาอีกครั้ง รวมทั้งอนุมัติให้รัฐมนตรีว่าการกระทรวงการต่างประเทศ หรือผู้แทนที่ได้รับมอบหมายเป็นหัวหน้าคณะผู้แทนไทยเข้าร่วมการประชุมรัฐมนตรีสมาคมแห่งมหาสมุทรอินเดียว่าด้วยเศรษฐกิจภาคทะเล ครั้งที่ 3 และร่วมรับรองปฏิญญาธากาว่าด้วยเศรษฐกิจภาคทะเล ตามที่กระทรวงการต่างประเทศ เสนอ
สาระสำคัญของเรื่อง
การประชุมรัฐมนตรีฯ จะจัดขึ้นภายใต้หัวข้อ “การส่งเสริมการพัฒนาเศรษฐกิจภาคทะเลอย่างยั่งยืน –  การแสวงหาโอกาสในการนำทรัพยากรในมหาสมุทรอินเดียมาใช้ให้เกิดประโยชน์สูงสุด” (Promoting Sustainable Blue Economy – Making the Best Use of Opportunities from the Indian Ocean) และจะมีการหารือในระดับเจ้าหน้าที่อาวุโสในด้านต่าง ๆ อาทิ การประมงและการเพาะเลี้ยงสัตว์น้ำอย่างยั่งยืนผ่านการเสริมสร้างขีดความสามารถของชาวประมงและการเพิ่มพูนความร่วมมือในภูมิภาค การแสวงหาโอกาสจากเศรษฐกิจภาคทะเล การจัดทำระบบโครงสร้างการบริหารจัดการกิจการทางทะเลที่ดีหรือสมุทราภิบาล (Ocean Governance) และการเพิ่มมูลค่าของทรัพยากรทางทะเลผ่านการวิจัยและพัฒนา เป็นต้น
ร่างปฏิญญาธากาว่าด้วยเศรษฐกิจภาคทะเล เป็นเอกสารแสดงเจตนารมณ์ของประเทศสมาชิก IORA ที่จะใช้แนวทางที่มีความสมดุลระหว่างการพัฒนา การนำทรัพยากรธรรมชาติในทะเลและในระบบนิเวศชายฝั่งมาใช้ประโยชน์ และการอนุรักษ์ทรัพยากรธรรมชาติ มาเป็นแนวทางดำเนินการให้บรรลุการพัฒนาอย่างยั่งยืนในด้านที่เกี่ยวข้องกับเศรษฐกิจภาคทะเล โดยให้ความสำคัญกับการพัฒนาคุณภาพชีวิตและการสร้างอาชีพของประชาชนในภูมิภาคมหาสมุทรอินเดียเป็นลำดับต้น ผ่านการพัฒนาในสาขาที่มีความสำคัญและจะเป็นส่วนเกื้อหนุนการพัฒนาต่อไป ได้แก่ (1) การวางแผนเชิงพื้นที่ทางทะเล (Marine Spatial Planning) (2) การเสริมสร้างห่วงโซ่แห่งคุณค่าทางทะเล (Marine Value Chains) (3) การเสริมสร้างองค์ความรู้ด้านกฎระเบียบและกฎหมายที่เกี่ยวข้องกับระบบโครงสร้างการบริหารจัดการกิจการทางทะเลที่ดีเพื่อให้มีการนำไปปฏิบัติใช้ (4) การเสริมสร้างองค์ความรู้ด้านวิทยาศาสตร์และการบริหารจัดการเทคโนโลยีทางทะเลผ่านการส่งเสริมให้มีการก่อตั้งสถาบันการศึกษาและวิจัยซึ่งจะมีส่วนทำให้เกิดการคิดค้นและการอำนวยความสะดวกในการโอนถ่ายเทคโนโลยีใหม่ (5) การร่วมกันพยายามแก้ไขปัญหามลพิษในทะเล โดยเน้นการกำจัดขยะและพลาสติกในทะเลและการแก้ไขปัญหาน้ำทะเลเป็นกรดเป็นลำดับแรก และ (6) การสรรหาแนวทางในการเพิ่มพูนความร่วมมือระหว่างกันกับประเทศคู่เจรจาในสาขาที่ได้ดำเนินการอยู่แล้ว ประกอบด้วยการเพาะเลี้ยงสัตว์น้ำจืดและน้ำเค็ม อุทกศาสตร์ การแสวงหาแร่ธาตุในทะเล การขนส่งสินค้าตามแนวชายฝั่ง การท่องเที่ยวเชิงอนุรักษ์ และพลังงานทดแทนจากมหาสมุทร โดยเน้นย้ำว่าจะต้องมีการดำเนินการในลักษณะองค์รวมและมีส่วนร่วมจากทุกภาคส่วน
ทั้งนี้ รัฐบาลบังกลาเทศจะเป็นเจ้าภาพจัดการประชุมรัฐมนตรีสมาคมแห่งมหาสมุทรอินเดียว่าด้วยเศรษฐกิจภาคทะเล ครั้งที่ 3 ระหว่างวันที่ 4 – 5 กันยายน 2562 ณ กรุงธากา สาธารณรัฐประชาชนบังกลาเทศ โดยที่ประชุมฯ จะรับรองปฏิญญาธากาว่าด้วยเศรษฐกิจภาคทะเล (Dhaka Declaration on Blue Economy)
10. เรื่อง สรุปผลการประชุม RCEP สมัยพิเศษ ครั้งที่ 8 ณ กรุงปักกิ่ง สาธารณรัฐประชาชนจีน
คณะรัฐมนตรีมีมติรับทราบสรุปผลการประชุมรัฐมนตรีความตกลงหุ้นส่วนทางเศรษฐกิจระดับภูมิภาค (Regional Comprehensive Economic Partnership: RCEP) สมัยพิเศษ ครั้งที่ 8 ซึ่งจัดขึ้นเมื่อวันที่ 2 – 3 สิงหาคม 2562 ณ กรุงปักกิ่ง สาธารณรัฐประชาชนจีน ตามที่กระทรวงพาณิชย์เสนอ
การประชุมระดับรัฐมนตรี RCEP
ประเด็นและสาระสำคัญ
1. ความคืบหน้าของการประชุมคณะกรรมการเจรจาจัดทำความตกลง RCEP ครั้งที่ 27 (RCEP Trade Negotiating Committee: TNC)
- รับทราบว่า ที่ประชุม RCEP – TNC สามารถสรุปภาคผนวกของบทการค้าบริการได้เพิ่ม 3 ภาคผนวก ได้แก่ โทรคมนาคม การเงิน และบริการวิชาชีพ (ปัจจุบันสามารถสรุปได้แล้ว 7 บท และ 3 ภาคผนวก จากทั้งหมด 20 บท และ 3 ภาคผนวก) โดยประเทศสมาชิกยืนยันความตั้งใจที่จะสรุปผลการเจรจาทั้งหมดภายในปี 2562
2. การเจรจาเปิดตลาด
- เห็นชอบข้อเสนอของอาเซียนให้สรุปผลการเจรจาภายในเดือนพฤศจิกายน 2562
- รับทราบความคืบหน้าในการเจรจาเปิดตลาดไปแล้วร้อยละ 68 จากจำนวนคู่เจรจาทั้งหมด 225 คู่ ครอบคลุมประเด็น 3 ด้าน (สินค้า บริการ และการลงทุน)
- ขอให้ประเทศที่ยังสรุปผลการเจรจาเปิดตลาดไม่ได้ เร่งหารือ 2 ฝ่ายเพื่อหาทางออก และเร่งสรุปผลการเจรจาเปิดตลาดภายในเดือนพฤศจิการยน 2562
3. การเจรจาข้อบท
- รับทราบความคืบหน้าในการเจรจาจัดทำข้อบทไปแล้วร้อยละ 58 ของจำนวนข้อบททั้งหมด (ซึ่งอาจมีการเปลี่ยนแปลงได้ในแต่ละรอบการเจรจาข้อบท)
- ที่ประชุมฯ ได้ผลักดันให้มีการเจรจาเรื่องสำคัญที่ติดขัด 3 เรื่อง ได้แก่ (1) ข้อผูกพันเปิดตลาดการค้าบริการ เรื่อง หลักการชาติที่ได้รับอนุเคราะห์ยิ่ง (Most Favoured Nation: MFN) ของฟิลิปปินส์ (2) การระงับข้อพิพาทระหว่างนักลงทุนกับรัฐ (Investor – State Dispute Settlement: ISDS) และ (3) พาณิชย์อิเล็กทรอนิกส์ (E - Commerce) ซึ่งตั้งเป้าให้หาข้อสรุปให้ได้ในการประชุม RCEP – TCN ในเดือนสิงหาคม 2562 และรายงานต่อที่ประชุมฯ ครั้งต่อไปในเดือนกันยายน 2562
- เห็นชอบข้อเสนอของอาเซียนให้เร่งสรุปประเด็นสำคัญของทุกประเทศให้แล้วเสร็จภายในเดือนพฤศจิกายน 2562 และเตรียมข้อบทให้พร้อมสำหรับขัดเกลาถ้อยคำทางกฎหมายในเดือนกุมภาพันธ์ 2563 เพื่อให้สามารถลงนามความตกลงฯ โดยเร็วที่สุดภายในปี 2563
ทั้งนี้ ไทยได้รับเสียงตอบรับที่ดีและการสนับสนุนจากสมาชิก RCEP อื่น โดยไทยคงต้องเดินหน้าแสดงบทบาทนำใน RCEP ต่อไป เนื่องจากความตกลงดังกล่าวเป็นประโยชน์ต่อการเติบโตทางเศรษฐกิจ การค้า การลงทุนของไทย
แต่งตั้ง
11. เรื่อง การแต่งตั้งโฆษกกระทรวงการท่องเที่ยวและกีฬา
คณะรัฐมนตรีรับทราบแต่งตั้งนายคณนาถ  หมื่นหนู  เป็นโฆษกกระทรวงการท่องเที่ยวและกีฬา แทน นางสาวดารณี  ลิขิตวรศักดิ์  ตามที่กระทรวงการท่องเที่ยวและกีฬาเสนอ
12. เรื่อง การแต่งตั้งข้าราชการพลเรือนสามัญให้ดำรงตำแหน่งประเภทวิชาการระดับทรงคุณวุฒิ  (กระทรวงสาธารณสุข)
คณะรัฐมนตรีมีมติอนุมัติตามที่กระทรวงสาธารณสุขเสนอแต่งตั้ง  นางสาวดารณี  เพ็ญเจริญ  ข้าราชการพลเรือนสามัญ ตำแหน่ง นักวิชาการอาหารและยาเชี่ยวชาญ สำนักงานคณะกรรมการอาหารและยาให้ดำรงตำแหน่ง ผู้ทรงคุณวุฒิด้านความปลอดภัยและประสิทธิผลของผลิตภัณฑ์และการใช้ผลิตภัณฑ์ด้านสาธารณสุข  (นักวิชาการอาหารและยาทรงคุณวุฒิ)  สำนักงานคณะกรรมการอาหารและยา กระทรวงสาธารณสุข ตั้งแต่วันที่   6 มิถุนายน 2562  ซึ่งเป็นวันที่มีคุณสมบัติครบถ้วนบริบูรณ์
ทั้งนี้ ตั้งแต่วันที่ทรงพระกรุณาโปรดเกล้าโปรดกระหม่อมแต่งตั้ง
13. เรื่อง  การแต่งตั้งข้าราชการให้ดำรงตำแหน่งรองผู้อำนวยการสำนักข่าวกรองแห่งชาติ (สำนักข่าวกรองแห่งชาติ)
คณะรัฐมนตรีมีมติอนุมัติตามที่สำนักข่าวกรองแห่งชาติเสนอแต่งตั้ง  นายฤทธี  ศรีสวัสดิ์  ข้าราชการพลเรือนสามัญ  ตำแหน่ง ที่ปรึกษาด้านการต่อต้านการก่อการร้ายและอาชญากรรมข้ามชาติ (นักการข่าวทรงคุณวุฒิ) สำนักข่าวกรองแห่งชาติ ให้ดำรงตำแหน่งรองผู้อำนวยการสำนักข่าวกรองแห่งชาติ  สำนักข่าวกรองแห่งชาติ สำนักนายกรัฐมนตรี  ตั้งแต่วันที่ 1 ตุลาคม 2562 เป็นต้นไป  เพื่อทดแทนผู้ที่จะเกษียณอายุราชการ
ทั้งนี้ ตั้งแต่วันที่ทรงพระกรุณาโปรดเกล้าโปรดกระหม่อมแต่งตั้ง
14. เรื่อง การแต่งตั้งข้าราชการการเมือง (สำนักเลขาธิการนายกรัฐมนตรี)
คณะรัฐมนตรีมีมติเห็นชอบตามที่สำนักเลขาธิการนายกรัฐมนตรีเสนอแต่งตั้งข้าราชการการเมือง
จำนวน 2 ราย ดังนี้
1. นายแสนศักดิ์  ศิริพานิช  ให้ดำรงตำแหน่งข้าราชการการเมือง ตำแหน่งประจำสำนักเลขาธิการนายกรัฐมนตรี
2. นางรัชนี  พลซื่อ  ให้ดำรงตำแหน่งข้าราชการการเมือง ตำแหน่งประจำสำนักเลขาธิการนายกรัฐมนตรี
15. เรื่อง การแต่งตั้งข้าราชการพลเรือนสามัญให้ดำรงตำแหน่งประเภทบริหารระดับสูง (กระทรวงสาธารณสุข)
คณะรัฐมนตรีมีมติอนุมัติตามที่กระทรวงสาธารณสุขเสนอแต่งตั้งข้าราชการพลเรือนสามัญ
ให้ดำรงตำแหน่งประเภทบริหาร ระดับสูง  ตั้งแต่วันที่ 1 ตุลาคม 2562 จำนวน 4 ราย  ดังนี้
1. นายธเรศ  กรัษนัยรวิวงค์  ตำแหน่งเลขาธิการ (นักบริหาร) ประเภทบริหาร ระดับสูงสำนักงานคณะกรรมการอาหารและยา  กระทรวงสาธารณสุข ให้ดำรงตำแหน่งอธิบดี  (นักบริหาร)  ประเภทบริหาร ระดับสูง  กรมสนับสนุนบริการสุขภาพ  กระทรวงสาธารณสุข
2. นายไพศาล  ดั่นคุ้ม  ตำแหน่งรองปลัดกระทรวง (นักบริหาร) (ด้านบริหาร) ประเภทบริหารระดับสูง สำนักงานปลัดกระทรวง  กระทรวงสาธารณสุข  ให้ดำรงตำแหน่งเลขาธิการ (นักบริหาร) ประเภทบริหาร ระดับสูง  สำนักงานคณะกรรมการอาหารและยา  กระทรวงสาธารณสุข
3. นายณรงค์  สายวงศ์ ตำแหน่งผู้ตรวจราชการกระทรวง (ผู้ตรวจราชการกระทรวง) ประเภทบริหาร ระดับสูง  สำนักงานปลัดกระทรวง กระทรวงสาธารณสุข  ให้ดำรงตำแหน่งรองปลัดกระทรวง (นักบริหาร) (ด้านบริหาร) ประเภทบริหาร ระดับสูง  สำนักงานปลัดกระทรวง  กระทรวงสาธารณสุข
4. นายยงยศ  ธรรมวุฒิ  ตำแหน่งนายแพทย์ทรงคุณวุฒิ  (ด้านเวชกรรมป้องกัน) กลุ่มที่ปรึกษาระดับกระทรวง สำนักงานปลัดกระทรวง กระทรวงสาธารณสุข  ให้ดำรงตำแหน่งรองปลัดกระทรวง (นักบริหาร) (กลุ่มภารกิจด้านพัฒนาการแพทย์) ประเภทบริหาร  ระดับสูง สำนักงานปลัดกระทรวง กระทรวงสาธารณสุข
ทั้งนี้ ตั้งแต่วันที่ทรงพระกรุณาโปรดเกล้าโปรดกระหม่อมแต่งตั้ง
16. เรื่อง การแต่งตั้งข้าราชการพลเรือนสามัญประเภทบริหารระดับสูง (กระทรวงคมนาคม)
คณะรัฐมนตรีมีมติอนุมัติตามที่กระทรวงคมนาคมเสนอแต่งตั้งข้าราชการให้ดำรงตำแหน่งประเภทบริหารระดับสูง  รวมจำนวน 7 ราย ดังนี้
นายพีระพล  ถาวรสุภเจริญ อธิบดี (นักบริหารระดับสูง)  กรมการขนส่งทางบก ไปดำรงตำแหน่งรองปลัดกระทรวง (นักบริหารระดับสูง)  สำนักงานปลัดกระทรวง  ทดแทนตำแหน่งว่างต่อเนื่อง
นายอานนท์ เหลืองบริบูรณ์  อธิบดี  (นักบริหารระดับสูง) กรมทางหลวง  ไปดำรงตำแหน่งรองปลัดกระทรวง (นักบริหารระดับสูง)  สำนักงานปลัดกระทรวง ทดแทนตำแหน่งว่างต่อเนื่อง
นางอัมพวัน  วรรณโก  อธิบดี  (นักบริหารระดับสูง) กรมท่าอากาศยาน ไปดำรงตำแหน่งผู้ตรวจราชการกระทรวง (ผู้ตรวจราชการกระทรวงระดับสูง) สำนักงานปลัดกระทรวง ทดแทนตำแหน่งเกษียณอายุราชการ)
นายสมัย  โชติสกุล รองปลัดกระทรวง (นักบริหารระดับสูง)  สำนักงานปลัดกระทรวงไปดำรงตำแหน่งผู้ตรวจราชการกระทรวง  (ผู้ตรวจราชการกระทรวงระดับสูง)  สำนักงานปลัดกระทรวง ทดแทนตำแหน่งเกษียณอายุราชการ
นายวิทยา ยาม่วง ผู้ตรวจราชการกระทรวง (ผู้ตรวจราชการกระทรวงระดับสูง) สำนักงานปลัดกระทรวง ไปดำรงตำแหน่งอธิบดี (นักบริหารระดับสูง)  กรมเจ้าท่า ทดแทนตำแหน่งเกษียณอายุราชการ                                                                                                                                                                                        6. นายจิรุตม์  วิศาลจิตร  รองปลัดกระทรวง (นักบริหารระดับสูง)  สำนักงานปลัดกระทรวงไปดำรงตำแหน่งอธิบดี (นักบริหารระดับสูง)  กรมการขนส่งทางบก  ทดแทนตำแหน่งว่างต่อเนื่อง
7. นายสราวุธ  ทรงศิริวิไล อธิบดี (นักบริหารระดับสูง)  กรมการขนส่งทางราง  ไปดำรงตำแหน่งอธิบดี (นักบริหารระดับสูง)  กรมทางหลวง ทดแทนตำแหน่งว่างต่อเนื่อง
ทั้งนี้ ตั้งแต่วันที่ทรงพระกรุณาโปรดเกล้าโปรดกระหม่อมแต่งตั้ง
17. เรื่อง  การแต่งตั้งข้าราชการพลเรือนสามัญประเภทบริหารระดับสูง (กระทรวงการคลัง)
คณะรัฐมนตรีมีมติอนุมัติตามที่กระทรวงการคลังเสนอแต่งตั้งข้าราชการพลเรือนสามัญประเภทบริหารระดับสูง  จำนวน 7 ราย ดังนี้
นายยุทธนา หยิมการุณ  รองปลัดกระทรวง (นักบริหารสูง)  สำนักงานปลัดกระทรวง
กระทรวงการคลัง  ไปดำรงตำแหน่งอธิบดี (นักบริหารสูง) กรมธนารักษ์ กระทรวงการคลัง
นายภูมิศักดิ์  อรัญญาเกษมสุข  ผู้อำนวยการ  (นักบริหารสูง) สำนักงานบริหาร
หนี้สาธารณะ กระทรวงการคลัง ไปดำรงตำแหน่งอธิบดี  (นักบริหารสูง) กรมบัญชีกลาง กระทรวงการคลัง
นางปานทิพย์  ศรีพิมล  ที่ปรึกษาด้านพัฒนารัฐวิสาหกิจ (นักวิเคราะห์
รัฐวิสาหกิจทรงคุณวุฒิ)  สำนักงานคณะกรรมการนโยบายรัฐวิสาหกิจ  กระทรวงการคลัง ไปดำรงตำแหน่ง
รองปลัดกระทรวง (นักบริหารสูง)  สำนักงานปลัดกระทรวง กระทรวงการคลัง
นางญาณี  แสงศรีจันทร์ ที่ปรึกษาด้านพัฒนาระบบการเงินการคลัง  (นักวิชาการ
คลังทรงคุณวุฒิ)  กรมบัญชีกลาง กระทรวงการคลัง ไปดำรงตำแหน่งผู้ตรวจราชการกระทรวง (ผู้ตรวจราชการกระทรวงสูง)  สำนักงานปลัดกระทรวง กระทรวงการคลัง
นางศิริวัลย์  แก้วมูลเนียม ที่ปรึกษาด้านพัฒนาฐานภาษี (นักวิเคราะห์นโยบาย
และแผนทรงคุณวุฒิ)  กรมสรรพากร  กระทรวงการคลัง  ไปดำรงตำแหน่งรองปลัดกระทรวง (นักบริหารสูง)  สำนักงานปลัดกระทรวง  กระทรวงการคลัง
นางแพตริเซีย  มงคลวนิช  ผู้ตรวจราชการกระทรวง (ผู้ตรวจราชการกระทรวงสูง)
สำนักงานปลัดกระทรวง  กระทรวงการคลัง ไปดำรงตำแหน่งผู้อำนวยการ (นักบริหารสูง)  สำนักงานบริหารหนี้สาธารณะ  กระทรวงการคลัง
นายวิจักษณ์ อภิรักษ์นันท์ชัย  ที่ปรึกษาด้านการพัฒนาและบริหารการจัดเก็บ
ภาษี (นักวิชาการศุลกากรทรงคุณวุฒิ)  กรมศุลกากร  กระทรวงการคลัง  ไปดำรงตำแหน่งผู้ตรวจราชการกระทรวง (ผู้ตรวจราชการกระทรวงสูง)  สำนักงานปลัดกระทรวง กระทรวงการคลัง
ทั้งนี้ ตั้งแต่วันที่ทรงพระกรุณาโปรดเกล้าโปรดกระหม่อมแต่งตั้ง
18. เรื่อง แต่งตั้งผู้แทนพิเศษของรัฐบาลในการแก้ไขปัญหาจังหวัดชายแดนภาคใต้
คณะรัฐมนตรีมีมติเห็นชอบตามที่สำนักงานสภาความมั่นคงแห่งชาติ ในฐานะสำนักงานเลขานุการคณะกรรมการขับเคลื่อนการแก้ไขปัญหาจังหวัดชายแดนภาคใต้เสนอแต่งตั้งผู้แทนพิเศษของรัฐบาลในการแก้ไขปัญหาจังหวัดชายแดนภาคใต้ รวม 7 คน และหน้าที่อำนาจ ดังนี้
1. องค์ประกอบ
1) พลเอก ชัยชาญ ช้างมงคล       หัวหน้าผู้แทนพิเศษของรัฐบาล
2) พลเอก จำลอง คุณสงค์ รองหัวหน้าผู้แทนพิเศษของรัฐบาล
3) พลเอก ปราการ ชลยุทธ         ผู้แทนพิเศษของรัฐบาล
4) พลเอก วิวรรธน์ ปฐมภาคย์      ผู้แทนพิเศษของรัฐบาล
5) พลเอก มณี จันทร์ทิพย์          ผู้แทนพิเศษของรัฐบาล
6) นายฉัตรพงศ์ ฉัตราคม           ผู้แทนพิเศษของรัฐบาล
7) นายจำนัล เหมือนดำ            ผู้แทนพิเศษของรัฐบาล
2. หน้าที่อำนาจ
1) ประสานงานระหว่างคณะรัฐมนตรีและราชการส่วนกลางกับหน่วยงานในพื้นที่ในการแก้ไขปัญหาจังหวัดชายแดนภาคใต้ ให้เกิดการบูรณาการและมีประสิทธิภาพ
2) ประสานงานกับรัฐมนตรีที่นายกรัฐมนตรีมอบหมาย ให้กำกับและติดตามการปฏิบัติราชการในเขตตรวจราชการจังหวัดชายแดนภาคใต้ เพื่อให้การแก้ไขปัญหาจังหวัดชายแดนภาคใต้ มีเอกภาพและเป็นไปในทิศทางเดียวกัน
3) ประสานงานกับคณะกรรมการการขับเคลื่อนการแก้ไขปัญหาจังหวัดชายแดนภาคใต้ กองอำนวยการรักษาความมั่นคงภายในราชอาณาจักร ศูนย์อำนวยการบริหารจังหวัดชายแดนภาคใต้ จังหวัดส่วนราชการและภาคส่วนต่าง ๆ ในการเชื่อมโยงงานให้เกิดการบูรณาการและประสิทธิผลอย่างเป็นรูปธรรมภายใต้ยุทธศาสตร์ชาติ และแผนแม่บทภายใต้ยุทธศาสตร์ชาติประเด็นด้านความมั่นคง นโยบายการบริหารและการพัฒนาจังหวัดชายแดนภาคใต้ รวมทั้งแผนที่เกี่ยวข้อง โดยมุ่งตอบสนองความต้องการของประชาชนในพื้นที่จังหวัดชายแดนภาคใต้ได้อย่างแท้จริง
4) ให้คำแนะนำแก่ผู้บริหารและเจ้าหน้าที่ส่วนราชการและหน่วยงานของรัฐ รวมทั้งผู้ปฏิบัติงานของหน่วยงานของรัฐในพื้นที่ เพื่อปรับปรุงประสิทธิภาพในการปฏิบัติงานของหน่วยงานให้มีความเหมาะสมสอดคล้องกับการพัฒนาศักยภาพพื้นที่ เพื่อให้เป็นไปตามนโยบายและยุทธศาสตร์ที่เกี่ยวข้อง ในการแก้ไขปัญหาจังหวัดชายแดนภาคใต้
5) รายงานปัญหา อุปสรรค ตลอดจนเสนอแนวทางการป้องกันเพื่อแก้ไขปัญหาต่อนายกรัฐมนตรีเป็นระยะ
6) ดำเนินการอื่นใดตามที่นายกรัฐมนตรีหรือประธานกรรมการขับเคลื่อนการแก้ไขปัญหาจังหวัดชายแดนภาคใต้มอบหมาย
******************************

ที่มา : https://www.thaigov.go.th/news/contents/details/22753
