รัฐบาลไทย-ข่าวทำเนียบรัฐบาล-วธ.เปิดเทศกาลภาพยนตร์จีน ครั้งที่ 14 และสัปดาห์แลกเปลี่ยนภาพยนตร์และโทรทัศน์จีน-ไทย 2019

วันพุธที่ 28 สิงหาคม 2562
วธ.เปิดเทศกาลภาพยนตร์จีน ครั้งที่ 14 และสัปดาห์แลกเปลี่ยนภาพยนตร์และโทรทัศน์จีน-ไทย 2019
นายอิทธิพล คุณปลื้ม รัฐมนตรีว่าการกระทรวงวัฒนธรรมร่วมเป็นประธานในพิธีเปิดเทศกาลภาพยนตร์จีน ครั้งที่ 14
วันที่ 24 ส.ค.2562 เวลา 13.30 น. นายอิทธิพล คุณปลื้ม รัฐมนตรีว่าการกระทรวงวัฒนธรรมร่วมเป็นประธานในพิธีเปิดเทศกาลภาพยนตร์จีน ครั้งที่ 14 และสัปดาห์แลกเปลี่ยนภาพยนตร์และโทรทัศน์จีน-ไทย 2019 โดยมีนายหลูย์ เจี้ยน เอกอัครราชทูตจีนและอุปทูตสาธารณรัฐประชาชนจีน ผู้บริหารสมาพันธ์สมาคมภาพยนตร์แห่งชาติ ผู้บริหารสมาคมศิษย์เก่ามหาวิทยาลัยประเทศจีน ผู้บริหารกระทรวงวัฒนธรรม ดาราและนักแสดง เข้าร่วม ณ ศูนย์วัฒนธรรมแห่งประเทศจีน กรุงเทพฯ
โดยจะมีภาพยนตร์จีนยอดเยี่ยม ๔ เรื่อง ละครโทรทัศน์จีนยอดเยี่ยม ๔ เรื่อง และภาพยนตร์ไทยยอดเยี่ยมอีก ๔ เรื่อง มาผลัดเปลี่ยนจัดฉายให้ชมโดยไม่มีค่าใช้จ่าย และได้เพิ่มคำบรรยายภาษาไทยลงไปในภาพยนตร์จีนและละครโทรทัศน์จีนอีกด้วย ซึ่งภาพยนตร์ไทยก็ได้เพิ่มคำบรรยายภาษาอังกฤษเช่นกัน
ท่านใดอยากชมโทรจองได้ที่ 02-246-1666 ทุกวัน 08.30-12.00 น. และ 13.00-17.30 น. หรือสำรองที่นั่งผ่านระบบออนไลน์ได้จาก ลิ้งก์ Google Form หรือสแกน QR CODE https://forms.gle/v8dL9aKGefT4Y4PY6
สามารถติดตามข้อมูลข่าวสารเพิ่มเติมได้ที่
https://www.facebook.com/cccbkk/
http://www.cccbangkok.org/zh-cn/

ที่มา : https://www.thaigov.go.th/news/contents/details/22568
