รัฐบาลไทย-ข่าวทำเนียบรัฐบาล-รองปลัดกระทรวงดิจิทัลฯ ชี้แจงนโยบายด้านดิจิทัลฯ ให้แก่นักเรียนทุนรัฐบาล

วันอังคารที่ 4 กุมภาพันธ์ 2563
รองปลัดกระทรวงดิจิทัลฯ ชี้แจงนโยบายด้านดิจิทัลฯ ให้แก่นักเรียนทุนรัฐบาล
รองปลัดกระทรวงดิจิทัลฯ ชี้แจงนโยบายด้านดิจิทัลฯ ให้แก่นักเรียนทุนรัฐบาล
นายภุชพงค์ โนดไธสง รองปลัดกระทรวงดิจิทัลเพื่อเศรษฐกิจและสังคม เป็นประธานการประชุมชี้แจงแนวนโยบาย ภารกิจ และการดำเนินงานของกระทรวงดิจิทัลเพื่อเศรษฐกิจและสังคม และส่วนราชการในสังกัดให้แก่นักเรียนทุนรัฐบาล ณ สำนักงานส่งเสริมเศรษฐกิจดิจิทัล (DEPA) ห้อง Conference (จงรัก) ชั้น 7 จตุจักร กรุงเทพฯ เมื่อวันที่ 3 กุมภาพันธ์ 2563 โดยมีผู้บริหารของแต่ละหน่วยงานในสังกัดกระทรวงดิจิทัลเพื่อเศรษฐกิจและสังคม และนักศึกษาทุนพัฒนาและส่งเสริมผู้มีความสามารถพิเศษทางวิทยาศาสตร์และเทคโนโลยี (ทุน พสวท.) และนักเรียนทุนโครงการ 1 อำเภอ 1 ทุน (ทุน ODOS ) นักบริหารการเปลี่ยนแปลงรุ่นใหม่ รวมถึงบุคคลทั่วไป เพื่อให้กลุ่มผู้ร่วมรับฟัง เกิดความรู้ ความเข้าใจและรับทราบถึงนโนบาย ภารกิจ รวมทั้งการดำเนินงานของกระทรวงฯ เพื่อสร้างความเชื่อมั่นแก่นักเรียนทุนให้ร่วมเป็นพลังในการขับเคลื่อนหรือร่วมงานกับกระทรวงฯ ในอนาคตต่อไป
*******************

ที่มา : https://www.thaigov.go.th/news/contents/details/26293
