รัฐบาลไทย-ข่าวทำเนียบรัฐบาล-กำชับกองทัพ ติดตามและประเมินสถานการณ์ความขัดแย้ง สหรัฐฯ – อิหร่าน

วันจันทร์ที่ 6 มกราคม 2563
กำชับกองทัพ ติดตามและประเมินสถานการณ์ความขัดแย้ง สหรัฐฯ – อิหร่าน
กำชับกองทัพ ติดตามและประเมินสถานการณ์ความขัดแย้ง สหรัฐฯ – อิหร่าน
กำชับกองทัพ ติดตามและประเมินสถานการณ์ความขัดแย้ง สหรัฐฯ – อิหร่าน
พล.ท.คงชีพ ตันตระวาณิชย์ โฆษก กห.เปิดเผยว่า พล.อ.ประยุทธ์ จันทร์โอชา นรม.และ รมว.กห. ได้สั่งการ ขอให้หน่วยขึ้นตรงกระทรวงกลาโหมและเหล่าทัพ ติดตามและประเมินสถานการณ์ความขัดแย้งระหว่างสหรัฐอเมริกาและอิหร่านอย่างใกล้ชิด โดยให้ประสานกับหน่วยงานข่าว เพิ่มความเข้มการเคลื่อนไหวของกลุ่มเสี่ยงในการผ่านเข้าออกประเทศไทยและในโลกไซเบอร์อย่างต่อเนื่อง
ทั้งนี้ ขอให้เฝ้าระวังและตั้งอยู่ในความไม่ประมาท พร้อมทั้งให้ประสานการทำงานร่วมกับสำนักงานตำรวจแห่งชาติ ในการดูแลความปลอดภัยของบุคคลและสถานที่สำคัญรวมทั้งแหล่งผลประโยชน์ที่เกี่ยวข้องในไทย และขอให้เตรียมความพร้อมสนับสนุนการเคลื่อนย้ายคนไทยกลับภูมิลำเนา หากเหตุการณ์ขยายตัวและมีความรุนแรงขึ้น

ที่มา : https://www.thaigov.go.th/news/contents/details/25622
