รัฐบาลไทย-ข่าวทำเนียบรัฐบาล-รองปลัดฯ ภานุวัฒน์ เข้าร่วมงาน "KEMREX 10th Year And Beyond"

วันศุกร์ที่ 20 ธันวาคม 2562
รองปลัดฯ ภานุวัฒน์ เข้าร่วมงาน "KEMREX 10th Year And Beyond"
นายภานุวัฒน์ ตริยางกูรศรี รองปลัดกระทรวงอุตสาหกรรม  เป็นผู้แทนภาครัฐร่วมงาน "KEMREX 10th Year And Beyond" ฉลองครบรอบ 10 ปี การก่อตั้งบริษัท เข็มเหล็ก จำกัด ณ The Banquet Hall at Nathong สวนอาหารนาทอง ห้วยขวาง กรุงเทพฯ
เมื่อวันที่ 18 ธันวาคม 2562 นายภานุวัฒน์ ตริยางกูรศรี รองปลัดกระทรวงอุตสาหกรรม พร้อมด้วย นายภาสกร ชัยรัตน์ รองอธิบดีกรมส่งเสริมอุตสาหกรรม เป็นผู้แทนภาครัฐร่วมงาน "KEMREX 10th Year And Beyond" ฉลองครบรอบ 10 ปี การก่อตั้งบริษัท เข็มเหล็ก จำกัด โดยมีนายประเสริฐ ธรรมมนุญกุล อดีตนายกสมาคมส่งเสริมการรับช่วงการผลิตไทย ปัจจุบันดำรงตำแหน่งประธานเจ้าหน้าที่บริหารบริษัทฯ ให้การต้อนรับ ณ The Banquet Hall at Nathong สวนอาหารนาทอง ห้วยขวาง กรุงเทพฯ
บริษัท เข็มเหล็ก จำกัด เป็นผู้ประกอบการผลิตและจำหน่ายฐานรากเข็มเหล็กนวัตกรรมใหม่ สามารถเข้าถึงพื้นที่ได้มากกว่าเสาเข็มแบบเดิม ติดตั้งง่าย สะดวก สะอาด รวดเร็ว เงียบ ไม่มีแรงสั่นสะเทือน ซึ่ง กรมส่งเสริมอุตสาหกรรม ได้นำเทคโนโลยีเข็มเหล็กมาสร้างอาคารต้นกล้า แกลลอรี่ (Co-Working Space) ณ ศูนย์ปฏิรูปอุตสาหกรรม 4.0 (ITC) ซอยตรีมิตร กล้วยน้ำไท กรุงเทพฯ โดยใช้ระยะเวลาเพียง 3 เดือนในการก่อสร้างอีกด้วย

ที่มา : https://www.thaigov.go.th/news/contents/details/25376
