รัฐบาลไทย-ข่าวทำเนียบรัฐบาล-ออท.สาธารณรัฐฟิลิปปินส์/ไทยเข้าเยี่ยมคำนับ รมช.กห.

วันพฤหัสบดีที่ 19 ธันวาคม 2562
ออท.สาธารณรัฐฟิลิปปินส์/ไทยเข้าเยี่ยมคำนับ รมช.กห.
ออท.สาธารณรัฐฟิลิปปินส์/ไทยเข้าเยี่ยมคำนับ รมช.กห.
ออท.สาธารณรัฐฟิลิปปินส์/ไทยเข้าเยี่ยมคำนับ รมช.กห.
เมื่อ 19 ธ.ค.62,เวลา0900
พลเอก ชัยชาญ ช้างมงคล รมช.กห.ได้ให้การต้อนรับ นาง Mary Jo A. Bernardo-Aragon(แมรี่โจ เอ. แบร์นาโด-อารากอน ออท.สาธารณรัฐฟิลิปปินส์/ไทย  เข้าเยี่ยมคำนับในโอกาสอำลาตำแหน่ง ณ ศาลาว่าการกลาโหม
พลเอก ชัยชาญ ช้างมงคล รมช.กห.ได้ให้การต้อนรับและกล่าวขอบคุณที่กรุณาให้เกียรติมาเยี่ยมคำนับ พร้อมทั้งกล่าวชื่นชมความสัมพันธ์อันดีระหว่างไทย กับสาธารณรัฐฟิลิปปินส์ รวมถึงได้ชื่นชมการปฏิบัตหน้าที่ในช่วงดำรงตำแหน่งที่ผ่านมาที่ได้สร้างความสัมพันธ์อันดีระหว่างสองประเทศและขอแสดงความยินดีกับความสำเร็จในการจัดการแข่งขันกีฬาซีเกมส์ครั้งที่30และเป็นเจ้าเหรียญทองในการแข่งขันครั้งนี้ ทั้งสองประเทศได้มีการแลกเปลี่ยนการเยือนในหลายระดับโดยเฉพาะ จนท. ระดับสูงที่มีอย่างต่อเนื่อง รวมทั้งความสัมพันธ์ทางทหาร ทั้งด้านการศึกษา การฝึกและการส่งกำลังบำรุง รวมทั้งขอบคุณฟิลิปปินส์ที่ได้ส่งบริษัทเอกชนมาร่วมแสดงอุปกรณ์ป้องกันประเทศในงาน Defence&Security ที่จัดขึ้นในเดือน พ.ย. ที่ผ่านมา
นาง Mary Jo A. Bernardo-Aragon(แมรี่โจ เอ. แบร์นาโด-อารากอน ออท.สาธารณรัฐฟิลิปปินส์/ไทย  ได้กล่าวขอบคุณ และกล่าวชื่นชมความสัมพันธ์อันดีในฐานะประเทศที่ร่วมก่อตั้งอาเซียนที่มีมาอย่างยาวนานและชื่นชมความสำเร็จของไทยในการเป็นประธานอาเซียนและการเป็นประธานการประชุม ADMMและADMM PLUS รวมทั้งพร้อมให้การสนับสนุนไทยในการเป็นเจ้าภาพร่วมกับสหรัฐในการฝึกผสมทางทะเลและมีความประสงค์ที่จะพัฒนาความสัมพันธ์และต่อยอดความร่วมมือของทั้งสองประเทศให้มีความยั่งยืนต่อไป

ที่มา : https://www.thaigov.go.th/news/contents/details/25334
