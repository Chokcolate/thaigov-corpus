รัฐบาลไทย-ข่าวทำเนียบรัฐบาล-รองปลัดฯ ภานุวัฒน์ ให้การต้อนรับผู้แทนรัฐบาลและวิสาหกิจจากเมืองจูหม่าเตี้ยน

วันพุธที่ 27 พฤศจิกายน 2562
รองปลัดฯ ภานุวัฒน์ ให้การต้อนรับผู้แทนรัฐบาลและวิสาหกิจจากเมืองจูหม่าเตี้ยน
นายภานุวัฒน์  ตริยางกูรศรี รองปลัดกระทรวงอุตสาหกรรม ให้การต้อนรับ MR. Jin Dongjian รองนายกเทศมนตรีเมืองจูหม่าเตี้ยน  และคณะผู้แทนรัฐบาล วิสาหกิจเมืองจูหม่าเตี้ยน  มณฑลเหอหนาน  ประเทศสาธารณรัฐประชาชนจีน ณ ห้องประชุมชุณหะวัณ ชั้น 3
วันนี้ (27 พฤศจิกายน 2562) เวลา 09.00 น. นายภานุวัฒน์  ตริยางกูรศรี รองปลัดกระทรวงอุตสาหกรรม ให้การต้อนรับ MR. Jin Dongjian รองนายกเทศมนตรีเมืองจูหม่าเตี้ยน  และคณะผู้แทนรัฐบาล วิสาหกิจเมืองจูหม่าเตี้ยน  มณฑลเหอหนาน  ประเทศสาธารณรัฐประชาชนจีน    พร้อมร่วมหารือแลกเปลี่ยนข้อคิดเห็นทางการค้าและอุตสาหกรรมระหว่างไทยกับเมืองจูหม่าเตี้ยน มณฑลเหอหนาน โดยมีเจ้าหน้าที่จากสำนักงานเศรษฐกิจอุตสาหกรรม และกรมส่งเสริมอุตสาหกรรมร่วมหารือ ณ ห้องประชุมชุณหะวัณ ชั้น 3 สำนักงานปลัดกระทรวงอุตสาหกรรม
สำหรับเมืองจูหม่าเตี้ยน  มณฑลเหอหนานเป็นเมืองที่มีนิคมอุตสาหกรรมแปรรูปผลิตภัณฑ์การเกษตรระหว่างประเทศแห่งแรกของจีนที่ได้รับอนุมัติจากกระทรวงเกษตรและชนบท และเป็นฐานการผลิตอาหารชั้นสูง ฐานการผลิตอุปกรณ์เครื่องจักรกลอาหาร  ฐานการวิจัยและพัฒนาเทคโนโลยีผลิตภัณฑ์เกษตรระหว่างประเทศ สามารถส่งเสริมความร่วมมือทางเศรษฐกิจระหว่างประเทศไทยและมณฑลเหอหนาน พร้อมผลักดันความร่วมมือเชิงยุทธศาสตร์ทั้งด้านการเงิน เทคโนโลยี ทรัพยากรสารสนเทศต่อไป
#กระทรวงอุตสาหกรรม
#นิคมอุตสาหกรรมเกษตรแปรรูป

ที่มา : https://www.thaigov.go.th/news/contents/details/24875
