รัฐบาลไทย-ข่าวทำเนียบรัฐบาล-โครงการชิม ชอป ใช้

วันอังคารที่ 8 ตุลาคม 2562
โครงการชิม ชอป ใช้
วันอังคารที่ 8 ตุลาคม 2562
​
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
โครงการชิม ชอป ใช้ เป็นหนึ่งในมาตรการกระตุ้นเศรษฐกิจ ปี 2562 ที่รัฐบาลมุ่งหวังให้เกิดการบริโภค จับจ่ายใช้สอย และท่องเที่ยว เพื่อสนับสนุนการขยายตัวทางเศรษฐกิจในช่วงที่เหลือของปี โดยเฉพาะส่งเสริมภาคการท่องเที่ยวในภูมิภาคให้คึกคักเป็นผลดีต่อชุมชน เกิดการกระตุ้นเศรษฐกิจฐานราก โดยหลายจังหวัดเริ่มนำนโยบายนี้ไปต่อยอดสร้างกระแสท้องถิ่นนิยม กิน เที่ยว และใช้ของคนไทยช่วงปลายปี รวมทั้งเป็นการเตรียมความพร้อมสู่สังคมไร้เงินสด ซึ่งเป็นรูปแบบการเงินสมัยใหม่ที่จะเกิดขึ้นในอนาคตอันใกล้ เกิดกระแสตื่นตัวเรื่องการค้าขายออนไลน์ และช่วยยกระดับเศรษฐกิจมหภาค ซึ่งรัฐบาลคาดการณ์ว่าโครงการนี้จะช่วยกระตุ้นให้จีดีพีเพิ่มขึ้นร้อยละ 0.2 - 0.3 หรือคิดเป็นเม็ดเงินหมุนเวียน 60,000 ล้านบาท
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/23681
