รัฐบาลไทย-ข่าวทำเนียบรัฐบาล-กรุงไทยยกระดับคุมเข้มการแพร่ระบาดโควิด-19 หยุดให้บริการแลกเปลี่ยนเงินตราต่างประเทศ

วันพุธที่ 11 มีนาคม 2563
กรุงไทยยกระดับคุมเข้มการแพร่ระบาดโควิด-19 หยุดให้บริการแลกเปลี่ยนเงินตราต่างประเทศ
ธนาคารกรุงไทย ยกระดับการเฝ้าระวังและป้องกันการระบาดของโรคติดเชื้อไวรัสโคโรนา 2019 (COVID-19) ตามมาตรการกระทรวงสาธารณสุขอย่างเข้มงวด โดยเฉพาะความปลอดภัยของลูกค้าและประชาชน ตลอดจนลดความเสี่ยงการปฏิบัติงานของพนักงาน
ธนาคารกรุงไทย ยกระดับการเฝ้าระวังและป้องกันการระบาดของโรคติดเชื้อไวรัสโคโรนา 2019 (COVID-19) ตามมาตรการกระทรวงสาธารณสุขอย่างเข้มงวด โดยเฉพาะความปลอดภัยของลูกค้าและประชาชน ตลอดจนลดความเสี่ยงการปฏิบัติงานของพนักงาน
ธนาคารกรุงไทยจึงได้ประกาศหยุดการให้บริการแลกเปลี่ยนเงินตราต่างประเทศที่สาขา และปิดสำนักงานแลกเปลี่ยนเงินตราต่างประเทศ (FX Booth) ทั่วประเทศ จำนวน  53 แห่ง  ตั้งแต่เวลา 14.00 น. ของวันพุธที่ 11 มีนาคม 2563 เป็นต้นไป จนกว่าสถานการณ์การแพร่ระบาดของไวรัสโคโรนาจะเปลี่ยนแปลงไปในทางที่ดีขึ้นอย่างมีนัยสำคัญ โดยลูกค้ายังคงสามารถใช้บริการแลกเปลี่ยนเงินตราต่างประเทศด้วยบัตรกรุงไทยทราเวลการ์ด ผ่านแอปพลิเคชัน Krungthai NEXT ได้ตามปกติ ทั้งนี้ ธนาคารได้แจ้งให้หน่วยงานที่เกี่ยวข้องทราบแล้ว
สำหรับพนักงานที่ปฎิบัติงานด้านแลกเปลี่ยนเงินตราต่างประเทศ ธนาคารให้หยุดงานและอยู่ในที่พักเป็นระยะเวลา 14 วัน (Self-quarantine at home) ตามแนวทางปฏิบัติของกรมควบคุมโรค กระทรวงสาธารณสุข  ทั้งนี้ในปัจจุบัน ธนาคารยังไม่พบพนักงานติดเชื้อ COVID-19 และยังคงเฝ้าระวังและปฏิบัติตามแนวทางของกระทรวงสาธารณสุขอย่างเข้มข้นและใกล้ชิดต่อไป
ฝ่ายกลยุทธ์การตลาด
โทร.0-2208-4174-7

ที่มา : https://www.thaigov.go.th/news/contents/details/27084
