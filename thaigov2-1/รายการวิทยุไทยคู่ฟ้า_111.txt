รัฐบาลไทย-ข่าวทำเนียบรัฐบาล-ผลการประชุมสุดยอดอาเซียน ครั้งที่ 35 เป็นไปด้วยความเรียบร้อย และก้าวหน้าในทุกมิติ

วันจันทร์ที่ 11 พฤศจิกายน 2562
ผลการประชุมสุดยอดอาเซียน ครั้งที่ 35 เป็นไปด้วยความเรียบร้อย และก้าวหน้าในทุกมิติ
วันเสาร์ที่ 9 พฤศจิกายน 2562
​
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
พลเอก ประยุทธ์ จันทร์โอชา นายกรัฐมนตรี พอใจผลการจัดการประชุมสุดยอดอาเซียน ครั้งที่ 35 ที่ประเทศไทยเป็นเจ้าภาพ ระหว่างวันที่ 2 – 4 พ.ย. 62 ที่ผ่านมา โดยผู้นำสมาชิกอาเซียนต่างแสดงความชื่นชมการจัดการประชุมดังกล่าวซึ่งเป็นไปด้วยความเรียบร้อย และมีความก้าวหน้าในทุกมิติ โดยเฉพาะการกำหนดนโยบายทางการเมืองของแต่ละประเทศให้สอดคล้องกัน เพื่อนำไปสู่การปฏิบัติอย่างเป็นรูปธรรม ที่สำคัญคือการเจรจาความตกลงหุ้นส่วนทางเศรษฐกิจระดับภูมิภาค หรือ RCEP มีความก้าวหน้า โดยประเทศสมาชิก ส่วนใหญ่ให้ความเห็นชอบ เพื่อนำไปสู่การดำเนินการทางด้านกฎหมาย และการปฏิบัติภายในปี 2563 ซึ่งจะช่วยส่งเสริมและขยายโอกาสทางการค้าให้แก่ทุกประเทศ
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/24468
