รัฐบาลไทย-ข่าวทำเนียบรัฐบาล-รองปลัดสุรพล ร่วมลงนามในพิธีลงนามบันทึกข้อตกลงความร่วมมือ “การดำเนินการเรื่องราวร้องทุกข์” ของศูนย์รับเรื่องราวร้องทุกข์ของรัฐบาล 1111

วันพุธที่ 11 กันยายน 2562
รองปลัดสุรพล ร่วมลงนามในพิธีลงนามบันทึกข้อตกลงความร่วมมือ “การดำเนินการเรื่องราวร้องทุกข์” ของศูนย์รับเรื่องราวร้องทุกข์ของรัฐบาล 1111
นายสุรพล ชามาตย์ รองปลัดกระทรวงอุตสาหกรรมในฐานะผู้นำ CCEO เข้าร่วมลงนามในพิธีลงนามบันทึกข้อตกลงความร่วมมือ “การดำเนินการเรื่องราวร้องทุกข์” ของศูนย์รับเรื่องราวร้องทุกข์ของรัฐบาล 1111 ณ ตึกสันติไมตรี ทำเนียบรัฐบาล
วันนี้ (11 กันยายน 2562) เวลา 09.30น. นายสุรพล ชามาตย์ รองปลัดกระทรวงอุตสาหกรรมในฐานะผู้นำ CCEO เข้าร่วมลงนามในพิธีลงนามบันทึกข้อตกลงความร่วมมือ “การดำเนินการเรื่องราวร้องทุกข์” ของศูนย์รับเรื่องราวร้องทุกข์ของรัฐบาล 1111 ณ ตึกสันติไมตรี ทำเนียบรัฐบาล โดยมีนายวิษณุ เครืองาม รองนายกรัฐมนตรี เป็นประธานฯ และมีผู้แทนจากส่วนราชการต่างๆ เข้าร่วมกว่า 300 คน
ทั้งนี้ กระทรวงอุตสาหกรรม เป็น 1 ใน 17 หน่วยงานที่เข้าลงนามความร่วมมือโดยมีวัตถุประสงค์เพื่อขับเคลื่อนการดำเนินการแก้ไขปัญหาความเดือดร้อนของประชาชนให้ได้รับการแก้ไขด้วยความเป็นธรรมภายในระยะเวลาที่เหมาะสม ตลอดจนเชื่อมโยงฐานข้อมูลเรื่องร้องทุกข์ผ่านเทคโนโลยีสารสนเทศ ภายใต้การกำกับดูแลของ ผู้บริหารที่เป็นผู้นำการขับเคลื่อนการดำเนินการเรื่องร้องทุกข์ประจำหน่วยงาน (Chief Complaint Executive Officer : CCEO)

ที่มา : https://www.thaigov.go.th/news/contents/details/23012
