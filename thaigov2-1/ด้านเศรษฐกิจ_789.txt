รัฐบาลไทย-ข่าวทำเนียบรัฐบาล-รองปลัดจุลพงษ์ฯ ร่วมเป็นเกียรติในพิธีเปิดการฝึกอบรมหลักสูตร “ผู้บริหารระดับสูงสมาพันธ์ SME ไทย” รุ่นที่ 3

วันพฤหัสบดีที่ 7 พฤศจิกายน 2562
รองปลัดจุลพงษ์ฯ ร่วมเป็นเกียรติในพิธีเปิดการฝึกอบรมหลักสูตร “ผู้บริหารระดับสูงสมาพันธ์ SME ไทย” รุ่นที่ 3
นายจุลพงษ์ ทวีศรี รองปลัดกระทรวงอุตสาหกรรม ร่วมเป็นเกียรติในพิธีเปิดการฝึกอบรมหลักสูตร “ผู้บริหารระดับสูงสมาพันธ์ SME ไทย” รุ่นที่ 3 พร้อมรับฟังปาฐกถาพิเศษ “ทิศทางโลก ทิศทางประเทศไทย ทิศทาง SME ไทย” ณ โรงแรมเจ้าพระยาปาร์ค กรุงเทพฯ
วันที่ 6 พฤศจิกายน 2562 นายจุลพงษ์ ทวีศรี รองปลัดกระทรวงอุตสาหกรรม ร่วมเป็นเกียรติในพิธีเปิดการฝึกอบรมหลักสูตร “ผู้บริหารระดับสูงสมาพันธ์ SME ไทย” รุ่นที่ 3 พร้อมรับฟังปาฐกถาพิเศษ “ทิศทางโลก ทิศทางประเทศไทย ทิศทาง SME ไทย” โดยมีนายกอบศักดิ์ ภูตระกูล รองเลขาธิการนายกรัฐมนตรี เป็นประธาน และมีผู้บริหารสมาพันธ์ SME ไทยทั่วประเทศ ภาครัฐ ภาคเอกชน ภาคการศึกษา ภาคประชาชนและสื่อมวลชน เข้าร่วมกว่า 300 คน ซึ่งจัดขึ้นระหว่างวันที่ 6-8 พฤศจิกายน 2562 ณ โรงแรมเจ้าพระยาปาร์ค กรุงเทพฯ
โดยหลักสูตร “ผู้บริหารระดับสูงสมาพันธ์ SME ไทย” รุ่นที่ 3 มีวัตถุประสงค์เพื่อมุ่งเน้นให้ผู้นำเข้าใจถึงวิสัยทัศน์ พันธกิจ สร้างเครือข่ายนักธุรกิจจิตอาสา SME เพื่อการรับรู้ทิศทางการพัฒนา SME ไทยให้สอดรับกับยุค SME 4.0 นำไปสู่การขับเคลื่อนประเทศผ่าน SME ไทยได้อย่างมีประสิทธิภาพ ยกระดับเศรษฐกิจฐานรากของชาติด้วยการช่วยเหลือเกื้อกูลในรูปแบบ “เพื่อนช่วยเพื่อน ขับเคลื่อนเศรษฐกิจไทย”

ที่มา : https://www.thaigov.go.th/news/contents/details/24399
