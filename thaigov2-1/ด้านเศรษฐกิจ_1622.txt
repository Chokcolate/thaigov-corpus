รัฐบาลไทย-ข่าวทำเนียบรัฐบาล-รมช.มนัญญาเยี่ยมสหกรณ์โคนมไทย-เดนมาร์คประจวบคีรีขันธ์

วันพฤหัสบดีที่ 5 มีนาคม 2563
รมช.มนัญญาเยี่ยมสหกรณ์โคนมไทย-เดนมาร์คประจวบคีรีขันธ์
รมช.มนัญญาเยี่ยมสหกรณ์โคนมไทย-เดนมาร์คประจวบคีรีขันธ์
นางสาวมนัญญา  ไทยเศรษฐ์  รัฐมนตรีช่วยว่าการกระทรวงเกษตรและสหกรณ์ ผู้บริหารระดับสูงหน่วยงานในสังกัดกระทรวงเกษตรและสหกรณ์ ลงพื้นที่ตรวจเยี่ยมการดำเนินงานของสหกรณ์โคนมไทย-เดนมาร์คประจวบคีรีขันธ์  ณ ต.หนองตาแต้ม อ.ปราณบุรี จ.ประจวบคีรีขันธ์ (ในวันที่ 5 มี.ค.63)
นางสาวมนัญญา  ไทยเศรษฐ์  รัฐมนตรีช่วยว่าการกระทรวงเกษตรและสหกรณ์  เยี่ยมชมผลิตภัณฑ์ของสหกรณ์โคนมไทย-เดนมาร์คประจวบคีรีขันธ์ อาทิ  นมอัดเม็ดรสทุเรียน รสหวาน นมอินทรีย์ออแกนิก เป็นต้น ทั้งนี้ได้รับฟังปัญหาของกลุ่มเกษตรกรผู้เลี้ยงโคนม ถึงปัญหาต้นทุนการผลิตในส่วนของอาหารสัตว์ประเภทหยาบ คือ หญ้า และใบข้าวโพด ที่ไม่เพียงพอ อันเป็นผลกระทบจากภัยแล้ง
ในการนี้รัฐมนตรีช่วยว่าการกระทรวงเกษตรและสหกรณ์ ได้มอบให้กรมวิชาการ กรมส่งเสริมสหกรณ์ กรมปศุสัตว์ และหน่วยงานราชการในสังกัดกระทรวงเกษตรและสหกรณ์ ให้ดูแล และตรวจสอบปัญหาดังกล่าวและเร่งดำเนินการแก้ไข ทั้งนี้เสนอให้เกษตรกรผู้เลี้ยงโคนมเพิ่มอาชีพและศึกษาการทำเกษตรอินทรีย์ เพื่อเป็นการส่งเสริมอาชีพและเพิ่มรายได้ให้กับเกษตรกรต่อไป
กลุ่มโฆษกและวิเคราะห์ข่าว
กองเกษตรสารนิเทศ
สำนักงานปลัดกระทรวงเกษตรและสหกรณ์
โทร 02 281 0859 ต่อ 137
แฟกส์ 02 2822871

ที่มา : https://www.thaigov.go.th/news/contents/details/26929
