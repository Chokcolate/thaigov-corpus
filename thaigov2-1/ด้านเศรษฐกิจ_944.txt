รัฐบาลไทย-ข่าวทำเนียบรัฐบาล-การประชุมคณะกรรมการวัตถุอันตราย ครั้งที่ 1-1/2562

วันพุธที่ 27 พฤศจิกายน 2562
การประชุมคณะกรรมการวัตถุอันตราย ครั้งที่ 1-1/2562
การประชุมคณะกรรมการวัตถุอันตราย ครั้งที่ 1-1/2562
วันนี้ (27 พฤศจิกายน 2562) เวลา 10.00 น. นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรมเป็นฐานะประธานคณะกรรมการวัตถุอันตราย ครั้งที่ 1-1/2562 ณ ห้องประชุม 1 ชั้น 2 อาคารสำนักงานปลัดกระทรวงอุตสาหกรรม โดยที่ประชุมได้ร่วมกันพิจารณาตามข้อเสนอของปลัดกระทรวงเกษตรและสหกรณ์แล้วมีมติดังนี้
1. ให้ออกประกาศกำหนดวัตถุอันตรายพาราควอต และคลอร์ไพริฟอสเป็นวัตถุอันตรายชนิดที่ 4 โดยให้กำหนดระยะเวลาใช้บังคับตั้งแต่วันที่ 1 มิถุนายน 2563 สำหรับวัตถุอันตรายไกลโฟเซตให้ใช้มาตรการจำกัดการใช้ตามมติคณะกรรมการวัตถุอันตราย เมื่อวันที่ 23 พฤษภาคม 2561
2. มอบหมายให้กรมวิชาการเกษตรและกระทรวงเกษตรและสหกรณ์ ดำเนินการจัดทำมาตรการรองรับในการหาสารทดแทนหรือวิธีการอื่นที่เหมาะสมสำหรับวัตถุอันตรายพาราควอตและคลอร์ไพริฟอส รวมถึงมาตรการในการลดผลกระทบที่จะเกิดขึ้นต่อภาคส่วนที่เกี่ยวข้อง รวมทั้งผลกระทบต่อสุขภาพของประชาชน และให้นำเสนอคณะกรรมการวัตถุอันตรายพิจารณาภายในระยะเวลาสี่เดือนนับจากวันที่มีมติ
#สุริยะ #อุตสาหกรรม #กรรมการวัตถุอันตราย #3สาร

ที่มา : https://www.thaigov.go.th/news/contents/details/24885
