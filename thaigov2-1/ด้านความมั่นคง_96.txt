รัฐบาลไทย-ข่าวทำเนียบรัฐบาล-ทส. เดินหน้าโครงการจิตอาสา 904 ร่วมสืบสาน รักษา ต่อยอด พระราชปณิธาน

วันจันทร์ที่ 2 กันยายน 2562
ทส. เดินหน้าโครงการจิตอาสา 904 ร่วมสืบสาน รักษา ต่อยอด พระราชปณิธาน
ทส. เดินหน้าโครงการจิตอาสา 904 ร่วมสืบสาน รักษา ต่อยอด พระราชปณิธาน
ทส. เดินหน้าโครงการจิตอาสา 904 ร่วมสืบสาน รักษา ต่อยอด พระราชปณิธาน
วานนี้ (26 สิงหาคม 2562) นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม มอบนโยบายในการปฏิบัติงานของจิตอาสา 904 ในส่วนของกระทรวงทรัพยากรธรรมชาติและสิ่งแวดล้อม โดยจะน้อมนำ สืบสาน รักษา และต่อยอดโครงการอันเนื่องมาจากพระราชดำริและแนวทางพระราชดำริต่าง ๆ ของพระบาทสมเด็จพระเจ้าอยู่หัว มาใช้ในการปฏิบัติงานทั้งในด้านทรัพยากรธรรมชาติ ด้านทรัพยากรน้ำ และด้านสิ่งแวดล้อม ทั้งนี้ เพื่อประโยชน์สูงสุดแก่ประชาชนและประเทศชาติสืบไป
นอกจากนี้ ขอให้จิตอาสาทุกท่านจากทั่วประเทศ นำสิ่งที่ได้รับจากการฝึกอบรม โดยเฉพาะเรื่อง “ความสามัคคี” และ “การมีวินัย” ที่ได้รับจากการฝึกอบรม นำมาใช้ในชีวิตประจำวันและขยายผลให้กับผู้อื่นโดยเริ่มจากครอบครัว คนใกล้ชิด เพื่อน และที่ทำงาน ต่อไป
อนึ่ง กระทรวงทรัพยากรธรรมชาติและสิ่งแวดล้อม ได้ส่งบุคลากรเข้ารับการฝึกอบรมในหลักสูตรฝึกอบรมจิตอาสา 904 ดังนี้
1.1 หลักสูตรหลักประจำ รุ่นที่ 2/61 "เป็นเบ้าเป็น แม่พิมพ์" ฝึกอบรมระหว่างวันที่ 1 พฤศจิกายน – 20 ธันวาคม 2561 จำนวน 18 คน
1.2 หลักสูตรพื้นฐาน
รุ่นที่ 1/62 ฝึกอบรมระหว่างวันที่ 25 พฤษภาคม - 8 มิถุนายน 2562 จำนวน 12 คน
รุ่นที่ 2/62 ฝึกอบรมระหว่างวันที่ 15 – 30 มิถุนายน 2562 จำนวน 15 คน
รุ่นที่ 3/62 ฝึกอบรมระหว่างวันที่ 10 – 25 สิงหาคม 2562 จำนวน 14 คน
โดยในโอกาสนี้ นายธเนศพล  ธนบุณยวัฒน์ เลขานุการรัฐมนตรีว่าการกระทรวงทรัพยกรธรรมชาติและสิ่งแวดล้อม ได้ให้เกียรติเข้าร่วมการมอบนโยบายแก่จิตอาสาฯ ในครั้งนี้ด้วย

ที่มา : https://www.thaigov.go.th/news/contents/details/22531
