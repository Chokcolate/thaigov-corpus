รัฐบาลไทย-ข่าวทำเนียบรัฐบาล-นราพัฒน์ จับมือ รัฐมนตรีเกษตร จากนานาชาติ

วันจันทร์ที่ 20 มกราคม 2563
นราพัฒน์ จับมือ รัฐมนตรีเกษตร จากนานาชาติ
นราพัฒน์ จับมือ รัฐมนตรีเกษตร จากนานาชาติ
ระหว่างการเดินทางเยือนสหพันธรัฐเยอรมนีของนายนราพัฒน์ แก้วทอง ผู้ช่วยรัฐมนตรีว่าการกระทรวงเกษตรและสหกรณ์ระหว่างวันที่ 16 - 18 มกราคม 2563 เพื่อเข้าร่วมพิธีเปิดคูหาไทยในงาน International Green Week 2020 และการประชุมระดับรัฐมนตรีเกษตร ครั้งที่ 12 ได้ใช้โอกาสดังกล่าวหารือทวิภาคีกับรัฐมนตรีเกษตรจากประเทศต่างๆ รวม 5 ประเทศ ดังนี้
1. สหพันธ์สาธารณรัฐเยอรมนี เมื่อวันที่ 16 มกราคม 2563 ฝ่ายเยอรมนีแสดงความยินดีที่กระทรวงเกษตรขอไทยและเยอรมนีจะมีกรอบความร่วมมือด้านการเกษตรร่วมกันอย่างเป็นทางการในเร็วๆ นี้ ภายใต้เอกสารทั้งสามฉบับ ได้แก่ เอกสารแสดงเจตนารมณ์ร่วม (Joint Declaration of Intent: JDI) ข้อตกลงการปฏิบัติงาน (Implementation Agreement) และขอบเขตงาน (Term of Reference: TOR) ซึ่งกรอบความร่วมมือดังกล่าวตะช่วยให้มีการพัฒนาด้านการส่งเสริมการเกษตร และมีการแลกเปลี่ยนผู้เชี่ยวชาญระหว่างกัน
2. สหพันธ์สาธารณรัฐบราซิล เมื่อวันที่ 16 มกราคม 2563 ฝ่ายไทยขอให้บราซิลแจ้งช่วงเวลาที่สะดวกเดินทางมาลงนามบันทึกความเข้าใจว่าด้วยความร่วมมือด้านการเกษตร ณ ประเทศไทย ตามคำเชิญของ รมว. กษ. โดยฝ่ายบราซิลเสนอให้มีกิจกรรมที่ทั้งสองฝ่ายสามารถประกาศความสำเร็จร่วมกัน (Win-win)ในช่วงที่เดินทางมาลงนามบันทึกความเข้าใจ อาทิเช่น การเปิดตลาดสินค้าเกษตรระหว่างกัน พร้อมทั้งได้ติดตามความก้าวหน้าในการขอเปิดตลาดเนื้อโค เนื้อสุกร โคมีชีวิต และแอปเปิลจากบราซิลมายังไทย
3. ราชอาณาจักรเบลเยียม เมื่อวันที่ 18 มกราคม 2563 โดยฝ่ายเบลเยี่ยมได้ติดตามความก้าวหน้าการขอเปิดตลาดเนื้อโค และแอปเปิลมายังประเทศไทย และฝ่ายไทยได้แจ้งความประสงค์ในการส่งออกข้าวไปยังเบลเยียม ซึ่งเบลเยียมยินดีให้การสนับสนุน โดยขอให้ไทยส่งรายละเอียดข้าวที่ประสงค์จะส่งออก
4. สาธารณรัฐอาร์เจนตินา เมื่อวันที่ 18 มกราคม 2563 เพื่อสอบถามความคืบหน้าการเปิดตลาดเนื้อโคและส้มมายังประเทศไทย และยินดีหากประเทศไทยสนใจจะส่งออกสินค้าเกษตรไปยังอาร์เจนตินา
5. ยูเครน เมื่อวันที่ 18 มกราคม 2563 โดยฝ่ายยูเครนว่า แม้ประเทศไทยกับยูเครนอยู่ไกลกัน แต่ประธานาธิบดียูเครนมีนโยบายเสริมสร้างความสัมพันธ์และขยายความร่วมมือกับภูมิภาคเอเชียตะวันออกเฉียงใต้ จึงหวังว่าไทยและยูเครนจะมีความร่วมมือด้านการเกษตรกันใน
โทร 02-2810859 แฟกซ์ 02-2822871
moacnews@gmail.com
www.moac.go.th
www.facebook.com/kasetthai

ที่มา : https://www.thaigov.go.th/news/contents/details/25912
