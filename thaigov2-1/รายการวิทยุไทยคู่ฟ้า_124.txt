รัฐบาลไทย-ข่าวทำเนียบรัฐบาล-ไทยติดอันดับ 6 ประเทศที่มีความมั่นคงด้านสุขภาพ

วันศุกร์ที่ 22 พฤศจิกายน 2562
ไทยติดอันดับ 6 ประเทศที่มีความมั่นคงด้านสุขภาพ
วันศุกร์ที่ 22 พฤศจิกายน 2562
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
ประเทศไทย ได้รับการจัดอันดับให้เป็นประเทศที่มีความมั่นคงด้านสุขภาพ อันดับที่ 6 จากทั้งหมด 195 ประเทศ ถือเป็นประเทศกำลังพัฒนาประเทศเดียวที่อยู่ใน 10 อันดับสูงสุดของโลก และเป็นอันดับ 1 ในเอเชีย จากการนำเสนอผลการวิจัยของทีมนักวิจัยจากมหาวิทยาลัยจอนส์ ฮอปกินส์ ด้วยคะแนน 73.2 จาก 100 คะแนน นอกจากนี้ ยังได้รับการยกย่องว่าเป็นประเทศที่มีความพร้อมในการรับมือต่อการระบาดของโรคมากที่สุด ซึ่งมีเพียง 13 ประเทศทั่วโลกเท่านั้น สะท้อนให้เห็นว่าประเทศไทยมีระบบการป้องกันและควบคุมโรคที่เข้มแข็งเป็นที่ยอมรับในระดับสากล สอดคล้องกับนโยบายของรัฐบาลที่ต้องการส่งเสริมให้คนไทยสามารถเข้าถึงการบริการสาธารณสุขที่มีคุณภาพอย่างทั่วถึง
​
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/24745
