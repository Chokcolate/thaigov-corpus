รัฐบาลไทย-ข่าวทำเนียบรัฐบาล-“กอช. รับสมัครบุคคลเพื่อคัดเลือกเป็นกรรมการซึ่งเป็นสมาชิก กองทุนการออมแห่งชาติ”

วันอังคารที่ 15 ตุลาคม 2562
“กอช. รับสมัครบุคคลเพื่อคัดเลือกเป็นกรรมการซึ่งเป็นสมาชิก กองทุนการออมแห่งชาติ”
กอช. รับสมัครสมาชิกเข้าร่วมรับการคัดเลือกเป็นกรรมการ 6 ภูมิภาคทั่วประเทศ เพื่อดำรงตำแหน่งตามภูมิภาคจำนวน 6 ท่าน และกรรมการซึ่งเป็นผู้รับบำนาญ 1 ท่าน รวมทั้งหมด 7 ท่าน โดยเปิดรับสมัครตั้งแต่วันที่ 15-31 ตุลาคม พ.ศ. 2562
กองทุนการออมแห่งชาติ หรือ กอช. รับสมัครสมาชิกเข้าร่วมรับการคัดเลือกเป็นกรรมการ 6 ภูมิภาคทั่วประเทศ เพื่อดำรงตำแหน่งตามภูมิภาคจำนวน 6 ท่าน ประกอบด้วย กรรมการซึ่งเป็นสมาชิกภาคกลาง, กรรมการซึ่งเป็นสมาชิกภาคเหนือ, กรรมการซึ่งเป็นสมาชิกภาคใต้, กรรมการซึ่งเป็นสมาชิกภาคตะวันออก, กรรมการซึ่งเป็นสมาชิกภาคตะวันตก และกรรมการซึ่งเป็นสมาชิกภาคตะวันออกเฉียงเหนือ และกรรมการซึ่งเป็นผู้รับบำนาญ 1 ท่าน รวมทั้งหมด 7 ท่าน โดยเปิดรับสมัครตั้งแต่วันที่ 15-31 ตุลาคม พ.ศ. 2562
นางสาวจารุลักษณ์ เรืองสุวรรณ เลขาธิการคณะกรรมการกองทุนการออมแห่งชาติ หรือ กอช. เปิดเผยว่า  คณะกรรมการกองทุนการออมแห่งชาติ มีความประสงค์จะรับสมัครบุคคลเข้ารับการพิจารณาคัดเลือกเพื่อเสนอชื่อเป็นกรรมการซึ่งเป็นสมาชิก โดยจะประกาศเปิดรับสมัครเข้าร่วมรับการคัดเลือกเป็นกรรมการ 6 ภูมิภาคทั่วประเทศ จำนวน 6 ท่าน ประกอบด้วย กรรมการซึ่งเป็นสมาชิกภาคกลาง, กรรมการซึ่งเป็นสมาชิกภาคเหนือ, กรรมการซึ่งเป็นสมาชิกภาคใต้, กรรมการซึ่งเป็นสมาชิกภาคตะวันออก, กรรมการซึ่งเป็นสมาชิกภาคตะวันตก และกรรมการซึ่งเป็นสมาชิกภาคตะวันออกเฉียงเหนือ และกรรมการซึ่ง เป็นผู้รับบำนาญ 1 ท่าน รวมทั้งหมด 7 ท่าน โดยกรรมการซึ่งเป็นสมาชิกและกรรมการซึ่งเป็นผู้รับบำนาญจะมีวาระการดำรงตำแหน่งไม่เกินสามปี และเมื่อพ้นตำแหน่งอาจได้รับการเลือกอีกได้ แต่จะดำรงตำแหน่งเกินสองวาระติดต่อกันไม่ได้
ทั้งนี้ หลักเกณฑ์ และวิธีการคัดเลือกกรรมการซึ่งเป็นสมาชิก เป็นไปตามหลักเกณฑ์การประกาศรับสมัคร ผู้สนใจสามารถอ่านรายละเอียดเพิ่มทางเว็บไซต์กองทุนการออมแห่งชาติ www.nsf.or.th โดยเปิดรับสมัครตั้งแต่วันที่ 15-31 ตุลาคม 2562 ในวันทำการของกองทุนการออมแห่งชาติ เวลา 08.30 – 16.30 น. สอบถามรายละเอียดการสมัคร โทร. 0 2049 9000 ต่อ 301-303

ที่มา : https://www.thaigov.go.th/news/contents/details/23825
