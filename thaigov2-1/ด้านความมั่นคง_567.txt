รัฐบาลไทย-ข่าวทำเนียบรัฐบาล-บิ๊กป้อม ถก คณะกรรมการสิ่งแวดล้อมแห่งชาติ ครั้งที่ ๒/๒๕๖๓ ไฟเขียว อีไอเอ ๔ โครงการ หวังกระตุ้นเศรษฐกิจ เสริมสร้างความเป็นอยู่ที่ดีให้กับประชาชน

วันพุธที่ 19 กุมภาพันธ์ 2563
บิ๊กป้อม ถก คณะกรรมการสิ่งแวดล้อมแห่งชาติ ครั้งที่ ๒/๒๕๖๓ ไฟเขียว อีไอเอ ๔ โครงการ หวังกระตุ้นเศรษฐกิจ เสริมสร้างความเป็นอยู่ที่ดีให้กับประชาชน
พลเอก ประวิตร วงษ์สุวรรณ รองนายกรัฐมนตรี เป็นประธานการประชุมคณะกรรมการสิ่งแวดล้อมแห่งชาติ (กก.วล.) ครั้งที่ ๒/๒๕๖๓ โดยมี นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วย นายจตุพร บุรุษพัฒน์ ปลัดกระทรวงทรัพยากรธรรมชาติแ
บิ๊กป้อม ถก คณะกรรมการสิ่งแวดล้อมแห่งชาติ ครั้งที่ ๒/๒๕๖๓ ไฟเขียว อีไอเอ ๔ โครงการ หวังกระตุ้นเศรษฐกิจ เสริมสร้างความเป็นอยู่ที่ดีให้กับประชาชน
วันนี้ (๑๙ กุมภาพันธ์ ๒๕๖๓) ณ ห้องอารีย์สัมพันธ์ กรมส่งเสริมคุณภาพสิ่งแวดล้อม พลเอก ประวิตร วงษ์สุวรรณ รองนายกรัฐมนตรี เป็นประธานการประชุมคณะกรรมการสิ่งแวดล้อมแห่งชาติ (กก.วล.) ครั้งที่ ๒/๒๕๖๓ โดยมี นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วย นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม และกรรมการผู้ทรงคุณวุฒิและหน่วยงานที่เกี่ยวข้องเข้าร่วมการประชุม โดยที่ประชุมได้มีการหารือเกี่ยวกับรายงานการประเมินผลกระทบสิ่งแวดล้อมหรือ EIA โครงการด้านอาคารพักอาศัยของการเคหะแห่งชาติ รวมจำนวน ๓ โครงการ ได้แก่ โครงการอาคารเช่าสำหรับผู้มีรายได้น้อยจังหวัดภูเก็ต (กะทู้) และโครงการฟื้นฟูเมืองชุมชนดินแดง จำนวน ๒ โครงการ คือ โครงการอาคารพักอาศัยแปลง A และโครงการอาคารพักอาศัยแปลง D1 เพื่อเป็นการแก้ปัญหาที่อยู่อาศัยให้กับประชาชน ผู้มีรายได้น้อย สร้างโอกาส ลดความเหลื่อมล้ำ และมีคุณภาพชีวิตที่ดีขึ้น รวมถึง แก้ไขปัญหาความเสื่อมโทรมของพื้นที่และเพิ่มประสิทธิภาพการใช้ที่ดินให้ใช้ประโยชน์ได้อย่างหลากหลาย
สำหรับโครงการโรงไฟฟ้าวังน้อย (ทดแทนชุดที่ ๑ - ๒) ของการไฟฟ้าฝ่ายผลิตแห่งประเทศไทย (กฟผ.) เพื่อทดแทนโรงไฟฟ้าชุดที่ ๑ และ ๒ ที่จะถูกปลดออก เป็นโรงไฟฟ้าที่มีเทคโนโลยีที่ดีขึ้น มีขนาดกำลังการผลิตสูงขึ้นสามารถลดการปล่อยมลพิษได้น้อยลง และเป็นไปตามแผนพัฒนากำลังผลิตไฟฟ้าของประเทศไทยเพื่อสร้างความมั่งคง ด้านไฟฟ้า ทั้งนี้ เจ้าของโครงการ ต้องดำเนินการตามมาตรการฯ ที่กำหนดในรายงานฯ อย่างเคร่งครัด พร้อมทั้งรับความเห็นของคณะกรรมการฯ ไปดำเนินการ และให้นำเสนอคณะรัฐมนตรีตามขั้นตอนต่อไป
นอกจากนี้ ที่ประชุม ได้รับทราบรายงานการเปลี่ยนแปลงรายละเอียดโครงการในรายงาน การวิเคราะห์ผลกระทบสิ่งแวดล้อม โครงการท่อส่งก๊าซธรรมชาติบนบก เส้นที่ ๕ ครั้งที่ ๓ ของบริษัท ปตท. จำกัด (มหาชน) ซึ่งมีการเปลี่ยนเส้นทางการวางท่อ เพื่อบรรเทาผลกระทบด้านจราจร รวมทั้งลดความขัดแย้งกับประชาชนในพื้นที่เดิม

ที่มา : https://www.thaigov.go.th/news/contents/details/26616
