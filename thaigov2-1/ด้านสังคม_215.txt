รัฐบาลไทย-ข่าวทำเนียบรัฐบาล-รมว.พม. ลงพื้นที่ จ.อุบลฯ เพื่อตรวจเยี่ยมให้กำลังใจและช่วยเหลือผู้ประสบอุทกภัย

วันศุกร์ที่ 20 กันยายน 2562
รมว.พม. ลงพื้นที่ จ.อุบลฯ เพื่อตรวจเยี่ยมให้กำลังใจและช่วยเหลือผู้ประสบอุทกภัย
รมว.พม. ลงพื้นที่ จ.อุบลฯ เพื่อตรวจเยี่ยมให้กำลังใจและช่วยเหลือผู้ประสบอุทกภัย
เมื่อวันที่ 19 ก.ย. 62 นายจุติ ไกรฤกษ์ รัฐมนตรีว่าการกระทรวงพัฒนาสังคมและความมั่นคงของมนุษย์ (รมว.พม.) ได้ติดตาม พลเอก ประยุทธ์ จันทร์โอชา นายกรัฐมนตรี ในการลงพื้นที่เพื่อตรวจเยี่ยมให้กำลังใจและช่วยเหลือผู้ประสบทุกภัย โดยมีผู้ว่าราชการจังหวัดอุบลราชธานี คณะผู้บริหารกระทรวง พม. และหัวหน้าส่วนราชการที่เกี่ยวข้องมาร่วมต้อนรับ
นายจุติ กล่าวว่า ตนร่วมกับนายกรัฐมนตรี (พลเอก ประยุทธ์ จันทร์โอชา) ลงพื้นที่ศูนย์พักพิงมณฑลทหารบก ที่ 22 ค่ายสรรพสิทธิประสงค์ ต.แสนสุข อ.วารินชำราบ จ.อุบลราชธานี ซึ่งจุดนี้เป็นการรับฟังการรายงานถึงสถานการณ์น้ำท่วมใน จ.อุบลฯ หลังจากนั้น ได้มอบยาเวชภัณฑ์ อาหาร เครื่องอุปโภคและบริโภค ให้กับประชาชน ที่ประสบอุทกภัย พร้อมพูดคุยเพื่อให้กำลังใจ จากนั้นได้ร่วมติดตามนายกรัฐมนตรี (พลเอก ประยุทธ์ จันทร์โอชา) ลงเรือท้องแบนไปยังบ้านกุดชุม ต.หนองกินเพล อ.วารินชำราบ จ.อุบลราชธานี ทั้งนี้ เมื่อมาถึงบริเวณ หมู่ 1 บ้านกุดชุม ต.หนองกินเพล พบว่ามีน้ำท่วมขังถนนสูงกว่า 2 เมตร บ้านเรือนประชาชนมีน้ำท่วมขัง น้ำประปา ไฟฟ้า และการจราจรถูกตัดขาด โดยมีชาวบ้านบางส่วนที่ยังอาศัยอยู่ที่บ้าน เนื่องจากเป็นห่วงบ้านและทรัพย์สิน จึงได้มอบถุงยังชีพและพูดคุยให้กำลังใจ

ที่มา : https://www.thaigov.go.th/news/contents/details/23260
