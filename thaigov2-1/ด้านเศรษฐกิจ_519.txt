รัฐบาลไทย-ข่าวทำเนียบรัฐบาล-แผนการบริหารหนี้สาธารณะ ประจำปีงบประมาณ 2563

วันศุกร์ที่ 27 กันยายน 2562
แผนการบริหารหนี้สาธารณะ ประจำปีงบประมาณ 2563
เมื่อวันที่ 24 กันยายน 2562 คณะรัฐมนตรีได้มีมติอนุมัติแผนการบริหารหนี้สาธารณะ ประจำปีงบประมาณ 2563 (แผนฯ) ตามที่กระทรวงการคลังเสนอ
เมื่อวันที่ 24 กันยายน 2562 คณะรัฐมนตรีได้มีมติอนุมัติแผนการบริหารหนี้สาธารณะ ประจำปีงบประมาณ 2563 (แผนฯ) ตามที่กระทรวงการคลังเสนอซึ่งประกอบด้วย 1) แผนการก่อหนี้ใหม่ วงเงิน 894,005.65 ล้านบาท 2) แผนการบริหารหนี้เดิม วงเงิน 831,150.32 ล้านบาท และ 3) แผนการชำระหนี้ วงเงิน 398,372.55 ล้านบาทโดยมีรายละเอียด ดังนี้
ทั้งนี้ แผนฯ ดังกล่าว จะช่วยสนับสนุนการดำเนินนโยบายการคลังแบบขยายตัวของรัฐบาล (Expansionary Fiscal Policy) การลงทุนในโครงการโครงสร้างพื้นฐานของภาครัฐให้สามารถดำเนินงานได้อย่างต่อเนื่อง และเป็นกลไกขับเคลื่อนการลงทุนของภาครัฐได้ตั้งแต่เริ่มปีงบประมาณ 2563 เพื่อสนับสนุนให้เศรษฐกิจสามารถขยายตัวและเติบโตได้ตามศักยภาพ รวมถึงสนับสนุนมาตรการทางการคลังเพื่อกระตุ้นการบริโภคและฟื้นฟูเศรษฐกิจในระยะสั้นของรัฐบาล ในช่วงไตรมาสที่ 1 และ 2 ของปีงบประมาณ 2563 โดยแผนการก่อหนี้ใหม่
ของรัฐบาลและรัฐวิสาหกิจ วงเงิน 894,005.65 ล้านบาท แบ่งเป็น
1) การกู้เงินเพื่อลงทุน วงเงิน 711,235.53ล้านบาท หรือคิดเป็นร้อยละ 79.56 ของแผนการก่อหนี้ใหม่ เช่น การกู้เงินเพื่อชดเชยการขาดดุลงบประมาณโครงการรถไฟทางคู่ โครงการรถไฟฟ้า โครงการพัฒนาที่อยู่อาศัย โครงการปรับปรุงขยายการประปาส่วนภูมิภาค และโครงการพัฒนาระบบสายส่งและสถานีไฟฟ้า เป็นต้น
2) การกู้เงินเพื่อบริหารสภาพคล่องและดำเนินกิจการทั่วไป วงเงิน 182,770.12ล้านบาท หรือคิดเป็นร้อยละ 20.44 ของแผนการก่อหนี้ใหม่
สำหรับแผนการชำระหนี้ของรัฐบาลและหนี้หน่วยงานของรัฐจากงบประมาณรายจ่ายประจำปีงบประมาณ พ.ศ. 2563 วงเงิน 309,118.39 ล้านบาทประกอบด้วย
1) การชำระคืนต้นเงินกู้ จำนวน 89,170.4ล้านบาทคิดเป็นสัดส่วนร้อยละ 2.8 ของวงเงินงบประมาณรายจ่ายประจำปี พ.ศ. 2563ซึ่งสอดคล้องกับประกาศคณะกรรมการนโยบายการเงินการคลังของรัฐ เรื่อง กำหนดสัดส่วนต่างๆ เพื่อเป็นกรอบวินัยการเงินการคลังของรัฐ พ.ศ. 2561 ลงวันที่ 7 มิถุนายน 2561 ซึ่งได้กำหนดสัดส่วนงบประมาณเพื่อการชำระคืนต้นเงินกู้ของรัฐบาลและหน่วยงานของรัฐซึ่งรัฐบาลรับภาระต้องตั้งไม่ต่ำกว่าร้อยละ 2.5 แต่ไม่เกินร้อยละ 3.5 ของงบประมาณรายจ่ายประจำปี
2) การชำระดอกเบี้ยและค่าใช้จ่ายในการกู้เงิน จำนวน 219,947.99 ล้านบาท
ทั้งนี้ การดำเนินการตามแผนฯ ดังกล่าวอยู่ภายใต้กรอบของกฎหมายที่เกี่ยวข้อง ดังนี้
1) พระราชบัญญัติวินัยการเงินการคลังของรัฐ พ.ศ. 2561: ณ สิ้นปีงบประมาณ 2563 กรอบการบริหารหนี้สาธารณะ อยู่ภายใต้กรอบที่คณะกรรมการนโยบายการเงินการคลังของรัฐ
2) พระราชบัญญัติการบริหารหนี้สาธารณะ พ.ศ. 2548 และที่แก้ไขเพิ่มเติม: การดำเนินการตามแผนฯ อยู่ภายใต้กรอบวงเงินที่ พ.ร.บ.หนี้ฯ กำหนด
สำนักงานบริหารหนี้สาธารณะ
โทร. 02 265 8050

ที่มา : https://www.thaigov.go.th/news/contents/details/23453
