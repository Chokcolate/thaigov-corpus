รัฐบาลไทย-ข่าวทำเนียบรัฐบาล-กสร.ผลักดันมาตรฐานแรงงานไทย เสริมสร้าง CSR ในสถานประกอบการ

วันพฤหัสบดีที่ 30 มกราคม 2563
กสร.ผลักดันมาตรฐานแรงงานไทย เสริมสร้าง CSR ในสถานประกอบการ
กรมสวัสดิการและคุ้มครองแรงงาน จัดโครงการการอบรมการเสริมสร้างความรับผิดชอบทางสังคมด้านแรงงานของสถานประกอบกิจการด้วยมาตรฐานแรงงานไทย มุ่งยกระดับคุณภาพชีวิตแรงงานและเสริมสร้าง
ให้ธุรกิจมีการพัฒนาที่ยั่งยืน
นายอนันต์ บวรเนาวรักษ์ หัวหน้าผู้ตรวจราชการกรมสวัสดิการและคุ้มครองแรงงาน(กสร.) กล่าวในฐานะประธานเปิดการอบรม โครงการเสริมสร้างความรับผิดชอบทางสังคมด้านแรงงานของสถานประกอบกิจการด้วยมาตรฐานแรงงานไทยว่า กสร.ได้กำหนดนโยบายในการยกระดับคุณภาพชีวิตแรงงานและเสริมสร้างให้ธุรกิจมีการพัฒนาที่ยั่งยืน ผ่านการส่งเสริมให้สถานประกอบกิจการเข้าสู่ระบบมาตรฐานแรงงานไทย
(Thai Labour Standards : TLS) เป็นข้อกำหนดที่สอดคล้องกับมาตรฐานแรงงานสากล สถานประกอบการ
ที่นำข้อกำหนดมาตรฐานแรงงานไทยไปปฏิบัตินอกจากจะก่อให้เกิดสภาพการจ้างที่เป็นธรรม แรงงานมีผลิตภาพที่ดี สร้างความรับผิดชอบทางสังคมด้านแรงงานให้เกิดขึ้นในองค์กร อันเป็นส่วนหนึ่งในการเพิ่มขีดความสามารถ
ในการแข่งขันทางการค้าให้กับสถานประกอบการอีกทางหนึ่งด้วย
นายอนันต์ กล่าวเพิ่มเติมว่า เพื่อให้สถานประกอบการที่สนใจนำมาตรฐานแรงงานไทยไปใช้ได้มีความรู้ ความเข้าใจเกี่ยวกับข้อกำหนดมาตรฐานแรงงานไทย และสามารถนำไปใช้ในการบริหารจัดการด้านแรงงานเพื่อเข้าสู่กระบวนการรับรองมาตรฐานแรงงานไทยต่อไป กสร. จึงได้จัดการอบรมการเสริมสร้างความรับผิดชอบทางสังคมด้านแรงงานของสถานประกอบกิจการด้วยมาตรฐานแรงงานไทยขึ้น โดยในวันนี้เป็นการจัดอบรมให้ความรู้แก่ ผู้แทนสถานประกอบการในพื้นที่เขตพญาไท เขตราชเทวี เขตห้วยขวางและเขตดินแดง ที่ให้ความสนใจในการจัดทำระบบมาตรฐานแรงงานไทย จำนวน ๒๐ คน

ที่มา : https://www.thaigov.go.th/news/contents/details/26166
