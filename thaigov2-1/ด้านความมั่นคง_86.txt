รัฐบาลไทย-ข่าวทำเนียบรัฐบาล-ทส. ยกย่องเยาวชนต้นแบบ ผลิตรถไฟฟ้าพลังงานแสงอาทิตย์ STC – 3 พร้อมร่วมแข่งขันเวทีระดับโลก “World Solar Challenge 2019 “ ณ ประเทศออสเตรเลีย

วันจันทร์ที่ 2 กันยายน 2562
ทส. ยกย่องเยาวชนต้นแบบ ผลิตรถไฟฟ้าพลังงานแสงอาทิตย์ STC – 3 พร้อมร่วมแข่งขันเวทีระดับโลก “World Solar Challenge 2019 “ ณ ประเทศออสเตรเลีย
ทส. ยกย่องเยาวชนต้นแบบ ผลิตรถไฟฟ้าพลังงานแสงอาทิตย์ STC – 3 พร้อมร่วมแข่งขันเวทีระดับโลก “World Solar Challenge 2019 “ ณ ประเทศออสเตรเลีย
ทส. ยกย่องเยาวชนต้นแบบ ผลิตรถไฟฟ้าพลังงานแสงอาทิตย์ STC – 3 พร้อมร่วมแข่งขันเวทีระดับโลก “World Solar Challenge 2019 “ ณ ประเทศออสเตรเลีย
วานนี้ (21 สิงหาคม 2562) ณ  นายวราวุธ  ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วย นายธเนศพล  ธนบุณยวัฒน์ เลขานุการรัฐมนตรีว่าการกระทรวงทรัพยากรธรรมชาติและสิ่งแวดล้อม และคณะผู้บริหาร ทส. ร่วมให้การต้อนรับพร้อมทั้งให้โอวาทและให้กำลังใจแก่คณะอาจารย์และนักศึกษา คณะวิศวกรรมศาสตร์และเทคโนโลยี วิทยาลัยเทคโนโลยีสยาม (STC) ในโอกาสที่ทางวิทยาลัยฯ ได้ผลิตรถไฟฟ้าพลังงานแสงอาทิตย์ STC-3 เพื่อเข้าร่วมการแข่งขัน Bridgestone World Solar Challenge 2019 ณ ประเทศออสเตรเลีย ซึ่งวิทยาลัยดังกล่าว เป็นวิทยาลัยแรกและแห่งเดียวจากประเทศไทย ที่เข้าร่วมการแข่งขันในครั้งนี้
ทั้งนี้ รถไฟฟ้าพลังงานแสงอาทิตย์ STC – 3 คณะทำงานได้ออกแบบให้รถ STC-3 เป็นรถเอนกประสงค์สำหรับครอบครัวขนาดเล็กภายในรถมี 3 ที่นั่ง โดยใช้แผงโซลาร์เซลล์ชนิดซิลิกอนแบบผลึกเดี่ยว (mono-crystalline silicon) ขนาดกำลังการผลิตติดตั้ง 1.1kW ติดไว้บนหลังคารถ STC-3 และใช้แบตเตอรี่ลิเธียมไอออน (Lithium-Ion) ความจุ 33kWh เป็นตัวป้อนกระแสไฟฟ้าให้กับอุปกรณ์ต่างๆ ของเครื่องยนต์ นอกจากนี้ รถ STC-3 ยังถูกออกแบบให้สามารถถอดแผงโซลาร์เซลล์ด้านบนหลังคาได้ ทำให้สามารถใช้งานได้เช่นเดียวกับรถไฟฟ้าทั่วไปและรองรับการชาร์จตามมาตรฐาน IEC62196 type-2  ซึ่งด้วยคุณสมบัติและความพิเศษของรถ STC-3 ที่ถูกออกแบบด้วยผู้เชี่ยวชาญด้านรถไฟฟ้าพลังงานแสงอาทิตย์ของประเทศไทย ทำให้มั่นใจว่าหากมีการนำรถ STC-3 มาใช้ในชีวิตประจำวันจะช่วยแก้ไขปัญหาพลังงานและสิ่งแวดล้อมเรียกได้ว่ารถ STC-3 คือรถแห่งอนาคตที่พร้อมเข้ามาช่วยแก้ปัญหาพลังงานและสิ่งแวดล้อม
สำหรับ การแข่งขันรายการ World Solar Challenge คือ การแข่งขันรถไฟฟ้าพลังงานแสงอาทิตย์ที่มีมาอย่างยาวนานกว่า 30 ปี โดยจัดขึ้นทุกๆ 2 ปี ณ ประเทศออสเตรเลีย รถไฟฟ้าพลังงานแสงอาทิตย์ที่เข้าร่วมแข่งขันทุกคันจะต้องเดินทางจากเมืองดาร์วิน (Darwin) ทางเหนือสุดของประเทศออสเตรเลียไปถึงเมืองแอดิเลด (Adelaide) ซึ่งอยู่ทางใต้สุดของประเทศออสเตรเลีย ต้องผ่านเส้นทางที่มีชื่อว่า Stuart highway ซึ่งขึ้นชื่อว่าโหดร้ายที่สุดในอดีต

ที่มา : https://www.thaigov.go.th/news/contents/details/22420
