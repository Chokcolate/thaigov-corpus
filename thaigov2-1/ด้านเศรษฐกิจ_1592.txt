รัฐบาลไทย-ข่าวทำเนียบรัฐบาล-2 รองปลัดฯ คนเก่ง รับมอบประกาศนียบัตรหลักสูตรผู้บริหารงานด้านกฎหมายภาครัฐระดับสูง รุ่นที่ 8

วันศุกร์ที่ 28 กุมภาพันธ์ 2563
2 รองปลัดฯ คนเก่ง รับมอบประกาศนียบัตรหลักสูตรผู้บริหารงานด้านกฎหมายภาครัฐระดับสูง รุ่นที่ 8
นายภานุวัฒน์ ตริยางกูรศรี รองปลัดกระทรวงอุตสาหกรรม และนายจุลพงษ์ ทวีศรี รองปลัดกระทรวงอุตสาหกรรมรับมอบประกาศนียบัตรหลักสูตรผู้บริหารงานด้านกฎหมายภาครัฐระดับสูง รุ่นที่ 8 ณ ห้อง Somerset Ballroom โรงแรม เดอะ เบอร์เคลีย์ ประตูน้ำ กรุงเทพฯ
27 กุมภาพันธ์ 2563 – นายภานุวัฒน์ ตริยางกูรศรี รองปลัดกระทรวงอุตสาหกรรม และนายจุลพงษ์ ทวีศรี รองปลัดกระทรวงอุตสาหกรรม เข้าร่วมพิธีปิดการฝึกอบรมและรับมอบประกาศนียบัตรหลักสูตรผู้บริหารงานด้านกฎหมายภาครัฐระดับสูง รุ่นที่ 8 จาก นายปกรณ์ นิลประพันธ์ เลขาธิการคณะกรรมการกฤษฎีกา ณ ห้อง Somerset Ballroom โรงแรม เดอะ เบอร์เคลีย์ ประตูน้ำ กรุงเทพฯ
หลักสูตรผู้บริหารงานด้านกฎหมายภาครัฐระดับสูง จัดโดย สำนักงานคณะกรรมการกฤษฎีกา วัตถุประสงค์เพื่อสร้างเครือข่ายผู้บริหารงานด้านกฎหมายภาครัฐให้มีการแลกเปลี่ยนวิสัยทัศน์ร่วมกันจนสามารถวางแผนการเสนอร่างกฎหมายได้อย่างเป็นระบบ อันเป็นประโยชน์ในการบริหารราชการแผ่นดิน ผลักดันนโยบายของรัฐบาล สามารถแก้ปัญหาต่าง ๆ ได้อย่างเหมาะสม และทันต่อสถานการณ์โลกที่เปลี่ยนแปลงไป

ที่มา : https://www.thaigov.go.th/news/contents/details/26824
