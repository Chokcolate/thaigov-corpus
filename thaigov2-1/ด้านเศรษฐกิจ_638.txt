รัฐบาลไทย-ข่าวทำเนียบรัฐบาล-กรุงไทยชวนผู้รับสิทธิชิมช้อปใช้เติมเงิน G-Wallet 2  พร้อมรับคืน 15% สูงสุด 4,500 บาท

วันพฤหัสบดีที่ 17 ตุลาคม 2562
กรุงไทยชวนผู้รับสิทธิชิมช้อปใช้เติมเงิน G-Wallet 2  พร้อมรับคืน 15% สูงสุด 4,500 บาท
ธนาคารกรุงไทย สนับสนุนผู้ได้รับสิทธิ์ตามมาตรการ ชิมช้อปใช้ เติมเงินผ่าน G-Wallet 2  พร้อมรับเงินคืน15%  วงเงินใช้จ่ายไม่เกิน 30,000 บาท ได้คืน 4,500 บาท  ภายใน 30 พฤศจิกายนนี้ ขั้นตอนง่ายไม่ซับซ้อนใช้จ่ายได้ทุกจังหวัดไม่ตรงกับทะเบียนบ้าน
ธนาคารกรุงไทย สนับสนุนผู้ได้รับสิทธิ์ตามมาตรการ ชิมช้อปใช้ เติมเงินผ่าน G-Wallet 2  พร้อมรับเงินคืน15%  วงเงินใช้จ่ายไม่เกิน 30,000 บาท ได้คืน 4,500 บาท  ภายใน 30 พฤศจิกายนนี้ ขั้นตอนง่ายไม่ซับซ้อนใช้จ่ายได้ทุกจังหวัดไม่ตรงกับทะเบียนบ้าน
นายผยง ศรีวณิช กรรมการผู้จัดการใหญ่ ธนาคารกรุงไทย เปิดเผยว่า มาตรการส่งเสริมการท่องเที่ยวในประเทศ “ชิมช้อปใช้” นับว่าประสบความสำเร็จเป็นอย่างดี มีกระแสตอบรับจากประชาชนอย่างล้นหลาม จากยอดการใช้จ่ายของ ผู้ที่ได้รับสิทธิ 1,000 บาท ผ่านกระเป๋า G-Wallet 1 ทั้งนี้ ผู้ได้รับสิทธิตามมาตรการโครงการ ยังสามารถใช้กระเป๋าในช่อง G-Wallet 2 ใช้จ่ายในร้านที่ร่วมโครงการ ชิมช้อปใช้ ได้ทุกจังหวัด ที่ไม่ตรงกับทะเบียนบ้าน เพื่อรับสิทธิเงินคืนจากยอดการใช้จ่าย ได้สูงถึง 15% ของวงเงินใช้จ่ายไม่เกิน 30,000  บาท หรือรับเงินคืนสูงสุด 4,500 บาท
โดยมีขั้นตอนในการเติมเงินเพื่อใช้จ่ายผ่าน G-Wallet 2 ที่ง่ายและไม่ซับซ้อน  ผู้ได้รับสิทธิ แตะที่สัญลักษณ์ QR Code อยู่มุมบนซ้ายของแอปพลิเคชั่นเป๋าตัง ภายใต้ชื่อ “เติมเงิน G-Wallet” และสามารถใช้โมบายแบงก์กิ้งของทุกธนาคารสแกน QR-Code เพื่อเติมเงิน หรือทำการเติมเงินผ่านระบบพร้อมเพย์ด้วยโมบายแบงก์กิ้ง และเอทีเอ็มของทุกธนาคาร โดยระบุหมายเลข  G-Wallet  ID 15 หลัก ที่ได้จาก QR Code หลังจากนั้น ผู้ได้รับสิทธิสามารถนำเงินไปใช้จ่ายได้ทันที จนถึงวันที่ 30 พฤศจิกายนนี้    ส่วนขั้นตอนการชำระเงินในการใช้จ่ายผ่าน G - Wallet 2 เพียงกดตรงใช้สิทธิรับเงินคืน 15% และกดใช้จ่ายร้านค้าถุงเงิน หลังจากนั้น จะได้ QR Code  เพื่อให้ร้านค้าใช้แอปถุงเงินสแกน โดยผู้รับสิทธิกดยืนยันการชำระเงิน
นายผยง กล่าวเพิ่มเติมว่า เพื่อเป็นการส่งเสริมการใช้จ่ายในประเทศ และทำให้เกิดเม็ดเงินหมุนเวียนในระบบเศรษฐกิจ เมื่อประชาชน 10 ล้านคน ที่ได้รับสิทธิ์ นำเงินไปใช้จ่าย ตามมาตรการของโครงการ สามารถช่วยกระตุ้นเศรษฐกิจและกระจายไปสู่ฐานรากของชุมชน  ซึ่งเป็นไปตามนโยบายของรัฐบาล

ที่มา : https://www.thaigov.go.th/news/contents/details/23874
