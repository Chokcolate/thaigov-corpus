รัฐบาลไทย-ข่าวทำเนียบรัฐบาล-ไทยได้รับเสียงชื่นชมจากสื่อเยอรมัน มาตรการเฝ้าระวังการแพร่ระบาดไวรัสโควิด - 19 เด็ดขาด

วันเสาร์ที่ 14 มีนาคม 2563
ไทยได้รับเสียงชื่นชมจากสื่อเยอรมัน มาตรการเฝ้าระวังการแพร่ระบาดไวรัสโควิด - 19 เด็ดขาด
ไทยได้รับเสียงชื่นชมจากสื่อเยอรมัน มาตรการเฝ้าระวังการแพร่ระบาดไวรัสโควิด - 19 เด็ดขาด
นาย Andreas Gandzior ได้เขียนบทความเผยแพร่ เว็บไซต์ Berliner Morgenpost ซึ่งเป็นสื่อท้องถิ่นของเยอรมนี ชื่นชมมาตรการป้องกันการแพร่ระบาดของเชื้อไวรัสโคโรนา 2019 ของไทย ที่เน้นสร้างความรู้ให้กับประชาชน ควบคู่ไปกับการเฝ้าระวัง รัดกุม ต่อเนื่อง โดยนาย Gandzior แสดงความประทับใจที่พบเห็นประชาชนทั้งคนไทยและชาวต่างประเทศสวมใส่หน้ากากอนามัย มีการจัดวางเจลแอลกอฮอล์ตามพื้นที่สาธารณทั่วไปทั้งแหล่งท่องเที่ยว ห้างสรรพสินค้า  สถานที่ราชการ และการตรวจวัดอุณหภูมิในจุดเข้า-ออกอาคาร รวมทั้งการเผยแพร่คำแนะนำในการปฏิบัติตนเพื่อสุขอนามัยที่ดี เพื่อลดความเสี่ยงในการติดเชื้อไวรัส เป็นมาตรการป้องกันที่พบเห็นพบได้ทั่วไปตามสถานที่ต่าง ถือเป็นแบบอย่างที่ดีในการรับมือกับการแพร่ระบาดไวรัสโควิด-19
ทั้งนี้  รัฐบาลได้ดำเนินมาตรการที่สอดคล้องกับสถานการณ์ที่พัฒนาไปทุกขณะ เพิ่มความเข้มข้นทุกช่องทางการเดินทางเข้าสู่ประเทศไทย ในการคัดกรองอย่างเต็มประสิทธิภาพ ทั้งอุปกรณ์และเจ้าหน้าที่ ทั้งแผนป้องกันและการเฝ้าระวังการระบาดในระดับต่อไป  ทำให้ ณ วันนี้ ไทยอยู่ในระดับที่ 37 ของประเทศที่มีการแพร่ระบาดของเชื้อไวรัสโควิด-19 ทั่วโลก สะท้อนถึงความมุ่งมั่นตั้งใจของทุกฝ่ายในการดูแลสุขภาพประชาชน โดยเฉพาะความร่วมมือร่วมใจของพี่น้องประชาชนทุกคน เพราะไวรัสโควิด-19 สามารถหยุดได้ด้วยตัวเราด้วย ดูแลสุขภาพตนเอง กินร้อน ใช้ช้อนกลาง และล้างมืออย่างสม่ำเสมอหลีกเลี่ยงสถานที่ที่มีคนอยู่แออัด

ที่มา : https://www.thaigov.go.th/news/contents/details/27304
