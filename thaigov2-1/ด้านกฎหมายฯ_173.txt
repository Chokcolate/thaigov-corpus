รัฐบาลไทย-ข่าวทำเนียบรัฐบาล- รมว.ยุติธรรม เป็นประธานปิดโครงการแก้ไขปัญหายาเสพติด ในรูปแบบค่ายศูนย์ขวัญแผ่นดิน จังหวัดสุโขทัย รุ่นที่ ๑/๒๕๖๓

วันอาทิตย์ที่ 19 มกราคม 2563
รมว.ยุติธรรม เป็นประธานปิดโครงการแก้ไขปัญหายาเสพติด ในรูปแบบค่ายศูนย์ขวัญแผ่นดิน จังหวัดสุโขทัย รุ่นที่ ๑/๒๕๖๓
นายสมศักดิ์ เทพสุทิน รัฐมนตรีว่าการกระทรวงยุติธรรม เป็นประธานในพิธีปิด โครงการแก้ไขปัญหายาเสพติดในรูปแบบค่ายศูนย์ขวัญแผ่นดิน จังหวัดสุโขทัย รุ่นที่ ๑ ประจำปีงบประมาณ ๒๕๖๓
ในวันศุกร์ที่ ๑๗ มกราคม ๒๕๖๓ เวลา ๑๔.๓๐ น. ณ หอประชุมวรรณกลาง
มหาวิทยาลัยการกีฬาแห่งชาติ วิทยาเขตสุโขทัย จังหวัดสุโขทัย
นายสมศักดิ์ เทพสุทิน รัฐมนตรีว่าการกระทรวงยุติธรรม เป็นประธานในพิธีปิด
โครงการแก้ไขปัญหายาเสพติดในรูปแบบค่ายศูนย์ขวัญแผ่นดิน จังหวัดสุโขทัย
รุ่นที่ ๑ ประจำปีงบประมาณ ๒๕๖๓ เพื่อให้การขับเคลื่อนการดำเนินงาน
ป้องกันและแก้ไขปัญหายาเสพติดในพื้นที่จังหวัดสุโขทัย มีประสิทธิภาพ
ผู้เสพ/ผู้ติด ได้รับการบำบัดฟื้นฟูในรูปแบบค่ายศูนย์ขวัญแผ่นดินจังหวัดสุโขทัย
ได้มาตรฐานเป็นไปตามแนวทางที่กำหนด พร้อมทั้งบุคลากรผู้ปฏิบัติงานด้านยาเสพติด
ได้มีโอกาสเรียนรู้ ทำความเข้าใจ และพัฒนาทักษะ รูปแบบการดำเนินการบำบัดรักษา
และสามารถสร้างระบบการทำงานที่เป็นมาตรฐาน ทั้งนี้ นายสุชาติ ทีคะสุข
รองผู้ว่าราชการจังหวัดสุโขทัย ให้การต้อนรับ
โดยมี นายวิตถวัลย์ สุนทรขจิต อธิบดีกรมคุมประพฤติ นายชัชชัย กรมชารี
รักษาราชการแทน ผู้อำนวยการสำนักงานคุมประพฤติจังหวัดสุโขทัย
สมาชิกสภาผู้แทนราษฎรพรรคพลังประชารัฐ จังหวัดสุโขทัย
หน่วยงานในสังกัดกระทรวงยุติธรรมในจังหวัดสุโขทัย ที่เกี่ยวข้อง
และภาคประชาชน เข้าร่วมฯ
โดย รัฐมนตรีว่าการกระทรวงยุติธรรม กล่าวใจความสำคัญตอนหนึ่งว่า
จากปัญหายาเสพติดในปัจจุบัน ที่ส่งผลกระทบต่อประชาชนและสังคมไทยนั้น
เป็นเรื่องสำคัญเร่งด่วนที่ต้องแก้ไข ดังนั้น จึงมีการขยายผลการดำเนินงาน
ในรูปแบบค่ายศูนย์ขวัญแผ่นดิน ในพื้นที่ ๔ จังหวัด ได้แก่ สุโขทัย พิจิตร
ตาก พิษณุโลก โดยบูรณาการกับหน่วยงานที่เกี่ยวข้องในพื้นที่
เพื่อสร้างประโยชน์และแก้ไขความเดือดร้อนของพี่น้องประชาชนในหมู่บ้านและชุมชน
เรื่องปัญหายาเสพติด ต่อไป ทั้งนี้ มีผู้เข้ารับการบำบัดในค่ายศูนย์ขวัญแผ่นดิน จังหวัดสุโขทัย
รุ่นที่ ๑ ประจำปีงบประมาณ ๒๕๖๓ จำนวนทั้งสิ้น ๑๐๘ คน

ที่มา : https://www.thaigov.go.th/news/contents/details/25899
