รัฐบาลไทย-ข่าวทำเนียบรัฐบาล-"วราวุธ" รมว.ทส. เปิดตัวโครงการ "พื้นที่สาธิตการบริหารจัดการขยะทะเลครบวงจรอย่างมีส่วนร่วม" เริ่มนำร่องพื้นที่ื จ.ระยอง พร้อมวางแผนขยายผลทั่วประเทศ

วันอังคารที่ 24 ธันวาคม 2562
"วราวุธ" รมว.ทส. เปิดตัวโครงการ "พื้นที่สาธิตการบริหารจัดการขยะทะเลครบวงจรอย่างมีส่วนร่วม" เริ่มนำร่องพื้นที่ื จ.ระยอง พร้อมวางแผนขยายผลทั่วประเทศ
กระทรวงทรัพยากรธรรมชาติและสิ่งแวดล้อม สนองตอบนโยบายรัฐบาลในการแก้ไขปัญหาขยะซึ่งถูกประกาศเป็นวาระสำคัญแห่งชาติ ที่รัฐบาลให้ความสำคัญและมุ่งมั่นแก้ไขปัญหาอย่างจริงจัง โดยได้ดำเนินการเปิดตัวโครงการ "พื้นที่สาธิตการบริหารจัดการขยะทะเลครบวงจรอย่างมีส่วนร่
"วราวุธ" รมว.ทส. เปิดตัวโครงการ "พื้นที่สาธิตการบริหารจัดการขยะทะเลครบวงจรอย่างมีส่วนร่วม" เริ่มนำร่องพื้นที่ื จ.ระยอง พร้อมวางแผนขยายผลทั่วประเทศ
กระทรวงทรัพยากรธรรมชาติและสิ่งแวดล้อม สนองตอบนโยบายรัฐบาลในการแก้ไขปัญหาขยะซึ่งถูกประกาศเป็นวาระสำคัญแห่งชาติ ที่รัฐบาลให้ความสำคัญและมุ่งมั่นแก้ไขปัญหาอย่างจริงจัง โดยได้ดำเนินการเปิดตัวโครงการ "พื้นที่สาธิตการบริหารจัดการขยะทะเลครบวงจรอย่างมีส่วนร่วม" Project on integrated action and participation on marine debris management ซึ่งดำเนินการโดยกรมทรัพยากรทางทะเลและชายฝั่ง เพื่อสร้างกระบวนการมีส่วนร่วมของทุกภาคส่วนทั้งในประเทศและต่างประเทศ ในการบริหารจัดการขยะแบบครบวงจร เดินหน้าแก้ไขปัญหาขยะพลาสติกในทะเลทั้งระบบ จากต้นทางจนถึงปลายทาง อย่างจริงจิงและต่อเนื่อง เพื่อแก้ปัญหาให้ได้ในระยะยาวและเกิดความยั่งยืน โดยใช้พื้นที่สวนสาธารณะโขดปอ และชุมชนเนินพระ เทศบาลนครระยอง จังหวัดระยอง เป็นพื้นที่นำร่อง และวางแผนขยายผลทั่วประเทศต่อไป
วันที่ 20 ธันวาคม 2562 เวลา 14.00 น. นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เป็นประธานเปิดโครงการพื้นที่สาธิตการบริหารจัดการขยะทะเลครบวงจรอย่างมีส่วนร่วม พร้อมด้วยคณะฑูต ผู้แทนองค์กรระหว่างประเทศ นายยุทธพล อังกินันทน์ ที่ปรึกษารัฐมนตรีฯ นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม และผู้บริหารหน่วยงานในสังกัด โดยมี รองผู้ว่าราชการจังหวัดระยอง องค์กรปกครองส่วนท้องถิ่น องค์กรภาครัฐ ภาคเอกชน ทั้งในประเทศและต่างประเทศ นักเรียน และประชาชนผู้สนใจ ให้การต้อนรับและเข้าร่วมงานกว่า 1,500 คน
รมว.ทส. กล่าวว่า หัวใจสำคัญของการแก้ไขปัญหาขยะทะเล คือการมีส่วนร่วมของทุกภาคส่วน และความร่วมมือของคนไทยทุกคน ไม่ว่านโยบายของรัฐบาล นโยบายกระทรวงฯ จะดีแค่ไหนการแก้ไขปัญหาขยะก็ไม่ประสบผลสำเร็จ ถ้าคนไทยกว่า 67 ล้านคน ไม่ร่วมมือกันหยุดทิ้งขยะลงแม่น้ำ ลำคลอง และสถานที่ต่างๆ รมว.ทส. ยังได้กล่าวอีกว่า ดีใจและยินดีที่ได้มาดำรงตำแหน่งรัฐมนตรีว่าการกระทรวงทรัพยากรธรรมชาติและสิ่งแวดล้อม ได้มีส่วนในการแก้ไขปัญหาขยะและสิ่งแวดล้อม เพราะเราทุกคนได้ยืมทรัพยากรธรรมชาติและสิ่งแวดล้อม จากลูกหลาน จากคนรุ่นหลังในอนาคตมาใช้ ดังนั้น จึงต้องร่วมมือกันดูแลรักษาทรัพยากรธรรมชาติและสิ่งแวดล้อม เพื่อส่งคืนทรัพยากรธรรมชาติที่สมบูรณ์ และสิ่งแวดล้อมที่สะอาด น่าอยู่ ให้ลูกหลานในอนาคตต่อไป ในโอกาสนี้รมว.ทส. ได้กล่าวต้อนรับคณะฑูตและผู้แทนองค์ระหว่างประเทศ ทำพิธีเปิดป้ายโครงการฯ อย่างเป็นทางการ และนำคณะทูตและผู้แทนองค์กรระหว่างประเทศเยี่ยมชมนิทรรศการ พื้นที่สาธิตชาดหาดปลอดบุหรี่, บ้านจำลองต้นทางการกำเนิดขยะ, การสาธิตแนวทุ่นดักขยะปากท่อพร้อมการคัดแยกขยะของเทศบาลนครระยอง ,การสาธิตการจัดการขยะบนบกขององค์การบริหารส่วนจังหวัดระยอง และชมบูมดักขยะและหุ่นยนต์เก็บขยะจาก SCG และภาคธุรกิจต่าง ๆ ต่อจากนั้น ได้นำคณะฯ ปลูกต้นไม้ชายฝั่งและปล่อยพันธุ์สัตว์น้ำร่วมกับภาคประชาชน
หลังจากนั้น ได้เดินทางโดยเรือกรมทรัพยากรทางทะเลและชายฝั่ง ลงพื้นที่เยี่ยมชมพื้นที่การจัดการขยะทะเลในแม่น้ำระยองอย่างเป็นระบบ ประกอบด้วย แนวทุ่นกันขยะเข้า-ออก พื้นที่ป่าชายเลน ทุ่นกักขยะ(BOOM) และเรือเก็บขยะ นอกจากนี้ ได้เดินชมเส้นทางศึกษาธรรมชาติป่าชายเลน มอบอุปกรณ์เก็บขยะแก่อาสาสมัครพิทักษ์ทะเลในเส้นทางศึกษาธรรมชาติ และมอบอุปกรณ์เก็บขยะใต้น้ำให้แก่นักดำน้ำอาสาสมัคร จำนวน 30 คน ในโอกาสนี้ด้วย

ที่มา : https://www.thaigov.go.th/news/contents/details/25443
