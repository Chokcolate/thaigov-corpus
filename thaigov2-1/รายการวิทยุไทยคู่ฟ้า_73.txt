รัฐบาลไทย-ข่าวทำเนียบรัฐบาล-มาตรการช่วยเหลือเกษตรกรให้มีรายได้หลังน้ำลด

วันอังคารที่ 1 ตุลาคม 2562
มาตรการช่วยเหลือเกษตรกรให้มีรายได้หลังน้ำลด
วันจันทร์ที่ 30 กันยายน 2562
​
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเตรียมมาตรการช่วยเหลือเกษตรกรให้มีรายได้หลังน้ำลด โดยจะพิจารณาแจกเมล็ดพันธุ์พืชที่ใช้น้ำน้อยแต่ใช้เวลาเพาะปลูกไม่นาน เช่น เมล็ดพันธุ์ถั่วเขียว และข้าวโพดเลี้ยงสัตว์ และจะประกันราคาเพื่อให้เกษตรกรมั่นใจได้ว่าจะมีรายได้เลี้ยงชีพ นอกจากนี้จะผลักดันโครงการโคขุนสร้างรายได้โดยภาครัฐจะเป็นผู้สนับสนุนเงินกู้และเครื่องผสมอาหารตามสูตรของกรมปศุสัตว์ โดยหากเกษตรกรหันมาเลี้ยงโคเนื้อเป็นอาชีพหลักจะมีโอกาสสร้างรายได้เพิ่มขึ้นในระยะยาว เนื่องจากสามารถส่งผลิตภัณฑ์เนื้อไปต่างประเทศ โดยเฉพาะประเทศจีนและอาเซียน โดยไม่มีการเก็บภาษีนำเข้าภายใต้ข้อตกลงการค้าเสรี ทั้งนี้ รัฐบาลห่วงใยเกษตรกรผู้มีรายได้น้อยและมุ่งหวังยกระดับคุณภาพชีวิตให้ดีขึ้นอย่างยั่งยืน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/23496
