รัฐบาลไทย-ข่าวทำเนียบรัฐบาล-​อนุทิน เยี่ยมผู้ป่วยเดินทางมาจากเมืองอู่ฮั่น ที่สถาบันบำราศฯ เตรียมกลับประเทศ [กระทรวงสาธารณสุข]

วันเสาร์ที่ 14 มีนาคม 2563
​อนุทิน เยี่ยมผู้ป่วยเดินทางมาจากเมืองอู่ฮั่น ที่สถาบันบำราศฯ เตรียมกลับประเทศ [กระทรวงสาธารณสุข]
รองนายกรัฐมนตรีและรัฐมนตรีว่าการกระทรวงสาธารณสุข เยี่ยมให้กำลังใจผู้ป่วยที่เดินทางมาจากเมืองอู่ฮั่น มีไข้ และส่งตัวเข้ารับการรักษาการติดเชื้อไวรัสโคโรนาไวรัสสายพันธุ์ใหม่ที่สถาบันบำราศนราดูร หากผลการตรวจเชื้อทางห้องปฏิบัติการเป็นผลลบสามารถกลับประเทศ
รองนายกรัฐมนตรีและรัฐมนตรีว่าการกระทรวงสาธารณสุข เยี่ยมให้กำลังใจผู้ป่วยที่เดินทางมาจากเมืองอู่ฮั่น มีไข้ และส่งตัวเข้ารับการรักษาการติดเชื้อไวรัสโคโรนาไวรัสสายพันธุ์ใหม่ที่สถาบันบำราศนราดูร หากผลการตรวจเชื้อทางห้องปฏิบัติการเป็นผลลบสามารถกลับประเทศได้
วันนี้ (14 มกราคม 2563) ที่สถาบันบำราศนราดูร กระทรวงสาธารณสุข นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงสาธารณสุข พร้อมนายแพทย์สุขุม กาญจนพิมาย ปลัดกระทรวงสาธารณสุข และนายแพทย์สุวรรณชัย วัฒนายิ่งเจริญชัย อธิบดีกรมควบคุมโรค เยี่ยมให้กำลังใจผู้ป่วยที่เดินทางมาจากเมืองอู่ฮั่นและพบมีไข้ ถูกส่งตัวเข้ารับการรักษาการติดเชื้อไวรัสโคโรนาไวรัสสายพันธุ์ใหม่ที่ห้องแยกโรคความดันลบ สถาบันบำราศนราดูร พร้อมมอบกระเช้าให้กับญาติผู้ป่วย
นายอนุทินให้สัมภาษณ์ว่า วันนี้ ผู้ป่วยอาการดีขึ้นเป็นปกติ ไม่มีไข้ นอนหลับได้  รอผลการตรวจทางห้องปฏิบัติการตามขั้นตอนทางการแพทย์ เนื่องจากต้องรอผลการยืนยันจากกรมวิทยาศาสตร์การแพทย์และจากคณะแพทย์ศาสตร์จุฬาลงกรณ์มหาวิทยาลัย ซึ่งเป็นการทำงานร่วมกัน เมื่อผลเป็นลบและเชื้อไวรัสหมดจากทางเดินหายใจแล้ว ก็ถือว่าผู้ป่วยหาย สามารถเดินทางกลับประเทศได้ อีก 3 รายที่เหลือเป็นเชื้อไข้หวัดธรรมดา ไม่มีเชื้อที่เราเฝ้าระวังอยู่ เนื่องจากมาจากเมืองอู่ฮั่นและมีไข้ จึงจำเป็นต้องแยกมาดูอาการ เมื่อหายแล้วมีความประสงค์จะอยู่เที่ยวต่อก็สามารถเที่ยวต่อได้
“อยากเรียนประชาชนว่าอย่าตื่นตระหนกเกินเหตุ หลีกเลี่ยงการเดินทางไปพื้นที่มีคนเยอะแยะ เห็นคนไอจาม มีน้ำมูก หลีกเลี่ยงได้ก็ดี ดูแลสุขภาพตนเองให้แข็งแรง โรคนี้ยังไม่มียารักษา ไม่มีวัคซีนป้องกัน เป็นการรักษาตามอาการให้ร่างกายเกิดภูมิต้านทานก็จะหายถ้ามาหาหมอทันเวลา ซึ่งไทยมีระบบการเฝ้าระวังโรค พบเร็วรักษาเร็ว ขอให้มั่นใจว่าเราประสานการทำงานร่วมกันภายใต้กฎอนามัยระหว่างประเทศ ทุกอย่างปฏิบัติตามขั้นตอนที่องค์การอนามัยโลกกำหนด ขอให้สบายใจได้”

ที่มา : https://www.thaigov.go.th/news/contents/details/27212
