รัฐบาลไทย-ข่าวทำเนียบรัฐบาล-รองปลัดฯอภิจิณ ร่วมเป็นเกียรติพิธีวางศิลาฤกษ์ โครงการเคมีภัณฑ์ชนิดพิเศษ บ.คุราเร่ จีซี

วันอังคารที่ 3 กันยายน 2562
รองปลัดฯอภิจิณ ร่วมเป็นเกียรติพิธีวางศิลาฤกษ์ โครงการเคมีภัณฑ์ชนิดพิเศษ บ.คุราเร่ จีซี
นายอภิจิณ โชติกเสถียร รองปลัดกระทรวงอุตสาหกรรม ร่วมเป็นเกียรติในพิธีวางศิลาฤกษ์ บริษัท คุราเร่ จีซี แอดวานซ์ แมททีเรียลส์ จำกัด ณ นิคมอุตสาหกรรมดับบลิวเอชเอ ตะวันออก (มาบตาพุด) จังหวัดระยอง
วันนี้ (3 กันยายน 2562) เวลา 09.00 น. นายอภิจิณ โชติกเสถียร รองปลัดกระทรวงอุตสาหกรรม ร่วมเป็นเกียรติในพิธีวางศิลาฤกษ์ บริษัท คุราเร่ จีซี แอดวานซ์ แมททีเรียลส์ จำกัด พร้อมด้วย นายสุรศักดิ์ เจริญสิริโชติ ผู้ว่าราชการจังหวัดระยอง โดยมี นายสุพัฒนพงษ์ พันธ์มีเชาว์ ประธานเจ้าหน้าที่บริหารและกรรมการผู้จัดการใหญ่ บริษัท พีทีที โกลบอล เคมิคอล จำกัด (มหาชน) (GC) และคณะผู้บริหาร ให้การต้อนรับ ณ นิคมอุตสาหกรรมดับบลิวเอชเอ ตะวันออก (มาบตาพุด) จังหวัดระยอง
สำหรับ บริษัท พีซีที โกลบอล เคมิคอล (GC) เป็นบริษัทเคมีภัณฑ์ชนิดพิเศษชั้นนำของประเทศญี่ปุ่น มีการวิจัยและพัฒนาเทคโนโลยีและผลิตภัณฑ์อย่างต่อเนื่อง ดำเนินธุรกิจปิโตรเคมีและเคมีภัณฑ์ ใน 8 กลุ่มธุรกิจหลัก ปัจจุบันมีกำลังการผลิตปิโตรเคมีและเคมีภัณฑ์รวม 10.21 ล้านตันต่อปี และมีกำลังการกลั่นน้ำมันดิบและคอนเดนเสทรวม 280,000 บาร์เรลต่อวัน นอกจากนี้ บริษัทฯ ยังให้ความสำคัญกับการลงทุนเพื่อขยายธุรกิจไปยังธุรกิจเคมีภัณฑ์ชนิดพิเศษ เพื่อเป็นส่วนสำคัญในการขับเคลื่อนประเทศด้วยเทคโนโลยีและนวัตกรรม ซึ่งสามารถตอบสนองนโยบายประเทศไทย 4.0 เพื่อพัฒนาประเทศไปสู่เป้าหมายร่วมกันกับภาครัฐได้อย่างมีประสิทธิภาพ

ที่มา : https://www.thaigov.go.th/news/contents/details/22762
