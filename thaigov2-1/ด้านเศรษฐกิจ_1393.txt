รัฐบาลไทย-ข่าวทำเนียบรัฐบาล-รองปลัดฯ ภานุวัฒน์ เฝ้าฯ รับ-ส่งเสด็จ สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา เนื่องในพิธีเปิดเทศกาลงานออกแบบกรุงเทพฯ 2563 (Bangkok Design Week 2020)

วันจันทร์ที่ 3 กุมภาพันธ์ 2563
รองปลัดฯ ภานุวัฒน์ เฝ้าฯ รับ-ส่งเสด็จ สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา เนื่องในพิธีเปิดเทศกาลงานออกแบบกรุงเทพฯ 2563 (Bangkok Design Week 2020)
นายภานุวัฒน์ ตริยางกูรศรี รองปลัดกระทรวงอุตสาหกรรม เฝ้าฯ รับ-ส่งเสด็จ สมเด็จพระเจ้าลูกเธอ เจ้าฟ้าสิริวัณณวรีนารีรัตนราชกัญญา เสด็จไปเป็นองค์ประธานเปิดงานเทศกาลงานออกแบบกรุงเทพฯ 2563 เมื่อวันที่ 1 กุมภาพันธ์ 2563 เวลา 14:50 น. ณ ศูนย์สร้างสรรค์งานออกแ
สมเด็จพระเจ้าลูกเธอ เจ้าฟ้าสิริวัณณวรีนารีรัตนราชกัญญา เสด็จไปเป็นองค์ประธานเปิดงานเทศกาลงานออกแบบกรุงเทพฯ 2563 เมื่อวันที่ 1 กุมภาพันธ์ 2563 เวลา 14:50 น. ณ ศูนย์สร้างสรรค์งานออกแบบกรุงเทพ อาคารไปรษณีย์กลาง เขตบางรัก โดยทรงทอดพระเนตรผลงานสร้างสรรค์ที่นำเสนอแนวทางของการพัฒนาคน ชุมชน ธุรกิจ และเมือง ที่ใช้กระบวนการออกแบบและเทคโนโลยีสมัยใหม่เพื่อการพัฒนาคุณภาพชีวิตในหลากหลายแง่มุม
ในการนี้ นายภานุวัฒน์ ตริยางกูรศรี รองปลัดกระทรวงอุตสาหกรรม ในฐานะคณะกรรมการ สำนักงานส่งเสริมเศรษฐกิจสร้างสรรค์ (องค์การมหาชน) หรือ สศส. พร้อมด้วย นายเจตนิพิฐ รอดภัย รองอธิบดีกรมส่งเสริมอุตสาหกรรม เฝ้าฯ รับ-ส่งเสด็จ ด้วย
งานเทศกาลงานออกแบบกรุงเทพฯ จัดขึ้นเป็นครั้งที่ 3 ภายใต้แนวคิด “Resilience: New potential for living ปรับตัว > อยู่รอด > เติบโต” จัดขึ้นระหว่างวันที่ 1 - 9 กุมภาพันธ์ 2563 ณ ศูนย์สร้างสรรค์งานออกแบบกรุงเทพ อาคารไปรษณีย์กลาง เขตบางรัก และ จุดจัดแสดงตามย่านต่าง ๆ ของงาน ได้แก่ เจริญกรุง-ตลาดน้อย / สามย่าน / อารีย์-ประดิพัทธ์ / ทองหล่อ-เอกมัย #BKKDW2020 #BANGKOKDESIGNWEEK

ที่มา : https://www.thaigov.go.th/news/contents/details/26244
