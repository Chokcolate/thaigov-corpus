รัฐบาลไทย-ข่าวทำเนียบรัฐบาล-ผู้ตรวจฯ ภานุวัฒน์ เป็นประธานเปิดงาน Maintenance & Resilience Asia 2019 (MRA 2019)

วันพุธที่ 2 ตุลาคม 2562
ผู้ตรวจฯ ภานุวัฒน์ เป็นประธานเปิดงาน Maintenance & Resilience Asia 2019 (MRA 2019)
ผู้ตรวจฯ ภานุวัฒน์ เป็นประธานเปิดงาน Maintenance & Resilience Asia 2019 (MRA 2019)
วันนี้ (2 ตุลาคม 2562) นายภานุวัฒน์ ตริยางกูรศรี ผู้ตรวจราชการกระทรวงอุตสาหกรรม รักษาราชการแทน รองปลัดกระทรวงอุตสาหกรรม เป็นประธานในพิธีเปิดงาน Maintenance & Resilience Asia 2019 หรือ MRA 2019 จัดโดย กระทรวงอุตสาหกรรม ร่วมกับ กระทรวงคมนาคม สมาคมการบริหารจัดการประเทศญี่ปุ่น (JMA) คณะวิศวกรรมศาสตร์ จุฬาลงกรณ์มหาวิทยาลัย และบริษัท เอ็กซโปซิส จำกัด
สำหรับงาน Maintenance & Resilience Asia 2019 หรือ MRA 2019 ถือเป็นการจัดงานครั้งในอาเซียนและประเทศไทย โดยเป็นการจัดแสดงนวัตกรรมและเทคโนโลยี เพื่อเพิ่มประสิทธิภาพการทำงานของภาคอุตสาหกรรม โครงสร้างพื้นฐาน และการบำรุงรักษาให้มีความล้ำสมัยและยั่งยืน ภายในงานแสดงนิทรรศการ มีการจัดแสดงเทคโนโลยีและนวัตกรรมที่เกี่ยวข้องกับ ระบบเครื่องจักรสมัยใหม่ ปัญญาประดิษฐ์ IoT เซ็นเซอร์ หุ่นยนต์ ฯลฯ จากหน่วยงานชั้นนำทั้งภาครัฐและเอกชนกว่า 200 บูธ พร้อมด้วยการสัมมนาเทคนิคและกรณีศึกษาต่างๆที่เป็นประโยชน์ต่อภาคอุตสาหกรรมและแนวคิดเศรษฐกิจ 4.0 โดยกรมส่งเสริมอุตสาหกรรมกระทรวงอุตสาหกรรม ร่วมออกบูธ และ กรมโรงงานอุตสาหกรรม กระทรวงอุตสาหกรรม ร่วมจัดสัมมนาวิชาการ งานจัดขึ้นระหว่างวันที่ 2 – 4 ตุลาคม 2562 ณ Hall 100 ศูนย์นิทรรศการและการประชุมไบเทค บางนา สำหรับผู้ที่สนใจสามารถเข้าชมงานได้ฟรี

ที่มา : https://www.thaigov.go.th/news/contents/details/23579
