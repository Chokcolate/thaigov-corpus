รัฐบาลไทย-ข่าวทำเนียบรัฐบาล-ผู้ตรวจฯ ภานุวัฒน์ ร่วมงานสัมมนา "ประกอบการอย่างอัจฉริยะ...ก้าวทันภาวะอุตสาหกรรม"

วันพฤหัสบดีที่ 1 สิงหาคม 2562
ผู้ตรวจฯ ภานุวัฒน์ ร่วมงานสัมมนา "ประกอบการอย่างอัจฉริยะ...ก้าวทันภาวะอุตสาหกรรม"
ผู้ตรวจฯ ภานุวัฒน์ ร่วมงานสัมมนา "ประกอบการอย่างอัจฉริยะ...ก้าวทันภาวะอุตสาหกรรม"
วันนี้ (1 สิงหาคม 2562) นายภานุวัฒน์ ตริยางกูรศรี ผู้ตรวจราชการกระทรวงอุตสาหกรรม เข้าร่วมงานสัมมนา "ประกอบการอย่างอัจฉริยะ...ก้าวทันภาวะอุตสาหกรรม" พร้อมร่วมบรรยาย ในหัวข้อ "นโยบายอุตสาหกรรมเชิงพื้นที่ สู่ อุตสาหกรรม 4.0" จัดโดย สำนักงานเศรษฐกิจอุตสาหกรรม โดยมี นายณัฐพล รังสิตพล ผู้อำนวยการสำนักงานเศรษฐกิจอุตสาหกรรม เป็นประธาน พร้อมด้วย
นายสันติ เหล่าบุญเสงี่ยม รองผู้ว่าราชการจังหวัดขอนแก่น ให้การต้อนรับ ณ โรงแรมอวานี ขอนแก่น โฮเทล แอนด์ คอนเวนชั่น เซ็นเตอร์ จ.ขอนแก่น
ทั้งนี้ การจัดงานสัมมนาดังกล่าว มีวัตถุประสงค์เพื่อประชาสัมพันธ์และเตรียมความพร้อมให้ผู้เข้าร่วมสัมมนาทราบถึงกิจกรรมของกระทรวงอุตสาหกรรม เช่น ระบบ i industry, พ.ร.บ.โรงงาน พ.ศ. 2562 เป็นต้น โดยมีผู้ประกอบการกลุ่มเป้าหมาย ในพื้นที่ภาคตะวันออกเฉียงเหนือตอนบน 1 ภาคตะวันออกเฉียงเหนือตอนกลาง เจ้าหน้าที่อุตสาหกรรมจังหวัดเข้าร่วม รวมทั้งสิ้น 450 ราย

ที่มา : https://www.thaigov.go.th/news/contents/details/21933
