รัฐบาลไทย-ข่าวทำเนียบรัฐบาล-สมาชิก กบข. อาจพิจารณาเปลี่ยนแผนลงทุน ให้สอดคล้องกับตลาดหุ้นทั่วโลกที่ผันผวนระยะสั้นจากการระบาดของไวรัส COVID-19

วันศุกร์ที่ 28 กุมภาพันธ์ 2563
สมาชิก กบข. อาจพิจารณาเปลี่ยนแผนลงทุน ให้สอดคล้องกับตลาดหุ้นทั่วโลกที่ผันผวนระยะสั้นจากการระบาดของไวรัส COVID-19
กบข.ยังคงเน้นการลงทุนเพื่อสร้างผลตอบแทนในระยะยาว แต่ได้มีการปรับกลยุทธ์การลงทุนด้วยการลดสัดส่วนสินทรัพย์เสี่ยงลง เพื่อให้สอดคล้องกับตลาดการลงทุนในปัจจุบัน และ คาดการณ์ว่าสถานการณ์ผันผวนจะยังคงต่อเนื่องไปอีกระยะ
นายวิทัย รัตนากร เลขาธิการคณะกรรมการกองทุนบำเหน็จบำนาญข้าราชการ (กบข.) กล่าวถึงสถานการณ์การลงทุนในตลาดทั่วโลกในขณะนี้ว่ามีการปรับตัวลดลงไปในทิศทางเดียวกัน เป็นผลจากความกังวลต่อสถานการณ์ระบาดของไวรัส COVID-19 ในส่วนของ กบข. ยังคงเน้นการลงทุนเพื่อสร้างผลตอบแทนในระยะยาว แต่ได้มีการปรับกลยุทธ์การลงทุนด้วยการลดสัดส่วนสินทรัพย์เสี่ยงลง เพื่อให้สอดคล้องกับตลาดการลงทุนในปัจจุบัน และ คาดการณ์ว่าสถานการณ์ผันผวนจะยังคงต่อเนื่องไปอีกระยะ
อย่างไรก็ตาม สำหรับสมาชิก กบข. ที่ใกล้เกษียณ หรือ ไม่ต้องการรับความผันผวนในระยะสั้น อาจพิจารณาเปลี่ยนแผนลงทุนเป็นแผนที่มีความผันผวนต่ำ เช่น แผนตลาดเงิน เป็นการชั่วคราว สำหรับสมาชิกที่อายุน้อย มีระยะเวลาการลงทุนนาน หรือ ไม่มีความกังวลต่อความผันผวนระยะสั้น ก็อาจพิจารณาลงทุนในแผนลงทุนเดิม หรือ แผนลงทุนที่มีสัดส่วนหุ้นสูง เช่น แผนหลัก เป็นต้น
สมาชิกสามารถเลือกแผนลงทุนได้ด้วยตนเองที่ My GPF app เมนู “เลือกแผนการลงทุน” หรือ ขอข้อมูลนัดปรึกษาเรื่องแผนการลงทุนได้ที่ ศูนย์ข้อมูลการเงิน กบข “เมนูนัดหมายบริการข้อมูลการเงิน “ หรือ ที่ fa@gpf.or.th

ที่มา : https://www.thaigov.go.th/news/contents/details/26819
