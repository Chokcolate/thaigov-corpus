รัฐบาลไทย-ข่าวทำเนียบรัฐบาล-รมว.ยุติธรรม ลงพื้นที่ตรวจเยี่ยมศูนย์ฟื้นฟูสมรรถภาพผู้ติดยาเสพติด ลาดหลุมแก้ว จังหวัดปทุมธานี

วันพฤหัสบดีที่ 16 มกราคม 2563
รมว.ยุติธรรม ลงพื้นที่ตรวจเยี่ยมศูนย์ฟื้นฟูสมรรถภาพผู้ติดยาเสพติด ลาดหลุมแก้ว จังหวัดปทุมธานี
นายสมศักดิ์ เทพสุทิน รัฐมนตรีว่าการกระทรวงยุติธรรม ลงพื้นที่ตรวจเยี่ยมศูนย์ฟื้นฟูสมรรถภาพผู้ติดยาเสพติด ลาดหลุมแก้ว จังหวัดปทุมธานี
ในวันพุธที่ ๑๕ มกราคม ๒๕๖๓ เวลา ๑๕.๐๐ น.
ณ ศูนย์ฟื้นฟูสมรรถภาพผู้ติดยาเสพติด ลาดหลุมแก้ว จังหวัดปทุมธานี
นายสมศักดิ์ เทพสุทิน รัฐมนตรีว่าการกระทรวงยุติธรรม
ลงพื้นที่ตรวจเยี่ยมศูนย์ฟื้นฟูสมรรถภาพผู้ติดยาเสพติด ลาดหลุมแก้ว จังหวัดปทุมธานี
เพื่อรับทราบแนวทางและผลการดำเนินงานด้านการฟื้นฟูสมรรถภาพผู้ติดยาเสพติดในระบบบังคับบำบัด
รวมทั้งได้มอบนโยบายให้เน้นเรื่องการป้องกันยาเสพติดด้วยการเน้นการให้ความรู้กับประชาชน
และร่วมมือบูรณาการการฟื้นฟูผู้เสพและผู้ติดยาเสพติดในระบบต่าง ๆ
ร่วมกับกระทรวงสาธารณสุข กระทรวงกลาโหม กระทรวงมหาดไทย สำนักงานตำรวจแห่งชาติ
อันจะนำไปสู่การลดจำนวนผู้ติดยาเสพติดได้อย่างยั่งยืนและไม่หวนกลับไปติดยาเสพติดซ้ำอีก
โดยมี รองศาสตราจารย์ ดร. วีริศ อัมระปาล ที่ปรึกษารัฐมนตรีว่าการกระทรวงยุติธรรม (ด้านวิชาการ)
นายวิตถวัลย์ สุนทรขจิต อธิบดีกรมคุมประพฤติ นางธารินี แสงสว่าง รองอธิบดีกรมคุมประพฤติ
นายชัยวัฒน์ ร่างเล็ก รองอธิบดีกรมคุมประพฤติ นายมนตรี บุณยโยธิน รองอธิบดีกรมคุมประพฤติ
พร้อมด้วยนายนนทจิตร เนตรพุกกณะ ผู้อำนวยการศูนย์ฟื้นฟูสมรรถภาพผู้ติดยาเสพติดลาดหลุมแก้ว เข้าร่วม
และมีหัวหน้าส่วนราชการในจังหวัดปทุมธานี ข้าราชการและเจ้าหน้าที่ของศูนย์ฟื้นฟูฯ ให้การต้อนรับ

ที่มา : https://www.thaigov.go.th/news/contents/details/25848
