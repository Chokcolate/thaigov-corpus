รัฐบาลไทย-ข่าวทำเนียบรัฐบาล-อพวช. ร่วมกับ สสส. แถลงข่าว ปิดเทอมสร้างสรรค์ “อัศจรรย์วันว่าง” ปี 2563

วันอังคารที่ 10 มีนาคม 2563
อพวช. ร่วมกับ สสส. แถลงข่าว ปิดเทอมสร้างสรรค์ “อัศจรรย์วันว่าง” ปี 2563
อพวช. ร่วมกับ สสส. แถลงข่าว ปิดเทอมสร้างสรรค์ “อัศจรรย์วันว่าง” ปี 2563
เมื่อวันที่ 22 กุมภาพันธ์ 2563 / องค์การพิพิธภัณฑ์วิทยาศาสตร์แห่งชาติ (อพวช.) ร่วมกับ สำนักงานกองทุนสนับสนุนการสร้างเสริมสุขภาพ (สสส.) และหน่วยงานภาคีเครือข่ายภาครัฐและเอกชน ร่วมจัดงานแถลงข่าว ปิดเทอมสร้างสรรค์ “อัศจรรย์วันว่าง” ปี 2563 โดยมี ดร.กรรณิการ์ เฉิน รองผู้อำนวยการองค์การพิพิธภัณฑ์วิทยาศาสตร์แห่งชาติ (อพวช.) ร่วมงานแถลงข่าวฯ ดังกล่าว ซึ่งภายในงาน อพวช. ได้นำตัวอย่าง “กิจกรรม Coding Pixels” ที่ชวนน้องๆไปเรียนรู้การเขียนโค้ดโดยไม่ใช้คอมพิวเตอร์ ซึ่งถือเป็นกระบวนการหนึ่งที่นำไปสู่ขั้นตอนและวิธีคิดในการแก้ปัญหา และช่วยเสริมทักษะที่จำเป็นแห่งศตวรรษที่ 21 นอกจากนี้ยังมีกิจกรรมการแสดงทางวิทยาศาสตร์ เรื่อง “อากาศทรงพลัง” มาแสดงภายในงานนี้อีกด้วย ซึ่งกิจกรรมเหล่านี้จะช่วยสร้างมุมมองใหม่ให้กับเยาวชนได้เห็นว่า วิทยาศาสตร์ เทคโนโลยี เป็นเรื่องใกล้ตัวและสามารถเรียนรู้ได้อย่างสนุกสนานและเข้าใจง่าย
เผยแพร่ : จิรายุ รุจิพงษ์วาที
ส่วนสื่อสารองค์กร
กระทรวงการอุดมศึกษา วิทยาศาสตร์ วิจัยและนวัตกรรม
โทรศัพท์ 0 2333 3700 ต่อ 3728 - 3732 โทรสาร 0 2333 3834
Facebook : @MHESIThailand
Call Center โทร.1313

ที่มา : https://www.thaigov.go.th/news/contents/details/27046
