รัฐบาลไทย-ข่าวทำเนียบรัฐบาล-กรมบัญชีกลางร่วมกับมหาวิทยาลัยเกษตรศาสตร์จัดงานสัมมนา “โครงการสัมมนาเผยแพร่ผลการประเมินข้อตกลงคุณธรรม ประจำปีงบประมาณ พ.ศ. 2562”

วันพฤหัสบดีที่ 27 กุมภาพันธ์ 2563
กรมบัญชีกลางร่วมกับมหาวิทยาลัยเกษตรศาสตร์จัดงานสัมมนา “โครงการสัมมนาเผยแพร่ผลการประเมินข้อตกลงคุณธรรม ประจำปีงบประมาณ พ.ศ. 2562”
กรมบัญชีกลางร่วมกับมหาวิทยาลัยเกษตรศาสตร์จัดงานสัมมนา “โครงการสัมมนาเผยแพร่ผลการประเมินข้อตกลงคุณธรรม ประจำปีงบประมาณ พ.ศ. 2562” เพื่อประชาสัมพันธ์หลักการ แนวทางการดำเนินงานข้อตกลงคุณธรรม และเผยแพร่ผลการประเมินโครงการข้อตกลงคุณธรรม
กรมบัญชีกลางร่วมกับมหาวิทยาลัยเกษตรศาสตร์จัดงานสัมมนา “โครงการสัมมนาเผยแพร่ผลการประเมินข้อตกลงคุณธรรม ประจำปีงบประมาณ พ.ศ. 2562” เพื่อประชาสัมพันธ์หลักการ แนวทางการดำเนินงานข้อตกลงคุณธรรม และเผยแพร่ผลการประเมินโครงการข้อตกลงคุณธรรม รวมทั้งแลกเปลี่ยนความคิดเห็นและประสบการณ์จากการเข้าร่วมจัดทำข้อตกลงคุณธรรมของหน่วยงานภาครัฐเจ้าของโครงการและผู้สังเกตการณ์
นายภูมิศักดิ์ อรัญญาเกษมสุข อธิบดีกรมบัญชีกลาง ได้เปิดเผยภายหลังงานสัมมนา “โครงการสัมมนาเผยแพร่ผลการประเมินข้อตกลงคุณธรรม ประจำปีงบประมาณ พ.ศ. 2562” ณ โรงแรมมิราเคิล แกรนด์ คอนเวนชั่น หลักสี่ กรุงเทพมหานคร ในวันนี้ (27 ก.พ. 63) ว่า กรมบัญชีกลางในฐานะหน่วยงานกำกับดูแลการจัดซื้อจัดจ้างภาครัฐ ได้ร่วมกับมหาวิทยาลัยเกษตรศาสตร์ จัดงานสัมมนาเผยแพร่ผลการประเมินข้อตกลงคุณธรรมตามมาตรา 17 และมาตรา 18 แห่งพระราชบัญญัติการจัดซื้อจัดจ้างและการบริหารพัสดุภาครัฐ พ.ศ. 2560 เพื่อประชาสัมพันธ์หลักการและแนวทางการจัดทำข้อตกลงคุณธรรมตามประกาศฯ รวมถึงจัดให้มีเวทีในการแลกเปลี่ยนความคิดเห็น   และประสบการณ์ร่วมกัน เพื่อนำข้อเสนอแนะและความคิดเห็นที่ได้รับจากทุกภาคส่วนไปพัฒนาปรับปรุงแนวทาง    การดำเนินงานข้อตกลงคุณธรรมในอนาคต
“โครงการข้อตกลงคุณธรรมได้เริ่มดำเนินการมาตั้งแต่ปีงบประมาณ 2558 - 2563 ซึ่งปัจจุบันมีโครงการจัดซื้อจัดจ้างของหน่วยงานราชการ รัฐวิสาหกิจ และองค์กรปกครองส่วนท้องถิ่น ที่นำข้อตกลงคุณธรรมมาใช้  จำนวนทั้งสิ้น 118 โครงการ จาก 56 หน่วยงาน ซึ่งคิดเป็นมูลค่า 1.9 ล้านล้านบาท ดำเนินการจัดซื้อจัดจ้างแล้ว 3.3 แสนล้านบาท สามารถประหยัดงบได้ 1.1 แสนล้านบาท โดยส่วนหนึ่งเป็นผลมาจากการที่ผู้สังเกตการณ์ได้เข้าสังเกตการณ์ และให้ข้อเสนอแนะแก่หน่วยงานภาครัฐเจ้าของโครงการ” อธิบดีกรมบัญชีกลาง กล่าว
อธิบดีกรมบัญชีกลางกล่าวในตอนท้ายว่า กรมบัญชีกลางจะพัฒนาการดำเนินงานข้อตกลงคุณธรรม เพื่อเป็นเครื่องมือในการสนับสนุนการดำเนินงานของภาครัฐและภาคเอกชนให้ดำเนินการจัดซื้อจัดจ้างอย่างสุจริต โปร่งใส ตรวจสอบได้ ทำให้ผู้ปฏิบัติงานสามารถปฏิบัติงานได้อย่างถูกต้อง ลดช่องทางการทุจริตคอร์รัปชัน และทำให้การจัดซื้อจัดจ้างของภาครัฐเป็นไปอย่างมีประสิทธิภาพ รวมทั้งยกระดับความโปร่งใสในการจัดซื้อจัดจ้างภาครัฐของประเทศไทยในเวทีนานาชาติ

ที่มา : https://www.thaigov.go.th/news/contents/details/26790
