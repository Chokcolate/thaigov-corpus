รัฐบาลไทย-ข่าวทำเนียบรัฐบาล-มหาดไทยเชิญชวนประชาชนทุกหมู่เหล่าร่วมกิจกรรมเนื่องในวันเฉลิมพระชนมพรรษาพระบาทสมเด็จพระเจ้าอยู่หัว ประจำปีพุทธศักราช 2562 พร้อมกันทั่วประเทศ

วันอังคารที่ 30 กรกฎาคม 2562
มหาดไทยเชิญชวนประชาชนทุกหมู่เหล่าร่วมกิจกรรมเนื่องในวันเฉลิมพระชนมพรรษาพระบาทสมเด็จพระเจ้าอยู่หัว ประจำปีพุทธศักราช 2562 พร้อมกันทั่วประเทศ
มหาดไทยเชิญชวนประชาชนทุกหมู่เหล่าร่วมกิจกรรมเนื่องในวันเฉลิมพระชนมพรรษาพระบาทสมเด็จพระเจ้าอยู่หัว ประจำปีพุทธศักราช 2562 พร้อมกันทั่วประเทศ
เมื่อวันที่ 26 ก.ค. 62 นายฉัตรชัย พรหมเลิศ ปลัดกระทรวงมหาดไทย เปิดเผยว่า ตามที่กระทรวงมหาดไทยได้แจ้งให้ทุกจังหวัด และอำเภอทั่วประเทศ ดำเนินการเตรียมการจัดกิจกรรมเนื่องในโอกาสวันเฉลิมพระชนมพรรษา พระบาทสมเด็จพระเจ้าอยู่หัว 28 กรกฎาคม 2562
นายฉัตรชัย พรหมเลิศ กล่าวว่า เนื่องในโอกาสอันเป็นมงคลยิ่งนี้ ขอเชิญชวนพี่น้องประชาชนทุกภาคส่วน และจิตอาสา ทั่วประเทศ เข้าร่วมกิจกรรมในวันอาทิตย์ที่ 28 กรกฎาคม 2562 เริ่มตั้งแต่เวลา 07:30 น. พิธีทำบุญตักบาตรพระสงฆ์และสามเณรจำนวน 68 รูปหรือจำนวนตามที่จังหวัดเห็นเหมาะสม ณ สถานที่ที่จังหวัดและอำเภอกำหนด จากนั้นในเวลา 10:00 น. พิธีเปิดโครงการ 1 จังหวัด 1 ถนนเฉลิมพระเกียรติ ณ บริเวณถนนเฉลิมพระเกียรติที่จังหวัดกำหนด และในเวลา 19:30 น. พิธีถวายเครื่องราชสักการะและพิธีจุดเทียนถวายพระพรชัยมงคล ณ สถานที่ที่จังหวัดและอำเภอกำหนด รวมทั้งการจัดกิจกรรมบำเพ็ญสาธารณประโยชน์อื่น ๆ ตลอดทั้งวัน เช่น การเลี้ยงอาหารกลางวันผู้ด้อยโอกาส คนชรา และกิจกรรมสาธารณประโยชน์กุศลอื่น ๆ ตามที่จังหวัดและหน่วยงานภาครัฐ ภาคเอกชน จัดขึ้น นอกจากนี้ ที่ศาลากลางจังหวัด และที่ว่าการอำเภอ ทั่วประเทศ ยังเปิดให้ประชาชนร่วมลงนามถวายพระพรชัยมงคล ถึงวันที่ 4 สิงหาคม 2562
นายฉัตรชัย พรหมเลิศ กล่าวเพิ่มเติมว่า ขอเชิญชวนพี่น้องประชาชนร่วมแต่งกายด้วยเสื้อสีเหลือง เข้าร่วมกิจกรรมต่าง ๆ ที่จัดขึ้นในวันที่ 28 กรกฎาคม 2562 ทุกพื้นที่ทั่วประเทศ เพื่อเป็นการเฉลิมพระเกียรติและแสดงความจงรักภักดีโดยพร้อมเพรียงกัน

ที่มา : https://www.thaigov.go.th/news/contents/details/21843
