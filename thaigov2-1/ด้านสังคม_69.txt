รัฐบาลไทย-ข่าวทำเนียบรัฐบาล-“พุทธิพงษ์” ร่วมงานจิตอาสา “เราทำความดี ด้วยหัวใจ” คณะรัฐมนตรีและคู่สมรส ณ มูลนิธิช่วยคนตาบอดแห่งประเทศไทย

วันพฤหัสบดีที่ 15 สิงหาคม 2562
“พุทธิพงษ์” ร่วมงานจิตอาสา “เราทำความดี ด้วยหัวใจ” คณะรัฐมนตรีและคู่สมรส ณ มูลนิธิช่วยคนตาบอดแห่งประเทศไทย
“พุทธิพงษ์” ร่วมงานจิตอาสา “เราทำความดี ด้วยหัวใจ”
นายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เข้าร่วมงานจิตอาสา “เราทำความดี ด้วยหัวใจ” ณ มูลนิธิช่วยคนตาบอดแห่งประเทศไทย ในพระบรมราชินูปถัมภ์ นำโดย พล.อ.ประยุทธ์ จันทรโอชา นายกรัฐมนตรี พร้อมด้วยคณะรัฐมนตรีและคู่สมรส ร่วมกันมอบอุปกรณ์สื่อการเรียนการสอน สิ่งของเครื่ออุปโภคบริโภค รวมทั้งร่วมเล่นกีฬากับนักเรียน ด้วยการแข่งขันเตะฟุตบอล และแข่งชักกะเย่อ เสร็จจากกิจกรรมกลางแจ้ง คณะฯ เลี้ยงอาหารกลางวันแก่เด็กนักเรียนผู้พิการทางการเห็น ได้สร้างความปลาบปลื้มยินดีให้กับบุคลากรและนักเรียนผู้พิการทางการเห็นของมูลนิธิฯ เป็นอย่างยิ่ง กิจกรรมดังกล่าวจัดเมื่อวันที่ 14 สิงหาคม 2562 สำหรับมูลนิธิช่วยคนตาบอดแห่งประเทศไทย เป็นองค์กรสาธารณกุศลที่มุ่งให้ความช่วยเหลือคนพิการทางสายตา โดยไม่จำกัดเชื้อชาติ ศาสนา นับจนถึงปัจจุบันได้ก่อตั้งมากว่า 80 ปี เป็นมูลนิธิฯแห่งแรกๆ ที่มีวัตถุประสงค์เพื่อช่วยเหลือคนพิการทางการเห็น ด้านต่างๆ อาทิ การศึกษา การฝึกอาชีพ การพัฒนาสมรรถภาพ ความรู้ ความสามารถให้รอบรู้ในการวิวัฒนาการ และเทคโนโลยีใหม่ๆ ที่ทันสมัย
*******************

ที่มา : https://www.thaigov.go.th/news/contents/details/22252
