รัฐบาลไทย-ข่าวทำเนียบรัฐบาล-อว. ร่วมกับ คณะกรรมาธิการฯ หารือนโยบายและแนวทางการอุดมศึกษา วิทยาศาสตร์ วิจัยและนวัตกรรม

วันศุกร์ที่ 1 พฤศจิกายน 2562
อว. ร่วมกับ คณะกรรมาธิการฯ หารือนโยบายและแนวทางการอุดมศึกษา วิทยาศาสตร์ วิจัยและนวัตกรรม
อว. ร่วมกับ คณะกรรมาธิการฯ หารือนโยบายและแนวทางการอุดมศึกษา วิทยาศาสตร์ วิจัยและนวัตกรรม
วันที่ 31 ตุลาคม 2562 ณ อาคารรัฐสภา (เกียกกาย) / ดร.สุวิทย์ เมษินทรีย์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม (รมว.อว.) และผู้บริหาร อว. ร่วมหารือแลกเปลี่ยนความคิดเห็นเกี่ยวกับนโยบายและแนวทางการอุดมศึกษา วิทยาศาสตร์ วิจัยและนวัตกรรม กับคณะกรรมาธิการการอุดมศึกษา วิทยาศาสตร์ วิจัยและนวัตกรรม โดยมี พล.อ.อ.ประจิน จั่นตอง เป็นประธานกรรมาธิการฯ เพื่อขับเคลื่อนการปฏิรูปการศึกษาด้านการวิจัย และสร้างความร่วมมือในการปฏิรูปการอุดมศึกษา วิทยาศาสตร์ วิจัยและนวัตกรรม (อววน.) ระหว่างกรรมาธิการฯ กับ
ดร.สุวิทย์ เมษินทรีย์ ได้อธิบายถึงแนวทางการดำเนินงานของ อว. มีภารกิจในการสร้างคนไทยให้มีความรู้ ความสามารถ เริ่มตั้งแต่อายุ 18 ปี จนถึงตลอดชีวิต จะไม่ใช่เพียงการศึกษาที่มีเฉพาะระดับปริญญาเท่านั้น แต่จะต้องมีหลักสูตรระยะสั้นที่สามารถพัฒนาทักษะให้กับคนทำงานได้ทุกช่วงวัย (Upskill/Reskill) นอกจากนี้ อว. ยังจะเป็นศูนย์รวมการทำวิจัยที่ตอบโจทย์สังคมและประเทศ เน้นการวิจัยเพื่อพัฒนาคนระดับบัณฑิต (Man Power) ควบคู่กับนักวิจัยระดับแนวหน้า (Brain Power) และการวิจัยที่พัฒนาขีดความสามารถทางการแข่งขันของผู้ประกอบการ ตอบโจทย์เศรษฐกิจประเทศตามโมเดล “BCG” รวมถึงการวิจัยเพื่อลดความเหลื่อมล้ำของสังคม โดยการพัฒนาเชิงพื้นที่และชุมชนเพื่อสร้างเศรษฐกิจท้องถิ่น (Local Economy) ตลอดจนการสร้างนวัตกรรมได้เอง (Innovation in Thailand แทน Made in Thailand)
ด้าน คณะกรรมาธิการฯ ได้เสนอแนะให้มีการบูรณาการระหว่าง อว., กระทรวงศึกษาธิการ, กระทรวงแรงงาน และองค์การปกครองส่วนท้องถิ่น ในการผลิตคนหรือสร้างคนให้เหมาะสมกับทุกช่วงวัย และจำเป็นต้องสร้างครูที่สามารถถ่ายทอดองค์ความรู้ตอบโจทย์โลกในศตวรรษที่ 21

ที่มา : https://www.thaigov.go.th/news/contents/details/24210
