รัฐบาลไทย-ข่าวทำเนียบรัฐบาล-จุรินทร์ ปลื้มนำจับคู่ธุรกิจอินเดีย วันเดียวทะลุ 4,000 ล้าน ยังเดินหน้าต่อเปิดตลาดใหม่เพิ่มเจรจาอีก 2 วัน

วันพฤหัสบดีที่ 26 กันยายน 2562
จุรินทร์ ปลื้มนำจับคู่ธุรกิจอินเดีย วันเดียวทะลุ 4,000 ล้าน ยังเดินหน้าต่อเปิดตลาดใหม่เพิ่มเจรจาอีก 2 วัน
(26 กันยายน 2562) นายจุรินทร์ ลักษณวิศิษฏ์  รองนายกรัฐมนตรีและรัฐมนตรีว่าการกระทรวงพาณิชย์ กล่าวว่า มีโปรแกรมที่จะพบภาคธุรกิจของอินเดียหลายรายการในช่วงระยะเวลา 3 วันตั้งแต่วันที่ 25-27กันยายน 2562
โดยรายการแรก คือ การพบปะ Mr.Kishire Biyani ซึ่งเป็นเจ้าของซุปเปอร์มาร์เก็ตรายใหญ่ ของอินเดีย ชื่อฟู้ดฮอลล์และบิ๊กบาร์ซ่ามีสาขา 2,000 สาขาทั่วประเทศอินเดียใน 400 เมืองมีลูกค้าประมาณ 600 ล้านคน สำหรับฟู้ดฮอลล์และบิ๊กบาร์ซ่าซึ่งเป็นเครือของฟิวเจอร์กรุ๊ป นำเข้าสินค้าอาหารจากประเทศไทยเป็นหลักปีละ 35 ล้านบาทโดยประมาณถือว่าเป็นจุดเริ่มต้นเพราะตลาดอินเดียเป็นตลาดใหม่สำหรับประเทศไทย ครั้งนี้ถือได้ว่าเป็นครั้งแรกแรก   และขณะนี้มีโอกาสที่จะเพิ่มขึ้น
และการที่รองนายกรัฐมนตรีมาพบกับภาคเอกชนอินเดียโดยตรง ถือว่ามาเปิดประวัติศาสตร์หน้าใหม่ทางการค้าประเทศไทยกับประเทศอินเดีย Mr. Biyani  อยากให้ทางเรามาจากเทศกาลสินค้ากับทางอินเดียบ่อยๆ รวมทั้งมีหลายประเทศที่จัดเทศกาล ทำให้ยอดขายเพิ่มขึ้นเป็นหลายเท่าตัว โดย outlet ของเขาขายได้ดี อยากให้สินค้าของประเทศไทยเข้ามาเพิ่มเติมนอกจากสินค้าประเภทอาหาร ประเทศไทยควรมาจัดให้ถี่ครั้งขึ้น โดยเฉพาะเวชสำอางและเครื่องใช้ไฟฟ้าภายในบ้าน เฟอร์นิเจอร์ สิ่งของตกแต่งบ้าน เป็นต้น ซึ่งไม่ใช่อาหารเพราะฉะนั้นสะท้อนให้เห็นว่าสินค้าตลาดค้าปลีกของอินเดีย มีอนาคตทั้งที่เป็นอาหารและไม่ใช่อาหาร เราจะกลับไปดูว่ามีสินค้าอะไรบ้างที่จะมีอนาคตสำหรับอินเดีย
ส่วนการส่งออกมาที่ประเทศอินเดียเราก็มีสินค้าหลายอย่าง อัญมณี เครื่องประดับ ก็แสดงให้เห็นว่าตลาดใหม่ที่เราอยากที่จะมาบุกเบิกอย่างตลาดยางล้อ ยางพารา เป็นต้น และการลงนาม MOU ระหว่างภาคเอกชนไทยกับอินเดียรวม 3 ฉบับนั้นมีมูลค่าพอสมควร สำหรับภาคเอกชนของอินเดียที่จะมาสัมมนาร่วมกับเราจะมาจับคู่ทางการค้ากับเรา โดยอินเดียมีมาประมาณ 150 บริษัท ส่วนทางไทยเรามี 30 บริษัท รวมทั้งองค์กรและบริษัทถือว่าเป็นสัญญาณที่ดีสำหรับอนาคต
รายงานข่าวแจ้งว่า  สำหรับภารกิจวันที่ 25 กันยายน เพียงวันเดียวในมุมไบ ต่อโครงการผู้บริหารกระทรวงพาณิชย์ระดับสูงและคณะผู้แทนการค้าภาคเอกชนเดินทางเยือนอินเดีย นำโดยกรมส่งเสริมการค้าระหว่างประเทศ สามารถสร้างมูลค่าทางการค้าได้ทั้งหมดร่วม 4,000 ล้านบาท  โดยแบ่งเป็นการลงนามข้อตกลง  MOU ระหว่างสมาคมธุรกิจไทยกับผู้ซื้อจากอินเดีย 2,600 ล้านบาท  และตลอดทั้งวันหลังการเปิดงานสัมมนาได้ มีกิจกรรม เจรจาการค้าสร้างเครือข่ายธุรกิจระหว่างภาคเอกชนไทยและอินเดียโดยจับคู่ธุรกิจเป็นรายสินค้า  (Matching &Networking )จนเมื่อช่วงค่ำของวันที่ 25 กันยายน 2562 ที่ผ่านมารวมมูลค่าเฉพาะการ Matching คู่ค้ารวมมูลค่ากว่า 1,300 ล้านบาท  ทำให้ยอดการเจรจาเพียงวันเดียวทะลุ ร่วมเกือบ 4,000 ล้านบาท
และวันนี้ (26กันยายน2562) นายจุรินทร์ยังมีภารกิจที่ผู้ประกอบการที่ลงทุนในประเทศอินเดียเข้าพบเพื่อรายงานปัญหาอุปสรรค  และมีประธานอุตสาหกรรมแห่งบอมเบย์เข้าพบเพื่อรายงานผลการเจรจาการค้า  โดยนายจุรินทร์ยังมีภารกิจสำคัญในวันที่ 27 กันยายน 2562 เดินทางไปเมืองเจนไน เพื่อเปิดสัมมนาโอกาสใหม่ทางธุรกิจและอุตสาหกรรมยางระหว่างไทยกับอินเดีย พร้อมกิจกรรมเสริมสร้างเครือข่ายธุรกิจและจะมีการทำข้อตกลง MOU หลายรายการที่เป็นมูลค่าทางการค้าในพื้นที่อินเดียตอนใต้ นั่นคือเมืองเจนไน

ที่มา : https://www.thaigov.go.th/news/contents/details/23412
