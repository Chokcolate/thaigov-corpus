รัฐบาลไทย-ข่าวทำเนียบรัฐบาล-รองปลัดฯ จุลพงษ์ เข้าร่วมเป็นวิทยากรบรรยายในการประชุมเชิงปฏิบัติการความร่วมมือด้านการศึกษาไทย-ออสเตรีย

วันพฤหัสบดีที่ 27 กุมภาพันธ์ 2563
รองปลัดฯ จุลพงษ์ เข้าร่วมเป็นวิทยากรบรรยายในการประชุมเชิงปฏิบัติการความร่วมมือด้านการศึกษาไทย-ออสเตรีย
นายจุลพงษ์ ทวีศรี รองปลัดกระทรวงอุตสาหกรรม ร่วมเป็นวิทยากรบรรยาย ในการประชุมเชิงปฏิบัติการความร่วมมือด้านการศึกษาไทย-ออสเตรีย ในหัวข้อ "Integrated Technology and Industry 4.0" ณ ห้องแปซิฟิก 1-2 โรงแรม เดอะไทด์ รีสอร์ท บางแสน จังหวัดชลบุรี
วันนี้ (26 กุมภาพันธ์ 2563) นายจุลพงษ์ ทวีศรี รองปลัดกระทรวงอุตสาหกรรม ร่วมเป็นวิทยากรบรรยาย ในการประชุมเชิงปฏิบัติการความร่วมมือด้านการศึกษาไทย-ออสเตรีย ในหัวข้อ "Integrated Technology and Industry 4.0" จัดโดย สำนักงานคณะกรรมการนโยบายเขตพัฒนาพิเศษภาคตะวันออก (สกพอ.) หรือ EEC โดยมีคณะผู้แทนออสเตรีย เจ้าหน้าที่ระดับสูงจากหน่วยงานด้านการศึกษา เทคโนโลยี และด้านเศรษฐกิจ ทั้งภาครัฐภาคเอกชน เข้าร่วม ณ ห้องแปซิฟิก 1-2 โรงแรม เดอะไทด์ รีสอร์ท บางแสน จังหวัดชลบุรี
สำหรับวัตถุประสงค์การประชุมเชิงปฏิบัติการความร่วมมือด้านการศึกษาไทย-ออสเตรีย ในครั้งนี้ เพื่อหาแนวทางความร่วมมือด้านการศึกษาระหว่างประเทศไทยกับประเทศออสเตรีย โดยเฉพาะการพัฒนากำลังคน เพื่อรองรับความต้องการของภาคอุตสาหกรรมในเขตพัฒนาพิเศษภาคตะวันออก

ที่มา : https://www.thaigov.go.th/news/contents/details/26784
