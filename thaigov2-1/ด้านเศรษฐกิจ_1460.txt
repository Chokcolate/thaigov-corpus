รัฐบาลไทย-ข่าวทำเนียบรัฐบาล-รองปลัดฯ จุลพงษ์ เป็นประธานเปิดการฝึกอบรมเชิงปฏิบัติการระดับภูมิภาค การจัดการขยะอิเล็กทรอนิกส์ระหว่างอาเซียน-เกาหลี

วันพุธที่ 12 กุมภาพันธ์ 2563
รองปลัดฯ จุลพงษ์ เป็นประธานเปิดการฝึกอบรมเชิงปฏิบัติการระดับภูมิภาค การจัดการขยะอิเล็กทรอนิกส์ระหว่างอาเซียน-เกาหลี
นายจุลพงษ์ ทวีศรี รองปลัดกระทรวงอุตสาหกรรมเป็นประธานเปิดการฝึกอบรมเชิงปฏิบัติการระดับภูมิภาค: การจัดการขยะอิเล็กทรอนิกส์ระหว่างอาเซียน-เกาหลี ณ โรงแรม ดิ เอมเมอรัลด์
วันนี้ (12 กุมภาพันธ์ 2563) นายจุลพงษ์ ทวีศรี รองปลัดกระทรวงอุตสาหกรรมเป็นประธานเปิดการฝึกอบรมเชิงปฏิบัติการระดับภูมิภาค: การจัดการขยะอิเล็กทรอนิกส์ระหว่างอาเซียน-เกาหลี "Regional Workshop: ASEAN-Korea Dialogue for E-waste Management" ซึ่งจัดขึ้นระหว่างวันที่ 11-19 กุมภาพันธ์ 2563 โดยมีผู้แทนจาก 9 ประเทศอาเซียน และหน่วยงานภาครัฐและเอกชนเข้าร่วมฝึกอบรม ณ โรงแรม ดิ เอมเมอรัลด์
การฝึกอบรมครั้งนี้อยู่ภายใต้โครงการฝึกอบรมเชิงปฏิบัติการระดับภูมิภาค: การจัดการขยะอิเล็กทรอนิกส์ระหว่างอาเซียน-เกาหลี โดยมีวัตถุประสงค์เพื่อรวบรวมกรณีศึกษาและแนวทางการบริหารจัดการขยะอิเล็กทรอนิกส์ที่ดีของอาเซียนและเกาหลี การแลกเปลี่ยนองค์ความรู้ประสบการณ์และสร้างเครือข่ายความร่วมมือในด้านการจัดการขยะอิเล็กทรอนิกส์ระดับภูมิภาค ตลอดจนสร้างแนวทางการบริหารจัดการขยะอิเล็กทรอนิกส์ระหว่างประเทศสมาชิกอาเซียนและเกาหลี ประกอบด้วย 3 กิจกรรมหลัก ได้แก่
1) การศึกษาวิเคราะห์ข้อมูลการเก็บข้อมูลภาคสนาม และสัมภาษณ์เชิงลึกหน่วยงาน ณ สาธารณรัฐเกาหลี มาเลเซีย และสิงคโปร์
2) การฝึกอบรมเชิงปฏิบัติการ ณ ประเทศไทย
3) การจัดทำคู่มือแนวทางสำหรับการบริหารจัดการขยะอิเล็กทรอนิกส์ของอาเซียนและสาธารณรัฐเกาหลี

ที่มา : https://www.thaigov.go.th/news/contents/details/26450
