รัฐบาลไทย-ข่าวทำเนียบรัฐบาล-เว็บไซต์ระบบบริหารร้านรับซื้อของเก่า

วันจันทร์ที่ 9 มีนาคม 2563
เว็บไซต์ระบบบริหารร้านรับซื้อของเก่า
วันที่ 1 ตุลาคม2563
เว็บไซต์ระบบบริหารร้านรับซื้อของเก่า  มีจุดประสงค์ในการสร้างขึ้นเพื่อช่วยเพิ่มศักยภาพร้านรับซื้อของเก่าอย่างมืออาชีพผ่านการให้บริการที่หลากหลาย อาทิ ระบบบันทึกการซื้อ-ขาย บริการตรวจสอบภาพรวมของธุรกิจ ยอดการใช้จ่าย และสินค้าคงเหลือด้วยระบบการแสดงผลตามห้วยเวลาจริง
นายศุภเลิศ ว่องกุลกิจ นักศึกษาระดับปริญญาตรีภาควิชาวิศวกรรมคอมพิวเตอร์ และทีม ReCute ประกอบด้วยนางสาวหทัยรัตน์ โอพสุกุล พร้อมนายจรณินทร์ นนทชัยภูมิ นักศึกษาเก่าสาขาการเงิน และการธนาคาร คณะบริหารธุรกิจ นำเสนอระบบจับคู่ออเดอร์ (Matching order) ขยะระหว่างโรงงานรีไซเคิลกับร้านรับซื้อของเก่า ลงแข่งขัน 3 เวทีใหญ่ส่งเสริมวงการ Startup ผลปรากฎคว้าได้ทั้ง 3 รางวัล
ระบบ Matching order คือ Platform บริหารจัดการ Logistic ของขยะ Recycle เชื่อมโยงการบริหารจัดการของร้านรับซื้อของเก่า จนกระทั่งส่งคัดแยกส่งให้โรงงานรีไซเคิลขยะ โดยแบ่งระบบเป็นสองส่วนใหญ่ ส่วนแรกเป็น POS สำหรับบริหารร้านรับซื้อของเก่า ชื่อว่า RecycleStory เป็นโปรแกรมช่วยให้ร้านรับซื้อของเก่าทราบปริมาณสินค้าคงคลัง ซึ่งแสดงสัดส่วน ประเภทสินค้าพร้อมขาย รวมถึงการออกบิล เป็นต้น ส่วนที่สอง ReQore Matching เป็น Platform ของโรงงาน ทำหน้าที่จัดหาสินค้าให้ตรงตามความต้องการ ทั้งสองส่วนเชื่อมต่อกันเพื่อจับคู่คำสั่งซื้อจากโรงงาน และสินค้าจากร้านรับซื้อของเก่า ซึ่งเมื่อนำไปใช้จริงส่งผลให้การบริหารงานของร้านขายของเก่า และโรงงานมีประสิทธิภาพยิ่งขึ้น โดยสามารถใช้งานระบบได้ทุกที่ทุกเวลา ทั้งยังใช้เก็บข้อมูลปริมาณสินค้า ตลอดจนเกิดความคล่องตัวในการระบายสินค้าของร้านขายของเก่าด้วย
ผลงานของทีม ReCute ได้รับรางวัลจาการแข่งขั้นทั้งสิ้น 3 เวทีใหญ่ ได้แก่ รางวัล Outstanding Performance จาก DEPA Jumpstart | Warm Up Day Chiang Mai 2019 จัดโดยสำนักงานส่งเสริมเศรษฐกิจดิจิทัล (depa) สถาบันส่งเสริมวิสาหกิจดิจิทัลเริ่มต้น หรือ Digital Startup Institute และสมาคมการค้าเพื่อส่งเสริมผู้ประกอบการเทคโนโลยีรายใหม่ (TTSA), รางวัลชนะเลิศ Business Brotherhood CMU 2019 โดยสำนักงานเลขานุการคณะกรรมการส่งเสริมกิจการอุทยานวิทยาศาสตร์ ร่วมกับอุทยานวิทยาศาสตร์และเทคโนโลยี ภายใต้โครงการ Innovative Startup มหาวิทยาลัยเชียงใหม่ นอกจากนี้ยังเข้าประชันใน Startup Thailand League 2019 การประกวดโมเดลธุรกิจสตาร์ทอัพ (startup business model) สำหรับนักศึกษา สนับสนุนงบประมาณจัดงานโดยกระทรวงวิทยาศาสตร์และเทคโนโลยี ซึ่ง ReCute เป็นผู้ชนะเลิศระดับภูมิภาคตะวันออกเฉียงเหนือ และได้รับรางวัลชนะเลิศระดับประเทศในที่สุด
ข้อมูลจากเว็บไซต์ : https://www.eng.cmu.ac.th/site/?p=21086

ที่มา : https://www.thaigov.go.th/news/contents/details/27009
