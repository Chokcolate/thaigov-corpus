รัฐบาลไทย-ข่าวทำเนียบรัฐบาล-กระทรวงยุติธรรม ร่วมลงนามในบันทึกข้อตกลงความร่วมมือการดำเนินการเรื่องราวร้องทุกข์ของศูนย์รับเรื่องราวร้องทุกข์ของรัฐบาล

วันพุธที่ 11 กันยายน 2562
กระทรวงยุติธรรม ร่วมลงนามในบันทึกข้อตกลงความร่วมมือการดำเนินการเรื่องราวร้องทุกข์ของศูนย์รับเรื่องราวร้องทุกข์ของรัฐบาล
กระทรวงยุติธรรม ร่วมลงนามในบันทึกข้อตกลงความร่วมมือการดำเนินการเรื่องราวร้องทุกข์ของศูนย์รับเรื่องราวร้องทุกข์ของรัฐบาล
ในวันพุธที่ ๑๑ กันยายน ๒๕๖๒ เวลา ๐๙.๓๐ น. ณ ตึกสันติไมตรี ทำเนียบรัฐบาล นายวิษณุ​ เครืองาม​ รองนายกรัฐมนตรี เป็นประธานและร่วมเป็นสักขีพยานในพิธีลงนามในบันทึกข้อตกลงความร่วมมือการดำเนินการเรื่องราวร้องทุกข์ของศูนย์รับเรื่องราวร้องทุกข์ของรัฐบาล พร้อมมอบนโยบายการดำเนินการเรื่องร้องทุกข์ให้กับผู้นำการขับเคลื่อนการดำเนินการเรื่องร้องทุกข์ประจำหน่วยงาน​ (Chief complaint Executive Officer : CCEO)​ โอกาสนี้ นายวิทยา สุริยะวงค์ รองปลัดกระทรวงยุติธรรม ได้เป็นผู้แทนกระทรวงยุติธรรมในการเข้าร่วมเป็นเครือข่ายความร่วมมือและร่วมลงนามในบันทึกข้อตกลงความร่วมมือ​การดำเนินการเรื่องราวร้องทุกข์ของศูนย์รับเรื่องราวร้องทุกข์ของรัฐบาล ระหว่างสำนักงานปลัดสำนักนายกรัฐมนตรี​ และส่วนราชการ​ที่เกี่ยวข้อง รวม​ทั้งสิ้น​ จำนวน​ ๑๗ หน่วยงาน โดยมี นายวิเชียร ไชยสอน หัวหน้าศูนย์บริการร่วมกระทรวงยุติธรรม และเจ้าหน้าที่ที่เกี่ยวข้อง เข้าร่วมงาน
สำหรับการลงนามความร่วมมือในครั้งนี้​ มีวัตถุประสงค์เพื่อสนับสนุนความร่วมมือในการขับเคลื่อนนโยบายการดำเนินการเรื่องร้องทุกข์และบูรณาการความร่วมมือระหว่างสำนักงานปลัดสำนักนายกรัฐมนตรี​ ในฐานะศูนย์รับเรื่องราวร้องทุกข์ของรัฐบาลกับส่วนราชการ​ ในการเพิ่มประสิทธิภาพการดำเนินการเรื่องร้องทุกข์​ สร้างความเชื่อมั่นให้กับประชาชน​ ผู้บริหาร​ รวมทั้งสร้างการรับรู้ให้กับผู้ปฏิบัติงานด้านเรื่องราวร้องทุกข์​ เกี่ยวกับมาตรฐานและแนวทางการดำเนินการเรื่องร้องทุกข์ผ่านระบบการจัดการเรื่องราวร้องทุกข์ให้เป็นไปในทิศทางเดียวกัน​ โดยมีขอบเขตการดำเนินการเรื่องร้องทุกข์ร่วมกันใน​ ๓ ด้าน​ ได้แก่​ ด้านที่​ ๑​การเชื่อมโยงฐานข้อมูลเรื่องราวร้องทุกข์ผ่านระบบสารสนเทศ​ ด้านที่​ ๒​การจัดการเรื่องราวร้องทุกข์ทั้งระบบของหน่วยงาน​ และด้านที่​ ๓​การพัฒนาเพื่อให้เกิดนวัตกรรมใหม่ในการแก้ไขปัญหาเชิงวิชาการ​ เพื่อให้ประชาชนได้รับการดูแลทุกข์สุขอย่างเป็นธรรม​ ภายในระยะเวลาที่เหมาะสม​

ที่มา : https://www.thaigov.go.th/news/contents/details/23002
