รัฐบาลไทย-ข่าวทำเนียบรัฐบาล-รองปลัดฯ ภานุวัฒน์ มอบนโยบายในที่ประชุมคณะผู้บริหารกรมโรงงานอุตสาหกรรม ครั้งที่ 12/2562

วันอังคารที่ 17 ธันวาคม 2562
รองปลัดฯ ภานุวัฒน์ มอบนโยบายในที่ประชุมคณะผู้บริหารกรมโรงงานอุตสาหกรรม ครั้งที่ 12/2562
นายภานุวัฒน์ ตริยางกูรศรี รองปลัดกระทรวงอุตสาหกรรม เป็นประธานมอบนโยบายในการประชุมคณะผู้บริหารกรมโรงงานอุตสาหกรรม ครั้งที่ 12/2562 ณ ห้องประชุม 509 ชั้น 5 อาคารกรมโรงงานอุตสาหกรรม
วันนี้ (16 ธันวาคม 2562) เวลา 09.00 น. นายภานุวัฒน์ ตริยางกูรศรี รองปลัดกระทรวงอุตสาหกรรม หัวหน้ากลุ่มภารกิจด้านตรวจสอบกระบวนการผลิต เป็นประธานมอบนโยบายในการประชุมคณะผู้บริหารกรมโรงงานอุตสาหกรรม ครั้งที่ 12/2562 โดยมีนายประกอบ วิวิธจินดา อธิบดีกรมโรงงานอุตสาหกรรม เป็นผู้ดำเนินการประชุมฯ พร้อมด้วยนายศุภกิจ บุญศิริ รองอธิบดีกรมโรงงานอุตสาหกรรม ผู้อำนวยการกอง ผู้อำนวยการกลุ่ม และข้าราชการกรมโรงงานฯ เข้าร่วมประชุม ณ ห้องประชุม 509 ชั้น 5 อาคารกรมโรงงานอุตสาหกรรม
การประชุมในครั้งนี้ยังได้กล่าวถึงแนวทางความเป็นไปได้ของการจัดการเกี่ยวกับรถยนต์อย่างครบวงจร ตั้งแต่ภาคการผลิตรวมไปถึงการจัดการซากรถยนต์อย่างเป็นระบบ เพื่อความเป็นมิตรต่อสิ่งแวดล้อม และการใช้ทรัพยากรอย่างมีประสิทธิภาพก่อให้เกิดระบบเศรษฐกิจหมุนเวียน (เซอร์คูล่า อีโคโนมี) ซึ่งต้องประสานงานกับหน่วยงานอื่นๆ ที่เกี่ยวข้องต่อไป

ที่มา : https://www.thaigov.go.th/news/contents/details/25271
