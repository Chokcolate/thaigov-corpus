รัฐบาลไทย-ข่าวทำเนียบรัฐบาล-บสย. เสริมแกร่ง ตั้ง “ฐิติพงศ์ นันทาภิวัฒน์”  บริหารด้านเทคโนโลยีสารสนเทศ

วันศุกร์ที่ 22 พฤศจิกายน 2562
บสย. เสริมแกร่ง ตั้ง “ฐิติพงศ์ นันทาภิวัฒน์”  บริหารด้านเทคโนโลยีสารสนเทศ
บสย.สริมความแกร่งด้านเทคโนโลยีสารสนเทศ แต่งตั้ง ดร.ฐิติพงศ์ นันทาภิวัฒน์  ดำรงตำแหน่ง รองผู้จัดการทั่วไป สายงานเทคโนโลยีสารสนเทศ ตามมติเห็นชอบของคณะกรรมการ บสย. มีผลตั้งแต่วันที่ 15 พฤศจิกายน 2562  ที่ผ่านมา
บรรษัทประกันสินเชื่ออุตสาหกรรมขนาดย่อม (บสย.) เสริมความแกร่งด้านเทคโนโลยีสารสนเทศ แต่งตั้ง  ดร.ฐิติพงศ์ นันทาภิวัฒน์  ดำรงตำแหน่ง รองผู้จัดการทั่วไป สายงานเทคโนโลยีสารสนเทศ ตามมติเห็นชอบของคณะกรรมการ บสย. มีผลตั้งแต่วันที่ 15 พฤศจิกายน 2562  ที่ผ่านมา  ภายใต้ภารกิจและความรับผิดชอบ ได้แก่ การดำเนินโครงการพัฒนาระบบเทคโนโลยีสารสนเทศ การสร้างสรรค์นวัตกรรมด้านเทคโนโลยีสารสนเทศ ให้สนับสนุนการดำเนินธุรกิจ และการเติบโตขององค์กร  การพัฒนาระบบฐานข้อมูลและระบบปฎิบัติการ ปรับปรุงและเพิ่มประสิทธิภาพการทำงานโดยใช้ระบบเทคโนโลยีสารสนเทศในการขับเคลื่อน  กำหนดกลยุทธ์ เป้าหมายและแผนงาน และการจัดทำนโยบายแนวทางการดำเนินการด้านเทคโนโลยีสารสนเทศขององค์กร
ดร.ฐิติพงศ์ นันทาภิวัฒน์  เกิดเมื่อวันที่ 12 เมษายน 2519  สำเร็จการศึกษา  ปริญญาเอก เทคโนโลยีสารสนเทศดุษฎีบัณฑิต มหาวิทยาลัยเมอร์ดอค  เมืองเพิร์ท ประเทศออสเตรเลีย ( Murdoch University, Perth, Australia ) ปริญญาโท วิทยาศาสตรมหาบัณฑิต สาขาวิทยาการสารสนเทศ มหาวิทยาลัยพิตต์สเบิร์ก รัฐเพนซิลเวเนีย ประเทศสหรัฐอเมริกา  (University of Pittsburgh, Pittsburgh, PA, USA.) ปริญญาตรี วิทยาศาสตรบัณฑิต สาขาวิทยาการคอมพิวเตอร์  มหาวิทยาลัยไวกาโต้  แฮมิลตัน  ประเทศนิวซีแลนด์ (University of  Waikato, Hamilton,  New Zealand)
ประสบการณ์การทำงาน
พ.ศ. 2561–2562        กรรมการ และ กรรมการตรวจสอบ บริษัท แกรนด์ แอสเสท โฮเทลส์ แอนด์ พรอพเพอร์ตี้ จำกัด (มหาชน) และ บริษัท บริส-เทล จำกัด (มหาชน)
พ.ศ. 2560– 2562         กรรมการ กรรมการตรวจสอบ และ ประธานกรรมการเทคโนโลยีสารสนเทศและการสื่อสาร การท่าเรือแห่งประเทศไทย
พ.ศ. 2557– 2562        กรรมการ กรรมการตรวจสอบ และ ประธานอนุกรรมการพัฒนาระบบเทคโนโลยีสารสนเทศ บริษัท ไปรษณีย์ไทย จำกัด (ปณท.)
พ.ศ. 2560–2561        ที่ปรึกษาผู้บัญชาการ ด้านเทคโนโลยีสารสนเทศ สำนักงานตรวจคนเข้าเมือง
พ.ศ. 2559–2560          กรรมการ รักษาการกรรมการผู้จัดการ บริษัท ไปรษณีย์ไทยดิสทริบิวชั่น จำกัด
พ.ศ. 2554–2556         ผู้ช่วยประธานกรรมการกิจการโทรคมนาคม (ผู้ช่วยรองประธาน กสทช.)  สำนักงาน กสทช.
บรรษัทประกันสินเชื่ออุตสาหกรรมขนาดย่อม
ศรัญยู ตันติเสรี 091-771-2885

ที่มา : https://www.thaigov.go.th/news/contents/details/24759
