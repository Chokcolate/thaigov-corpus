รัฐบาลไทย-ข่าวทำเนียบรัฐบาล-รองปลัดนิสากรฯ ลงพื้นที่ชุมชน CIV บ้านวังนาใน จ.สตูล เพื่อตรวจเยี่ยมพร้อมให้คำเเนะนำในการพัฒนาผลิตภัณฑ์และเชื่อมโยงแหล่งท่องเที่ยว เสริมสร้างศักยภาพแก่ชุมชน

วันจันทร์ที่ 5 สิงหาคม 2562
รองปลัดนิสากรฯ ลงพื้นที่ชุมชน CIV บ้านวังนาใน จ.สตูล เพื่อตรวจเยี่ยมพร้อมให้คำเเนะนำในการพัฒนาผลิตภัณฑ์และเชื่อมโยงแหล่งท่องเที่ยว เสริมสร้างศักยภาพแก่ชุมชน
นางสาวนิสากร จึงเจริญธรรม รองปลัดกระทรวงอุตสาหกรรม ลงพื้นที่ชุมชนบ้านวังนาใน อำเภอละงู จังหวัดสตูล เพื่อตรวจเยี่ยมพร้อมให้คำเเนะนำในการพัฒนาผลิตภัณฑ์ และเชื่อมโยงแหล่งท่องเที่ยว เสริมสร้างศักยภาพแก่ชุมชน
วันที่ 3 สิงหาคม 2562 นางสาวนิสากร จึงเจริญธรรม รองปลัดกระทรวงอุตสาหกรรม ลงพื้นที่ชุมชนบ้านวังนาใน อำเภอละงู จังหวัดสตูล เพื่อตรวจเยี่ยมพร้อมให้คำเเนะนำในการพัฒนาผลิตภัณฑ์ และเชื่อมโยงแหล่งท่องเที่ยว เสริมสร้างศักยภาพแก่ชุมชน โดยมีนางสาวมาลี ทองเกลี้ยง อุตสาหกรรมจังหวัดสตู​ล ให้การต้อนรับ
ชุมชนบ้านวังนาใน อำเภอละงู จังหวัดสตูล เป็นหนึ่งในหมู่บ้านอุตสาหกรรมสร้างสรรค์ (Creative Industry Village : CIV) ภายใต้การดำเนินงานของกรมส่งเสริมอุตสาหกรรม กระทรวงอุตสาหกรรม โดยได้ดำเนินการช่วยสร้างความความเข้มเเข็งให้คนและชุมชน ใช้อัตลักษณ์ ทรัพยากรที่มีในท้องถิ่น ภูมิปัญญา ผสมผสานต่อยอดให้เกิดเป็นผลิตภัณฑ์และบริการที่สามารถตอบโจทย์ผู้บริโภคเเละนักท่องเที่ยว พร้อมสร้างมูลค่าเพิ่มและยกระดับความเป็นอยู่ของคนในชุมชน โดยชุมชนเเห่งนี้ได้นำวัตถุดิบผสมผสานกับองค์ความรู้ต่อยอดรังสรรค์ผลิตภัณฑ์ผ้ามัดย้อมที่ใช้สีธรรมชาติ อาทิ เปลือกผลมังคุด หรือใบ เป็นสีย้อม เสื้อ กระเป๋า ผ้าพันคอ เป็นต้น โดยผู้ที่เข้ามาท่องเที่ยวในชุมชนบ้านวังนาใน สามารถทดลองปฏิบัติวิธีการทำผ้ามัดย้อมและสร้างสรรค์ผลงานสินค้าที่มีหนึ่งเดียวด้วยตนเอง ซึ่งถือเป็นจุดเด่นของชุมชนเเห่งนี้

ที่มา : https://www.thaigov.go.th/news/contents/details/21992
