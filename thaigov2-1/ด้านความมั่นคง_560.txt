รัฐบาลไทย-ข่าวทำเนียบรัฐบาล-กสร.เผยผลเลือกตั้งนายจ้าง ลูกจ้าง  เป็นกรรมการในสภาที่ปรึกษาเพื่อพัฒนาแรงงานแห่งชาติ

วันจันทร์ที่ 17 กุมภาพันธ์ 2563
กสร.เผยผลเลือกตั้งนายจ้าง ลูกจ้าง  เป็นกรรมการในสภาที่ปรึกษาเพื่อพัฒนาแรงงานแห่งชาติ
กรมสวัสดิการและคุ้มครองแรงงาน เผยผลการเลือกตั้งกรรมการผู้แทนฝ่ายนายจ้างและกรรมการผู้แทนฝ่ายลูกจ้างในสภาที่ปรึกษาเพื่อพัฒนาแรงงานแห่งชาติ ชุดที่ 19
นายอภิญญา สุจริตตานันท์ อธิบดีกรมสวัสดิการและคุ้มครองแรงง่าน (กสร.) เปิดเผยว่า กรรมการสภาที่ปรึกษาเพื่อพัฒนาแรงงานแห่งชาติ เป็นคณะกรรมการไตรภาคีสังกัดสำนักงานปลัดกระทรวงแรงงาน ประกอบด้วย กรรมการ 20 คน ได้แก่ กรรมการผู้แทนฝ่ายรัฐบาล 5 คน ผู้ทรงคุณวุฒิ 5 คน กรรมการผู้แทนฝ่ายนายจ้าง และกรรมการผู้แทนฝ่ายลูกจ้าง ซึ่งมาจากการเลือกตั้ง ฝ่ายละ 5 คน มีวาระในการดำรงตำแหน่งคราวละ 2 ปี เนื่องจากกรรมการชุดปัจจุบันได้หมดวาระลง กสร. จึงได้จัดให้มีการเลือกตั้งผู้แทนฝ่ายนายจ้างและผู้แทนฝ่ายลูกจ้าง เพื่อเป็นคณะกรรมการในสภาที่ปรึกษาเพื่อพัฒนาแรงงานแห่งชาติ เมื่อวันอาทิตย์ที่ 16 กุมภาพันธ์ 2563 ผลการเลือกตั้งปรากฏดังนี้ กรรมการผู้แทนฝ่ายนายจ้างผู้ได้รับการเลือกตั้ง ได้แก่
1.นายพลพัฒ กรรณสูต 2.นายสมชัย วรจรรยาวงศ์ 3.นายสุรชัย โฆษิตบวรชัย 4.นายนันทพล วงศ์เรืองวิศาล และ5.นายกานต์ สุมาลี กรรมการผู้แทนฝ่ายลูกจ้างผู้ได้รับการเลือกตั้ง ได้แก่ 1.นายอาทิตย์ มีปากดี
2.นายณัฏฐ์พัฒน์ ปัตตายะโก 3.นายเชาว์ คล้ายเจริญ  4.นายประสิทธิ์ วรรณภาส และ5.นายไพฑูรย์ ตุลาพงษ์
อธิบดีกสร. กล่าวเพิ่มเติมว่า กรรมการในสภาที่ปรึกษาเพื่อพัฒนาแรงงานแห่งชาติจะทำหน้าที่
เป็นที่ปรึกษาของรัฐบาลในส่วนที่เกี่ยวกับด้านแรงงาน เช่น พิจารณาข้อเสนอของหน่วยงานต่าง ๆ ที่เกี่ยวกับนโยบาย กฎหมาย และมาตรการด้านแรงงานของประเทศ เพื่อให้มีการคุ้มครองและสวัสดิการแก่ผู้ใช้แรงงานอย่างเหมาะสม ขจัดความเหลื่อมล้ำระหว่างกลุ่มผู้ใช้แรงงาน การเสนอความเห็นต่อรัฐบาลในปัญหาแรงงานที่เกิดขึ้น
และมาตรการแก้ไข เป็นต้น

ที่มา : https://www.thaigov.go.th/news/contents/details/26549
