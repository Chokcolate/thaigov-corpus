รัฐบาลไทย-ข่าวทำเนียบรัฐบาล-คณะผู้บริหาร นำข้าราชการและเจ้าหน้าที่กระทรวงดิจิทัลฯ ร่วมเฝ้ารับเสด็จพระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินีฯ

วันศุกร์ที่ 13 ธันวาคม 2562
คณะผู้บริหาร นำข้าราชการและเจ้าหน้าที่กระทรวงดิจิทัลฯ ร่วมเฝ้ารับเสด็จพระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินีฯ
คณะผู้บริหาร นำข้าราชการและเจ้าหน้าที่กระทรวงดิจิทัลฯ ร่วมเฝ้ารับเสด็จพระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี ในการเสด็จพระราชดำเนินเลียบพระนคร โดยขบวนพยุหยาตราทางชลมารค เนื่องในพระราชพิธีบรมราชาภิเษก พุทธศักราช 2562
12 ธันวาคม 2562 (วันนี้) นายเนวินธุ์ ช่อชัยทิพฐ์ ผู้ช่วยรัฐมนตรีว่าการกระทรวงดิจิทัลเพื่อเศรษฐกิจและสังคม พร้อมด้วยคณะผู้บริหารของกระทรวง อาทิ นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม นายเอกสิทธิ์ คุณานันทกุล เลขานุการรัฐมนตรีว่าการกระทรวงดิจิทัลฯ นายไกรเสริม โตทับเที่ยง ที่ปรึกษารัฐมนตรีว่าการกระทรวงดิจิทัลฯ นายภุชพงค์ โนดไธสง รองปลัดกระทรวงดิจิทัลฯ นายภูเวียง ประคำมินทร์ รองปลัดกระทรวงดิจิทัลฯ และผู้บริหารหน่วยงานระดับกรม รัฐวิสาหกิจ และองค์การมหาชนในสังกัด นำข้าราชการและเจ้าหน้าที่ของกระทรวงดิจิทัลเพื่อเศรษฐกิจและสังคม จำนวน 400 คน เข้าร่วมเฝ้าทูลละอองธุลีพระบาทรับเสด็จพระบาทสมเด็จพระวชิรเกล้าเจ้าอยู่หัว พร้อมด้วยสมเด็จพระนางเจ้าสุทิดา พัชรสุธาพิมลลักษณ พระบรมราชินี ในการเสด็จพระราชดำเนินเลียบพระนคร โดยขบวนพยุหยาตราทางชลมารค เนื่องในพระราชพิธีบรมราชาภิเษก พุทธศักราช 2562 ณ บริเวณใต้สะพานพระราม 8 และถนนราชดำเนิน กรุงเทพฯ
******************

ที่มา : https://www.thaigov.go.th/news/contents/details/25183
