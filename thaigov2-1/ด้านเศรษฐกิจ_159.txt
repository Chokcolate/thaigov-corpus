รัฐบาลไทย-ข่าวทำเนียบรัฐบาล-รองนายกฯ สมคิด ตรวจเยี่ยมและติดตามการดำเนินงานของกระทรวงอุตสาหกรรม

วันพุธที่ 14 สิงหาคม 2562
รองนายกฯ สมคิด ตรวจเยี่ยมและติดตามการดำเนินงานของกระทรวงอุตสาหกรรม
นายสมคิด จาตุศรีพิทักษ์  รองนายกรัฐมนตรี ตรวจเยี่ยมและติดตามการดำเนินงานของกระทรวงอุตสาหกรรม
วันนี้ (14 ส.ค. 62) นายสมคิด จาตุศรีพิทักษ์  รองนายกรัฐมนตรี ตรวจเยี่ยมและติดตามการดำเนินงานของกระทรวงอุตสาหกรรม โดยมี นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม นายพสุ โลหารชุน ปลัดกระทรวงอุตสาหกรรม และคณะผู้บริหารกระทรวงอุตสาหกรรม ร่วมหารือราชการและให้การต้อนรับ ณ ห้องประชุม 1 ชั้น 2 อาคารสำนักงานปลัดกระทรวงอุตสาหกรรม
ซึ่งรองนายกฯ ได้มอบหมายให้กระทรวงอุตสาหกรรมเน้นการพัฒนาเกษตรอุตสาหกรรม โดยให้บูรณาการการทำงานร่วมกับหน่วยงานที่มีความเชี่ยวชาญ เช่น ธนาคารเพื่อการเกษตรและสหกรณ์การเกษตร (ธ.ก.ส.) และให้หารือกับหน่วยงานที่เกี่ยวข้อง เช่น บีโอไอ เพื่อกำหนดมาตรการหรือสิทธิประโยชน์จูงใจให้กับผู้ประกอบการและเอสเอ็มอี ในการปรับเปลี่ยนเครื่องจักร/กระบวนการผลิต  โดยนำเทคโนโลยีดิจิทัลและระบบอัตโนมัติมาใช้ พร้อมเร่งดำเนินการดำเนินงาน Cyberport Thailand  ให้เกิดผลเป็นรูปธรรมต่อไป
----------------------------

ที่มา : https://www.thaigov.go.th/news/contents/details/22226
