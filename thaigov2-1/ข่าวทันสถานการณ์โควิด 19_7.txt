รัฐบาลไทย-ข่าวทำเนียบรัฐบาล-รายงานข่าวกรณีโรคปอดอักเสบจากเชื้อไวรัสโคโรนาสายพันธุ์ใหม่ 2019 ( Novel Coronavirus;2019-nCoV) ประจำวันที่ 4 กุมภาพันธ์ 2563

วันเสาร์ที่ 14 มีนาคม 2563
รายงานข่าวกรณีโรคปอดอักเสบจากเชื้อไวรัสโคโรนาสายพันธุ์ใหม่ 2019 ( Novel Coronavirus;2019-nCoV) ประจำวันที่ 4 กุมภาพันธ์ 2563
รายงานข่าวกรณีโรคปอดอักเสบจากเชื้อไวรัสโคโรนาสายพันธุ์ใหม่ 2019
( Novel Coronavirus;2019-nCoV)  ประจำวันที่ 4 กุมภาพันธ์ 2563
รายงานข่าวกรณีโรคปอดอักเสบจากเชื้อไวรัสโคโรนาสายพันธุ์ใหม่ 2019
( Novel Coronavirus;2019-nCoV)
ประจำวันที่ 4 กุมภาพันธ์ 2563
1.สถานการณ์ ถึงวันที่ 4 กุมภาพันธ์ 2563 ณ เวลา 08.00 น.
1. รายงานผู้ป่วยยืนยันติดเชื้อขณะนี้นอนในโรงพยาบาล 11 ราย กลับบ้านแล้ว 8 ราย รวมสะสม 19 ราย
2. มีผู้ป่วยเข้าเกณฑ์สอบสวนโรคต้องเฝ้าระวัง ตั้งแต่วันที่ 3 มกราคม - 3 กุมภาพันธ์ 2563 มีผู้ป่วย เข้าเกณฑ์สอบสวนต้องเฝ้าระวังสะสมทั้งหมด 492 ราย คัดกรองจากสนามบิน 43 ราย มารับการรักษาที่โรงพยาบาลเอง 449 ราย อนุญาตให้กลับบ้านได้แล้ว 119 ราย ส่วนใหญ่ติดเชื้อไวรัสไข้หวัดใหญ่ตามฤดูกาล ยังคงรักษาในโรงพยาบาล 373 ราย โดยวันที่ 3 กุมภาพันธ์ 2563 พบผู้ป่วยเข้าเกณฑ์สอบสวนโรครายใหม่ 7 ราย
3. สถานการณ์ทั่วโลกใน 26 ประเทศ ข้อมูลตั้งแต่ 5 มกราคม– 3 กุมภาพันธ์ 2563  พบผู้ป่วยยืนยันติดเชื้อจำนวน 17,205 ราย ส่วนประเทศจีน ข้อมูล ณ วันที่ 3 กุมภาพันธ์ 2563 พบผู้ป่วย 17,079 ราย เสียชีวิต 361 ราย
4. ขอความร่วมมือประชาชนปฏิบัติตัวตามคำแนะนำของกระทรวงสาธารณสุข สถานการณ์จะดีขึ้นด้วยความร่วมมือจากประชาชน อย่าเชื่อข่าวลือจากทุกทาง “เช็คก่อนแชร์” งดแชร์ข้อมูลผู้ป่วยทางสื่อออนไลน์ และมาจากแหล่งข้อมูลที่ไม่น่าเชื่อถือ เพื่อไม่ให้ข้อมูลที่ไม่ถูกต้องแพร่หลาย เกิดความตระหนก และมีความผิดตามพ.ร.บ.คอมพิวเตอร์ฯ โปรดติดตามข่าวสารจากกระทรวงสาธารณสุข หากมีข้อสงสัยสอบถามได้ที่ สายด่วนกรมควบคุมโรค 1422 ตลอด 24 ชั่วโมง หรือเว็บไซต์ https://ddc.moph.go.th/viralpneumonia/ และ Line@/เฟซบุ๊ค : รู้กันทันโรค,Coronavirus2019, กรมควบคุมโรค กระทรวงสาธารณสุข ประชาชนตรวจสอบข่าวลวงได้ที่กระทรวงดิจิทัลเพื่อเศรษฐกิจและสังคม www.antifakenewscenter.com
2.  สธ. เข้มมาตรการดูแลกลุ่มคนไทยกลับจากอู่ฮั่น
กระทรวงสาธารณสุข เตรียมมาตรการดูแลคนไทยกลับจากอู่ฮั่น ทั้งระบบเฝ้าระวัง คัดกรองก่อนขึ้นเครื่อง ดูแลสุขภาพกายใจระหว่างและหลังเดินทาง รวมถึงการสื่อสารกับญาติ
วันนี้ (4 กุมภาพันธ์ 2563) ที่กระทรวงสาธารณสุข นายแพทย์ณรงค์ สายวงศ์ รองปลัดกระทรวงสาธารณสุข และโฆษกกระทรวงสาธารณสุข แถลงความคืบหน้าการเตรียมการดูแลกลุ่มคนไทยในอู่ฮั่นที่รัฐบาลส่งเครื่องบินไปรับกลับประเทศ ว่า เช้าวันนี้   นายอนุทิน  ชาญวีรกูล รองนายกรัฐมนตรีและรัฐมนตรีว่าการกระทรวงสาธารณสุข ได้เดินทางไปส่งทีมแพทย์  ประกอบด้วย แพทย์เวชศาสตร์ฉุกเฉิน แพทย์ระบาดวิทยา จิตแพทย์ และพยาบาล ร่วมเดินทางไปให้การดูแลคนไทยทุกคนที่จะขึ้นเครื่องบินสายการบินแอร์เอเชียกลับไทย โดยมีมาตรการดูแล 3 ส่วน ประกอบด้วย 1.มาตรการเฝ้าระวังก่อนเดินทาง จะมีการคัดกรองสุขภาพโดยทีมของทางการจีนก่อนขึ้นเครื่อง 2.มาตรการดูแลขณะการเดินทางและเมื่อถึงประเทศไทย ทีมแพทย์ไทยจะให้การดูแลทั้งสุขภาพกายและสุขภาพจิตไปพร้อมกัน ระหว่างอยู่บนเครื่องจะคัดกรองซ้ำ เพื่อแยกผู้ที่อาจมีอาการป่วยออกจากคนอื่นและให้การดูแลในพื้นที่ที่แยกไว้ เมื่อเดินทางถึงประเทศไทยจะวัดไข้ซ้ำอีกครั้ง ผู้ที่มีอาการป่วยจะส่งไปรับการรักษาตามมาตรฐาน ส่วนผู้ที่ยังไม่มีอาการจะได้รับการดูแลติดตามอาการอย่างใกล้ชิดทุกวันจนครบ 14 วันตามมาตรฐานการเฝ้าระวังควบคุมโรค และ3.การสื่อสารญาติเพื่อลดความวิตกกังวล
นายแพทย์ณรงค์กล่าวต่อว่า กระทรวงสาธารณสุข ยังได้จัดกิจกรรม Big Cleaning Week จิตอาสาสู้ภัยโคโรนาไวรัส พร้อมกันทั่วประเทศ เพื่อรณรงค์ให้ประชาชน ผู้ประกอบการ และหน่วยงานต่าง ๆ ร่วมกันทำความสะอาดพื้นที่ผิว เช่น ลิฟต์ ประตู ห้องสุขา โรงอาหาร โต๊ะทำงาน เบาะนั่งรถสาธารณะ ราวบันได – ราวจับในตัวรถ เป็นต้น และสร้างสุขนิสัยในป้องกันตนเองโดยยึดหลัก กินร้อน ช้อนกลาง ล้างมือ สวมหน้ากากอนามัยเมื่อมีอาการป่วย โดยในบ่ายวันนี้จะเริ่มรณรงค์จุดแรกที่จุดรวมรถแท็กซี่ อาคารคลังสินค้า 2 สนามบินดอนเมือง
ทั้งนี้ ขอแนะนำให้ใช้หน้ากากอนามัยให้เหมาะสม ถ้าไม่ป่วยใช้แบบผ้าทั่วไปได้ ส่วนผู้ป่วย ผู้ดูแลผู้ป่วย ควรเลือกใช้หน้ากากอนามัยทางการแพทย์  และหน้ากากอนามัยที่ใช้แล้วจะต้องทิ้งอย่างถูกวิธี  เพื่อไม่ให้เป็นแหล่งเชื้อโรค โดยพับหน้ากากอนามัย ม้วนใส่ถุงที่ปิดสนิท แล้วทิ้งลงในถังขยะที่มีฝาปิด และล้างมือทุกครั้งหลังทิ้ง หากเป็นหน้ากากผ้าควรมีสำรองอย่างน้อย 2 ผืน เมื่อใช้แล้วต้องซักทำความสะอาด ตากแดดให้แห้งเพื่อฆ่าเชื้อทุกครั้ง
3. ผลการดำเนินงานที่ด่านควบคุมโรค
- ตั้งแต่วันที่ 3 - 25 มกราคม 2563 ตรวจคัดกรองผู้เดินทางเข้าประเทศด้วยเครื่องวัดอุณหภูมิ สะสม จำนวน 137 เที่ยวบิน จำนวน 21,522 คน ใน 5 ท่าอากาศยาน ได้แก่ ท่าอากาศยานสุวรรณภูมิ ดอนเมือง เชียงใหม่ ภูเก็ต และกระบี่ ได้ และเพิ่มที่ท่าอากาศยานเชียงรายอีก 1 แห่ง ตั้งแต่วันที่ 24 มกราคม -3 กุมภาพันธ์ 2563 คัดกรองผู้โดยสารสายการบินจากสาธารณรัฐประชาชนจีน 276 เที่ยวบิน ผู้เดินทางและลูกเรือได้รับการคัดกรอง จำนวน 13,411 ราย ทางกระทรวงสาธารณสุขได้จัดเจ้าหน้าที่หมุนเวียนไปสนับสนุนเจ้าหน้าที่ที่ด่าน เพื่อให้การทำงานมีประสิทธิภาพตลอด 24 ชั่วโมง
- นักท่องเที่ยวทุกคนจะได้รับแจกคำแนะนำสุขภาพ (health beware card) จากเจ้าหน้าที่ตรวจคนเข้าเมือง และเจ้าหน้าที่ด่านควบคุมโรค
4.ข้อแนะนำประจำวันในการป้องกันตนเองจากโรคปอดอักเสบจากเชื้อไวรัสโคโรนาสายพันธุ์ใหม่ 2019
ย้ำเตือนประชาชนหมั่นล้างมือให้สะอาดอยู่เสมอด้วยน้ำ และสบู่ หรือแอลกอฮอล์เจลล้างมือ ไม่นำมือมาสัมผัสตา จมูก ปาก โดยไม่จำเป็น และปฏิบัติตามคำแนะนำ “กินร้อน ช้อนกลาง ล้างมือ” อย่างเคร่งครัด
*****************************   4 กุมภาพันธ์ 2563

ที่มา : https://www.thaigov.go.th/news/contents/details/27218
