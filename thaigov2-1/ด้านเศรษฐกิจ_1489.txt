รัฐบาลไทย-ข่าวทำเนียบรัฐบาล-รองปลัดฯ ภานุวัฒน์ ให้การต้อนรับคณะผู้ได้รับรางวัล UNEP-ASHRAE Lower GWP Awards 2019

วันจันทร์ที่ 17 กุมภาพันธ์ 2563
รองปลัดฯ ภานุวัฒน์ ให้การต้อนรับคณะผู้ได้รับรางวัล UNEP-ASHRAE Lower GWP Awards 2019
นายภานุวัฒน์ ตริยางกูรศรี รองปลัดกระทรวงอุตสาหกรรม ให้การต้อนรับ คณะผู้ได้รับรางวัล UNEP-ASHRAE Lower GWP Awards  ณ ห้องประชุม 3 ชั้น 3 อาคารสำนักงานปลัดกระทรวงอุตสาหกรรม
เมื่อวันที่ 13 กุมภาพันธ์ 2563 เวลา 13.30 น. นายภานุวัฒน์ ตริยางกูรศรี รองปลัดกระทรวงอุตสาหกรรม พร้อมด้วยนางสาวรัตนา รักษ์ตระกูล ผู้อำนวยการกองบริหารจัดการวัตถุอันตราย และนายวีรพงษ์ เอี่ยมเจริญชัย ผู้อำนวยการกองส่งเสริมเทคโนโลยีการผลิตและพื้นที่อุตสาหกรรม กรมโรงงานอุตสาหกรรม ให้การต้อนรับ นายวรท ล้ำเลิศพงศ์พนา นายวัลลภ ล้ำเลิศพงศ์พนา และคณะผู้ได้รับรางวัล UNEP-ASHRAE Lower GWP Awards เข้าพบเพื่อนำเสนอโครงการ The Crocodile Project CO2 Transcritical Refrigeration System for a Hot-and-Humid Region implemented in Thailand ซึ่งได้รับรางวัลสาขาการลดโลกร้อน โดยใช้ CO2 เป็นสารทำความเย็นทดแทนสารทำความเย็นที่ใช้ในปัจจุบัน พร้อมทั้งหารือแนวทางความเป็นไปได้ที่จะนำเทคโนโลยีดังกล่าวไปปรับใช้ เพื่อเป็นทางเลือกในการช่วยลดปัญหาโลกร้อนที่เกิดจากภาคอุตสาหกรรมไทยอีกทางหนึ่ง ณ ห้องประชุม 3 ชั้น 3 อาคารสำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/26546
