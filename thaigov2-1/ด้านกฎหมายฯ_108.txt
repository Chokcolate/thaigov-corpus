รัฐบาลไทย-ข่าวทำเนียบรัฐบาล-ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม และนายวิทยา สุริยะวงค์ รองปลัดกระทรวงยุติธรรม เข้าร่วมการประชุมคณะกรรมการระดับชาติเพื่อเตรียมการจัดประชุมสุดยอดอาเซียนและก

วันอาทิตย์ที่ 27 ตุลาคม 2562
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม และนายวิทยา สุริยะวงค์ รองปลัดกระทรวงยุติธรรม เข้าร่วมการประชุมคณะกรรมการระดับชาติเพื่อเตรียมการจัดประชุมสุดยอดอาเซียนและก
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม และนายวิทยา สุริยะวงค์ รองปลัดกระทรวงยุติธรรม เข้าร่วมการประชุมคณะกรรมการระดับชาติเพื่อเตรียมการจัดประชุมสุดยอดอาเซียนและการประชุมที่เกี่ยวข้องในช่วงที่ไทยดำรงตำแหน่งประธานอาเซียน ปี ๒๕๖๒
ในวันศุกร์ที่ ๒๕ ตุลาคม ๒๕๖๒ เวลา ๐๙.๓๐ น. ณ ตึกภักดีบดินทร์ ทำเนียบรัฐบาล พลเอก ประยุทธ์ จันทร์โอชา นายกรัฐมนตรี เป็นประธานการประชุมคณะกรรมการระดับชาติเพื่อเตรียมการจัดประชุมสุดยอดอาเซียนและการประชุมที่เกี่ยวข้องในช่วงที่ไทยดำรงตำแหน่งประธานอาเซียน ปี ๒๕๖๒ ครั้งที่ ๓/๒๕๖๒ โดยมี ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม และนายวิทยา สุริยะวงค์ รองปลัดกระทรวงยุติธรรม เข้าร่วมการประชุมฯ
สำหรับการประชุมดังกล่าวจัดขึ้นเพื่อเตรียมความพร้อมการต้อนรับการเยือนของประเทศต่างๆ ในช่วงการประชุมสุดยอดอาเซียน ครั้งที่ ๓๕ และการประชุมสุดยอดที่เกี่ยวข้อง ทั้งในด้านพิธีการและอำนวยความสะดวก กิจกรรมคู่ขนาน ประเด็นสำคัญที่ไทยจะผลักดันและผลลัพธ์ที่เป็นรูปธรรมในการประชุมครั้งนี้ และพิจารณาเรื่องต่างๆ ที่เกี่ยวข้องกับการประชุมสุดยอดอาเซียน ครั้งที่ ๓๕ และการประชุมสุดยอดที่เกี่ยวข้อง อาทิ การประชาสัมพันธ์ การจัดแสดงทางวัฒนธรรม และมาตรการรักษาความปลอดภัยและการจราจร

ที่มา : https://www.thaigov.go.th/news/contents/details/24075
