รัฐบาลไทย-ข่าวทำเนียบรัฐบาล-นายถาวร เสนเนียม รัฐมนตรีช่วยว่าการกระทรวงคมนาคม เป็นประธานคิกออฟ Friendly Design เพื่อคนทั้งมวล และมอบป้ายประกาศเกียรติคุณให้กับองค์กรที่ได้รับรางวัลอารยสถาปัตย์

วันศุกร์ที่ 29 พฤศจิกายน 2562
นายถาวร เสนเนียม รัฐมนตรีช่วยว่าการกระทรวงคมนาคม เป็นประธานคิกออฟ Friendly Design เพื่อคนทั้งมวล และมอบป้ายประกาศเกียรติคุณให้กับองค์กรที่ได้รับรางวัลอารยสถาปัตย์
นายถาวร เสนเนียม รัฐมนตรีช่วยว่าการกระทรวงคมนาคม เป็นประธานคิกออฟ Friendly Design เพื่อคนทั้งมวล และมอบป้ายประกาศเกียรติคุณให้กับองค์กรที่ได้รับรางวัลอารยสถาปัตย์
วันที่ 29 พฤศจิกายน 2562 เวลา 14.00 น. นายถาวร เสนเนียม รัฐมนตรีช่วยว่าการกระทรวงคมนาคม เป็นประธานคิกออฟ Friendly Design การเดินทางทางอากาศ เพื่อคนทั้งมวล และมอบป้ายประกาศเกียรติคุณให้กับองค์กรอารยสถาปัตย์ แห่งปี 2562 ได้แก่ บริษัท การบินไทย จำกัด (มหาชน) สำนักงานใหญ่ ท่าอากาศยานนานาชาติหาดใหญ่ ท่าอากาศยานนานาชาติสุราษฏร์ธานี เป็นต้น ณ อิมแพค เมืองทองธานี โดยมี นายจิราวุฒิ วินัยพานิช ผู้อำนวยการใหญ่ฝ่ายบริหารทั่วไป บกท. นายกฤษนะ ละไล ประธานมูลนิธิอารยสถาปัตย์เพื่อคนทั้งมวล ให้การต้อนรับ มูลนิธิอารยสถาปัตย์เพื่อคนทั้งมวล ได้ร่วมกับเครือข่าย Friendly Design จัดงาน “Thailand Friendly Design Expo 2019 : มหกรรมอารยสถาปัตย์ และนวัตกรรมสุขภาพเพื่อคนทั้งมวล ครั้งที่ 4” ด้วยการสนับสนุนจากกระทรวงคมนาคมและหน่วยงานในสังกัดกระทรวงฯ โดยแนวคิดการจัดงาน คือ “Home Care & Rehabilitation : การดูแลและฟื้นฟูสุขภาพสำหรับผู้สูงอายุ ผู้ป่วยพักฟื้น ผู้พิการ และผู้ที่ใช้รถเข็น” เชื่อมโยงสู่ “Tourism for All : การท่องเที่ยวเพื่อคนทั้งมวล” จัดแสดงผลงาน นวัตกรรม เทคโนโลยี สินค้า ผลิตภัณฑ์ การเดินทาง การท่องเที่ยว ศิลปวัฒนธรรม การออกแบบ และการบริการต่างๆ เพื่อรองรับสังคมสูงวัย ส่งเสริมสิทธิความเสมอภาคของผู้พิการ คนใช้รถเข็น ตลอดจนขับเคลื่อนการท่องเที่ยวเพื่อคนทั้งมวล ส่งเสริมความคิดสร้างสรรค์ในการประดิษฐ์ออกแบบหรือสร้างสิ่งอำนวยความสะดวก ธุรกิจการค้าการลงทุน และการเผยแพร่ประชาสัมพันธ์สร้างการรับรู้ในวงกว้าง ประเทศไทยกำลังปรับตัวเข้าสู่สังคมผู้สูงวัย ที่คาดว่าจะมีจำนวนผู้สูงอายุและจำนวนผู้พิการเพิ่มมาขึ้นอย่างต่อเนื่อง จึงต้องเตรียมความพร้อมในการเข้าสู่สังคมผู้สูงวัยตั้งแต่นี้เป็นต้นไป โดยเฉพาะเรื่องของอารยสถาปัตย์ที่จะเป็นปัจจัยสาคัญในการพัฒนาสังคมให้ดีขึ้น โดย กระทรวงคมนาคม มีความมุ่งมั่นที่จะส่งเสริม ขับเคลื่อนประเทศไทยให้เป็นเมืองอารยสถาปัตย์ที่ทุกคนเข้าถึงได้อย่างเท่าเทียม เป็นธรรม ด้วยการพัฒนาการขนส่งและการเดินทาง ให้ทุกคนสามารถเข้าถึงและมีส่วนร่วมในการสร้างโอกาสพัฒนาประเทศสู่ความเป็นศูนย์กลางของการจัดแสดงสินค้า บริการ และธุรกิจที่เกี่ยวกับ Friendly Design ในภูมิภาคอาเซียนต่อไป โดยได้มอบนโยบาย แก่หน่วยงานในสังกัดที่เกี่ยวข้องกับการเดินทางของผู้พิการทั้งทางบก ราง น้ำ และอากาศ ให้เอาใจใส่ดูแลผู้พิการอย่างทั่วถึง โดยเฉพาะการเดินทางทางอากาศ ทุกสนามบินจะต้องมี ทางลาด ห้องน้ำ พื้นที่เฉพาะสำหรับผู้พิการเพื่ออำนวยความสะดวกในการเดินทาง และเจ้าหน้าที่ช่วยเหลือเตรียมพร้อมตลอดเวลา ทั้งนี้ ในการจัดซื้อเครื่องบินใหม่ ให้ บกท. ดำเนินการจัดเตรียมความพร้อมการอำนวยความสะดวกของห้องน้ำและการขึ้นลงเครื่องสำหรับผู้พิการและผู้สูงอายุที่เดินทางวีลแชร์ด้วย

ที่มา : https://www.thaigov.go.th/news/contents/details/24944
