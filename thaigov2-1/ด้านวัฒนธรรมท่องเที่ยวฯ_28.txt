รัฐบาลไทย-ข่าวทำเนียบรัฐบาล-"SAT Presents Road to PTT Thailand Grand Prix 2019"

วันอังคารที่ 13 สิงหาคม 2562
"SAT Presents Road to PTT Thailand Grand Prix 2019"
การเป็นเจ้าภาพจัดการแข่งขันโมโตจีพีในปีแรก  แสดงให้เห็นถึงศักยภาพที่เต็มเปี่ยมของประเทศไทยในด้านมอเตอร์สปอร์ต    กีฬาและการท่องเที่ยว เป็นการประกาศว่าประเทศไทยนั้นมีความแข็งแกร่งอย่างมาก โดยมียอดผู้เข้าชมทั้งหมด 222,535 คน
วันที่ 11 สิงหาคม 2562 นายพิพัฒน์ รัชกิจประการ รัฐมนตรีว่าการกระทรวงการท่องเที่ยวและกีฬา (รมว.กก.) เป็นประธานแถลงข่าวความร่วมมือพร้อมจัดกิจกรรม "SAT Presents Road to PTT Thailand Grand Prix 2019" ร่วมด้วย ดร.ก้องศักด ยอดมณี ผู้ว่าการการกีฬาแห่งประเทศไทย (กกท.) และผู้สนับสนุนหลักอย่าง บริษัท ปตท. น้ำมันและการค้าปลีก จำกัด (มหาชน) หรือ พีทีทีโออาร์, บริษัท ไทยเบฟเวอเรจ จำกัด (มหาชน), บริษัท เอ.พี.ฮอนด้า จำกัด, บริษัท ไทยยามาฮ่ามอเตอร์ จำกัด, กรมการขนส่งทางบก และสนามช้าง อินเตอร์เนชั่นแนล เซอร์กิต ณ สเตเดี้ยมวัน
นายพิพัฒน์ รัชกิจประการ รัฐมนตรีว่าการกระทรวงการท่องเที่ยวและกีฬา เปิดเผยว่า “การเป็นเจ้าภาพจัดการแข่งขันโมโตจีพีในปีแรก  แสดงให้เห็นถึงศักยภาพที่เต็มเปี่ยมของประเทศไทยในด้านมอเตอร์สปอร์ต    กีฬาและการท่องเที่ยว เป็นการประกาศว่าประเทศไทยนั้นมีความแข็งแกร่งอย่างมาก โดยมียอดผู้เข้าชมทั้งหมด 222,535 คน ซึ่งสูงที่สุดเมื่อเทียบกับตัวเลขผู้ชมทั้งหมด 19 สนามจากทั่วโลก
และกระทรวงการท่องเที่ยวและกีฬา ขอยืนยันว่ารัฐบาลให้ความสำคัญกับการเป็นเจ้าภาพโมโตจีพี     ของประเทศไทยอย่างมาก และพร้อมที่จะสนับสนุนอย่างเต็มรูปแบบเพื่อให้การจัดการแข่งขันดำเนินไปอย่างราบรื่น ทั้งในและนอกสนามแข่ง ซึ่งถือเป็นการสร้างภาพลักษณ์ที่ดีของประเทศไทยในสายตาชาวโลก
ทั้งนี้ ผู้ที่สนใจสามารถซื้อบัตรเข้าชมการแข่งขัน  ผ่านทาง เคาน์เตอร์เซอร์วิส ออลล์ทิคเก็ต ในร้านเซเว่นอีเลฟเว่น และร้านค้าที่มีสัญลักษณ์เคาน์เตอร์เซอร์วิส กว่า 12,000 สาขาทั่วประเทศ รวมถึงช่องทางออนไลน์ที่ www.allticket.com โดยการแข่งขัน PTT Thailand Grand Prix 2019 จะจัดขึ้นระหว่างวันที่ 4-6 ตุลาคม 2562 ณ สนามช้าง อินเตอร์เนชั่นแนล เซอร์กิต จังหวัดบุรีรัมย์

ที่มา : https://www.thaigov.go.th/news/contents/details/22186
