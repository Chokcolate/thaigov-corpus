รัฐบาลไทย-ข่าวทำเนียบรัฐบาล-การประชุมบูรณาการการวิเคราะห์ข้อมูลผลิตภัณฑ์มวลรวมจังหวัด (Gross Provincial Product: GPP) ระหว่างหน่วยงานส่วนกลาง และหน่วยงานระดับจังหวัด

วันจันทร์ที่ 7 ตุลาคม 2562
การประชุมบูรณาการการวิเคราะห์ข้อมูลผลิตภัณฑ์มวลรวมจังหวัด (Gross Provincial Product: GPP) ระหว่างหน่วยงานส่วนกลาง และหน่วยงานระดับจังหวัด
นายณัฐพล รังสิตพล ผู้อำนวยการสำนักงานเศรษฐกิจอุตสาหกรรม รักษาราชการแทนอธิบดีกรมส่งเสริมอุตสาหกรรม  เป็นประธานในการประชุมบูรณาการการวิเคราะห์ข้อมูลผลิตภัณฑ์มวลรวมจังหวัด  ห้องประชุมชุณหะวัณ ชั้น 3 อาคาร สำนักงานปลัดกระทรวงอุตสาหกรรม
วันนี้ (7 ตุลาคม 2562) นายณัฐพล รังสิตพล ผู้อำนวยการสำนักงานเศรษฐกิจอุตสาหกรรม รักษาราชการแทนอธิบดีกรมส่งเสริมอุตสาหกรรม ในฐานะประธานคณะทำงานบูรณาการข้อมูลสารสนเทศและการบริการภาครัฐ เป็นประธานในการประชุมบูรณาการการวิเคราะห์ข้อมูลผลิตภัณฑ์มวลรวมจังหวัด (Gross Provincial Product: GPP) ระหว่างหน่วยงานส่วนกลาง และหน่วยงานระดับจังหวัด ซึ่งจัดขึ้นเพื่อรับฟังความคิดเห็นและข้อเสนอแนะจากหน่วยงานที่เกี่ยวข้อง เพื่อบูรณาการองค์ความรู้ของเนื้อหาการจัดทำข้อมูล GPP ภายใต้หลักเกณฑ์ที่มีมาตรฐานและเป็นไปในทิศทางเดียวกันทั่วประเทศโดยมีผู้แทนจาก สำนักงานสภาพัฒนาการเศรษฐกิจและสังคมแห่งชาติ สำนักงานสถิติแห่งชาติ มหาวิทยาลัยเชียงใหม่ และหน่วยงานในสังกัดกระทรวงอุตสาหกรรม เข้าร่วมในการประชุมด้วย ณ ห้องประชุมชุณหะวัณ ชั้น 3 อาคาร สำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/23676
