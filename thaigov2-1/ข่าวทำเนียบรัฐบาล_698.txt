รัฐบาลไทย-ข่าวทำเนียบรัฐบาล-นายกรัฐมนตรีขอความร่วมมือนักท่องเที่ยวแจ้งประวัติการเดินทาง

วันพฤหัสบดีที่ 27 กุมภาพันธ์ 2563
นายกรัฐมนตรีขอความร่วมมือนักท่องเที่ยวแจ้งประวัติการเดินทาง
นายกรัฐมนตรีขอความร่วมมือนักท่องเที่ยวแจ้งประวัติการเดินทาง
วันนี้ เวลา 09.50 น. ณ อาคารรัฐสภา พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม กล่าวย้ำรัฐบาลเฝ้าระวังการแพร่ระบาดอย่างเข้มงวด ในส่วนของคณะรัฐมนตรีที่ได้มีเดินทางไประเทศเสี่ยงทั้ง 3 ท่านนั้นยืนยันว่า ได้เข้ารับการตรวจที่สถาบันบำราศนราดูรเรียบร้อยแล้ว และตรวจไม่พบอาการอย่างใด  แต่ได้สั่งให้ระวังตัวเองและคอยติดตามดูอาการ โดยให้แพทย์ได้นัดเป็นระยะ ๆ ช่วงเวลาที่อาจจะมีการฟักตัว ก็ขอให้ระมัดระวังอย่าอยู่ใกล้กับคนอื่น ทุกคนทราบดีเป็นหน้าที่ของตัวเอง เมื่อมีมาตรการต่าง ๆ ออกมาขอให้ทุกคนร่วมมือ ปัญหาสำคัญอยู่ที่บางคนไม่แจ้ง ฉะนั้นทุกคนต้องช่วยกัน
นายกรัฐมนตรียังได้ได้สั่งการในคณะรัฐมนตรี เลี่ยงการเดินทางไปดูงานในต่างประเทศพื้นที่เสี่ยง และ ให้เปลี่ยนเป็นการดูงานในประเทศแทน เพื่อช่วยส่งเสริมการท่องเที่ยวไทย และจะได้เกิดแก่ประโยชน์ในพื้นที่ เช่น การจัดการประชุมต่าง โดยเฉพาะการประชุมของส่วนราชการต่าง ๆ
........................................

ที่มา : https://www.thaigov.go.th/news/contents/details/26774
