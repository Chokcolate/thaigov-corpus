รัฐบาลไทย-ข่าวทำเนียบรัฐบาล-รัฐบาลเตรียมจัดงานสวดมนต์ข้ามปี  2563 เพื่อความเป็นสิริมงคลเนื่องในโอกาสวันขึ้นปีใหม่ คาดมีพุทธศาสนิกชนสนใจเข้าร่วมเป็นจำนวนมาก

วันพุธที่ 25 ธันวาคม 2562
รัฐบาลเตรียมจัดงานสวดมนต์ข้ามปี  2563 เพื่อความเป็นสิริมงคลเนื่องในโอกาสวันขึ้นปีใหม่ คาดมีพุทธศาสนิกชนสนใจเข้าร่วมเป็นจำนวนมาก
รัฐบาลเตรียมจัดงานสวดมนต์ข้ามปี  2563 เพื่อความเป็นสิริมงคลเนื่องในโอกาสวันขึ้นปีใหม่ คาดมีพุทธศาสนิกชนสนใจเข้าร่วมเป็นจำนวนมาก
วันนี้ (24 ธ.ค.62) เวลา 15.00 น. พระศรีวิทสุทธิวงศ์ เจ้าคณะอำเภอบางเลน วัดพระปฐมเจดีย์  และ นายเทวัญ  ลิปตพัลลภ  รัฐมนตรีประจำสำนักนายกรัฐมนตรี ร่วมแถลงข่าวสวดมนต์ข้ามปี 2563  “สวดมนต์พุทธวิถี เสริมบารมี เริ่มสิ่งดี รับปีใหม่” ณ ห้องแถลงข่าวมหาเถรสมาคม อาคารสมเด็จพระมหารัชมังคลาจารย์สำนักงานพระพุทธศาสนาแห่งชาติ อ.พุทธมณฑล จ.นครปฐม ซึ่งกำหนดจัดระหว่างวันที่ 30 ธันวาคม 2562  ถึงวันที่ 1 มกราคม 2563 ทั่วประเทศ
รัฐมนตรีประจำสำนักนายกรัฐมนตรี เปิดเผยว่า ตามที่มหาเถรสมาคม มีมติให้สำนักงานพระพุทธศาสนาแห่งชาติ จัดโครงการสวดมนต์ เนื่องในโอกาสวันขึ้นปีใหม่ 2563 เพื่อเฉลิมฉลองและเพื่อความเป็นสิริมงคลแก่ชีวิต ครอบครัวและสังคม โดยให้พุทธมณฑล จังหวัดนครปฐม เป็นศูนย์กลางในการจัดกิจกรรมนั้น สำนักงานพระพุทธศาสนาแห่งชาติ จึงได้กำหนดจัดงานสวดมนต์ข้ามปี 2563 “สวดมนต์พุทธวิถี เสริมบารมี เริ่มสิ่งดีรับปีใหม่” ระหว่างวันที่ 30 ธันวาคม 2562  ถึงวันที่ 1 มกราคม 2563 ณ ลานรอบองค์พระประธานพุทธมณฑล อ.พุทธมณฑล จ.นครปฐม  โดยมีกำหนดการ ดังนี้
วันจันทร์ที่ 30 ธันวาคม 2563 เวลา 17.19 น. พิธี “สวดมนต์พุทธวิถี เสริมบารมี เริ่มสิ่งดีรับปีใหม่” โดยได้รับความเมตตาจาก สมเด็จพระมหารัชมงคลมุนี กรรมการมหาเถรสมาคม เป็นประธานฝ่ายสงฆ์ พร้อมด้วยพระเถราจารย์จากทุกจังหวัดทั่วประเทศ เข้าร่วมในพิธี
วันอังคารที่ 31 ธันวาคม 2562 ตั้งแต่เวลา 18.00 น. เป็นต้นไป เป็นพิธีสวดมนต์ข้ามปี 2563 “เสริมบารมี เริ่มสิ่งดีรับปีใหม่” โดยนายเทวัญ  ลิปตพัลลภ  รัฐมนตรีประจำสำนักนายกรัฐมนตรี  เป็นประธานในพิธี
วันพุธที่ 1 มกราคม 2563  เวลา 07.00 น. พิธีตักบาตร เนื่องในโอกาสวันขึ้นปีใหม่ พ.ศ. 2563
ทั้งนี้ การจัดงานสวดมนต์ข้ามปี 2563 ในปีนี้เป็นครั้งแรกที่สำนักงานพระพุทธศาสนาแห่งชาติ กำหนดจัดงานในวันที่30 ธันวาคม 2563 เวลา 17.19 น. เพื่อเป็นการทำร่างกายและจิตใจของเราให้บริสุทธิ์ เสริมความเป็นสิริมงคลแก่ชีวิตก่อนเข้าร่วมในพิธีสวดมนต์ข้ามปีในคืนวันที่ 31 ธันวาคม 2563  ซึ่งจะจัดขึ้นพร้อมกันทั่วประเทศไทย ณ วัดศูนย์กลางที่จังหวัดกำหนดและวัดไทยในต่างประเทศ  ตามบทสวดมนต์ที่สำนักงานพระพุทธศาสนาแห่งชาติได้จัดส่งไปให้ทุกจังหวัด ผ่านทางสำนักงานพระพุทธศาสนาจังหวัดทุกจังหวัดเป็นที่เรียบร้อยแล้ว
.......................................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/25453
