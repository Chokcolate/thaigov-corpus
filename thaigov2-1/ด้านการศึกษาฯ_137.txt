รัฐบาลไทย-ข่าวทำเนียบรัฐบาล-วว. ร่วมการประชุม WAITRO MEETINGS ณ ประเทศบอตสวานา

วันศุกร์ที่ 8 พฤศจิกายน 2562
วว. ร่วมการประชุม WAITRO MEETINGS ณ ประเทศบอตสวานา
วว. ร่วมการประชุม WAITRO MEETINGS ณ ประเทศบอตสวานา
ดร.ชุติมา เอี่ยมโชติชวลิต ผู้ว่าการสถาบันวิจัยวิทยาศาสตร์และเทคโนโลยีแห่งประเทศไทย (วว.) กระทรวงการอุดมศึกษา วิทยาศาสตร์ วิจัยและนวัตกรรม (อว.) ร่วมการประชุมคณะกรรมการบริหาร WAITRO Board-Regional Focal Point (RFP) Meetings ครั้งที่ 26 และการประชุม RFP Meetings ทั้งนี้ กิจกรรมการประชุมดังกล่าว กำหนดจัดขึ้น 2 ครั้งต่อปี เพื่อติดตามผลการดำเนินงานของคณะกรรมการบริหารและหน่วยงาน Regional Focal Point 2019 - 2020 ของ WAITRO รวมถึงแผนงานการดำเนินงานในอนาคต วว. ในฐานะ RFP ของภูมิภาคเอเชียและแปซิฟิก ได้ดำเนินการ เป็นผู้ประสานงานระหว่างสมาชิกในภูมิภาค สนับสนุนภาพลักษณ์ โครงการ และกิจกรรมของ WAITRO แก่สมาชิก รวมถึงแสวงหาหน่วยงานวิจัยและเทคโนโลยีเพื่อเชิญเป็นสมาชิก WAITRO นอกจากนี้ วว. ยังเข้าร่วมโครงการสำคัญต่างๆ ของ WAITRO ที่จัดให้แก่สมาชิกในปี 2019 - 2020 เช่น ​SAIRA Water Campaign & Innovation Award, Horizon 2020 เป็นต้น (วันที่ 6-8 พฤศจิกายน 2562 ณ เมือง Kasane ประเทศบอตสวานา)
เผยแพร่ข่าว : นายธัชนนท์ บุญหล้า
ส่วนสื่อสารองค์กร สำนักบริหารกลาง
กระทรวงการอุดมศึกษา วิทยาศาสตร์ วิจัยและนวัตกรรม
โทรศัพท์ 0 2333 3700 ต่อ 3728 - 3732 โทรสาร 0 2333 3834
Facebook : @MHESIThailand
Call Center โทร.1313

ที่มา : https://www.thaigov.go.th/news/contents/details/24430
