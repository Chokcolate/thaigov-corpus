รัฐบาลไทย-ข่าวทำเนียบรัฐบาล-โครงการรถไฟฟ้าสายสีน้ำเงิน ส่วนต่อขยาย

วันศุกร์ที่ 4 ตุลาคม 2562
โครงการรถไฟฟ้าสายสีน้ำเงิน ส่วนต่อขยาย
วันศุกร์ที่ 4 ตุลาคม 2562
​
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลกำหนดแผนการพัฒนาโครงสร้างพื้นฐานด้านคมนาคมขนส่งซึ่งเป็นปัจจัยพื้นฐานสำคัญในการพัฒนาประเทศ เพื่อให้สามารถรองรับการขนส่งและการเดินทางหลายรูปแบบได้อย่างไร้รอยต่อ ช่วยแก้ไขปัญหาจราจรติดขัดในเขตเมือง โดยโครงการรถไฟฟ้าสายสีน้ำเงิน ส่วนต่อขยาย เป็นหนึ่งในหลาย ๆ โครงการที่กำลังดำเนินการ สำหรับช่วงหัวลำโพง – บางแค จะเชื่อมจากสถานีหัวลำโพงไปยังสถานีหลักสอง สิ้นสุดที่ ถ.กาญจนาภิเษก ระยะทาง 16 กิโลเมตร และช่วงเตาปูน – ท่าพระ เชื่อมต่อจากสถานีเตาปูนไปยังสถานีท่าพระ สิ้นสุดที่บริเวณแยกท่าพระ ระยะทาง 11 กิโลเมตร ทั้งนี้เมื่อดำเนินการเสร็จสิ้นทุกเส้นทางจะทำให้เส้นทางรถไฟฟ้าใน กทม.เชื่อมต่อกันและมีความยาวเป็นอันดับ 3 ของโลก
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/23619
