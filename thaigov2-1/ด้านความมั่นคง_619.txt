รัฐบาลไทย-ข่าวทำเนียบรัฐบาล-'ว​ราวุธ'​ มอบนโยบายองค์การบริหารจัดการก๊าซเรือนกระจก

วันพฤหัสบดีที่ 12 มีนาคม 2563
'ว​ราวุธ'​ มอบนโยบายองค์การบริหารจัดการก๊าซเรือนกระจก
นายวราวุธ​ ศิลปอาชา​ รัฐมนตรีว่าการกระทรวงทรัพยากรธรรมชาติและสิ่งแวดล้อม​ ตรวจเยี่ยมให้กำลังใจพร้อมมอบนโยบายการดำเนินงานองค์การบริหารจัดการก๊าซเรือนกระจก​ (องค์การมหาชน)
'ว​ราวุธ'​ มอบนโยบายองค์การบริหารจัดการก๊าซเรือนกระจก
วันที่ 11 มีนาคม 2563 ​เวลา​ 13.30 น. นายวราวุธ​ ศิลปอาชา​ รัฐมนตรีว่าการกระทรวงทรัพยากรธรรมชาติและสิ่งแวดล้อม​ ตรวจเยี่ยมให้กำลังใจพร้อมมอบนโยบายการดำเนินงานองค์การบริหารจัดการก๊าซเรือนกระจก​ (องค์การมหาชน)​ โดยมี​ นายยุทธพล​ อังกินันทน์​ ที่ปรึกษารัฐมนตรีว่าการกระทรวงทรัพยากรธรรมชาติและสิ่งแวดล้อม​ นายธเนศพล​ ธนบุณยวัฒน์​ เลขานุการรัฐมนตรีว่าการกระทรวงทรัพยากรและสิ่งแวดล้อม​ และนายจตุพร​ บุรุษพัฒน์​ ปลัดกระทรวงทรัพยากรธรรมชาติและสิ่งแวดล้อม​ ร่วมติดตามการตรวจราชการในครั้งนี้ด้วย
ในการนี้​ รัฐมนตรีว่าการกระทรวงทรัพยากรธรรมชาติและสิ่งแวดล้อม​ ได้มอบนโยบาย และแนวทางการดำเนินงานแก่ผู้บริหารองค์การบริหารจัดการก๊าซเรือนกระจก​ (องค์การมหาชน)​ สรุปดังนี้
1.​ ปัจจุบัน​ บทบาท ขององค์การบริหารก๊าซเรือนกระจก จะมีความสำคัญมากขึ้นๆ จะทำอย่างไรให้ภาพขององค์กร เป็นที่รู้จักอย่างแพร่หลายในประเทศไทย
2.​ การทำความเข้าใจกับพี่น้องประชาชน เรื่องก๊าซเรือนกระจก เรื่องการลดการเผา เป็นสิ่งที่สำคัญ ความสัมพันธ์ระหว่างองค์กรของเรากับประชาชน​ จะทำอย่างไรที่เราจะสื่อสารให้ประชาชนเข้าใจ การทำงาน ต้องให้ประชาชนมีส่วนร่วม
3.​ เนื้อหางานขององค์การบริหารก๊าซเรือนกระจก ต้องใช้ความร่วมมือ จากหน่วยงานต่างๆ ที่จะควบคุมการใช้ ควบคุมการผลิต ให้เป็นไปตามเป้าหมายที่เราตั้งเอาไว้ ต้องขอความร่วมมือ จากหน่วยงานที่เกี่ยวข้อง หน่วยงาน ที่มีบทบาทและความสำคัญ ที่เข้าถึงพี่น้องประชาชน ประเมินการทำงานที่ผ่านมาของเรา ใช้กระทรวงต่างๆ​ ให้เป็นประโยชน์ เช่น กระทรวงพลังงาน กระทรวงเกษตร กระทรวงอุตสาหกรรม
4.​ การทำคาร์บอนเครดิต จะทำอย่างไร วิธีการไหน ให้ชาวบ้านเข้าใจดีที่สุด
โดย​ นายวราวุธ​ ศิลปอาชา​ รัฐมนตรีว่าการกระทรวงทรัพยากรธรรมชาติ​และ​สิ่ง​แวดล้อม​ ได้ให้ข้อคิดว่า​ "ก่อนที่ธรรมชาติจะลงโทษมากกว่านี้​ จะทำอย่างไรที่จะลดก๊าซเรือนกระจกลงได้"

ที่มา : https://www.thaigov.go.th/news/contents/details/27092
