รัฐบาลไทย-ข่าวทำเนียบรัฐบาล-จุรินทร์ รุด หารือผู้นำเข้าข้าวไทยรายใหญ่ในอเมริกา เน้นมาตรฐานและเพิ่มยอดส่งออกด้วยคุณภาพข้าวระดับพรีเมี่ยม

วันเสาร์ที่ 9 พฤศจิกายน 2562
จุรินทร์ รุด หารือผู้นำเข้าข้าวไทยรายใหญ่ในอเมริกา เน้นมาตรฐานและเพิ่มยอดส่งออกด้วยคุณภาพข้าวระดับพรีเมี่ยม
จุรินทร์ รุด หารือผู้นำเข้าข้าวไทยรายใหญ่ในอเมริกา เน้นมาตรฐานและเพิ่มยอดส่งออกด้วยคุณภาพข้าวระดับพรีเมี่ยม
จุรินทร์ รุด หารือผู้นำเข้าข้าวไทยรายใหญ่ในอเมริกา เน้นมาตรฐานและเพิ่มยอดส่งออกด้วยคุณภาพข้าวระดับพรีเมี่ยม
9 พย.2562 (ไทย)
วันนี้เมื่อเวลา 10.00 น. ตรงกับวันที่ 8 พย.2562 ลอสแอนเจลิส รัฐแคลิฟอร์เนีย สหรัฐอเมริกา￼ นายจุรินทร์ ลักษณวิศิษฏ์ หัวหน้าพรรคประชาธิปัตย์ รองนายกรัฐมนตรีและรัฐมนตรีว่าการกระทรวงพาณิชย์ และคณะผู้บริหารเปิดโอกาสให้ผู้นำเข้าข้าวจากประเทศไทยเพื่อจำหน่ายในสหรัฐอเมริกาเข้าพบหารือแลกเปลี่ยนถึงอุปสรรคปัญหาและโอกาสการพัฒนาการค้าเพิ่มปริมาณการส่งออกจากประเทศไทย โดยใช้เวลาหารือกว่า 2 ชม. ตัวแทนผู้ประกอบการที่￼สหรัฐอเมริการายใหญ่ร่วม 13 ราย เช่น Otis MaAllister,Inc. ,Sun Lee , Asian Trading Corp,Vinh-Sanh Trading &First World,U.S Trading Co.,N.A Trading,H.C Food ,Chayothai LLC ,American Commercial Transportation เป็นต้น
นายจุรินทร์ กล่าวขอบคุณผู้ประกอบการทั้งหมดที่หลายรายเดินทางมาจากรัฐไกลๆเพื่อมาเข้าพบหารือที่เมืองลอสแอนเจลิส รัฐแคลิฟอเร์นีย เป็นการให้ความสำคัญต่อการหารืออย่างยิ่ง โดยปัจจุบันนี้ข้าวไทยส่งออกสหรัฐอเมริกาปีละประมาณ 500,000 ตันโดยเฉพาะข้าวหอมมะลินั้นถือว่าอเมริกาเป็นตลาดสำคัญอันดับต้นต้นของไทย
และในช่วง 5 ปีที่ผ่านมานี้สหรัฐอเมริกานำเข้าข้าวหอมมะลิจากไทยเพิ่มขึ้นเฉลี่ยร้อยละ 4.92 ไทยให้ความสำคัญกับตลาดสหรัฐและการผูกสัมพันธ์กับผู้นำเข้าข้าวและผู้ค้าข้าวมากประกอบกับราคาข้าวหอมมะลิไทยในช่วงนี้ค่อนข้างสูง ซึ่งการมาเยือนครั้งนี้จะเป็นโอกาสที่ทำให้รู้จักผู้นำเข้าเพื่อขอทราบสถานการณ์ตลาดและแนวทางความร่วมมือในการส่งเสริมการขายตลาดข้าวไทย￼
ปัจจุบันการจัดกิจกรรมส่งเสริมการขายข้าวหอมมะลิไทยร่วมกับผู้นำเข้าและห้างซุปเปอร์มาร์เก็ตสำคัญทั่วประเทศสหรัฐอเมริกา ทั้งเข้าร่วมงานแสดงสินค้าสำคัญ การประชาสัมพันธ์ผ่านสถาบันสอนทำอาหาร การเข้าถึงกลุ่มผู้บริโภค การประชาสัมพันธ์ภาพลักษณ์ข้าวไทยผ่านสื่อโซเชียลมีเดีย การร่วมกับร้านอาหารไทยประชาสัมพันธ์ข้าวหอมมะลิและอื่นๆเป็นต้น
" รัฐบาลไทยให้ความสำคัญคู่ค้าทุกระดับโดยเฉพาะผู้ประกอบการที่นำเข้าข้าวและสินค้าอาหารจากไทยมาอย่างยาวนานทางกระทรวงพาณิชย์ก็พร้อมทำงานอย่างใกล้ชิดกับผู้ค้าทุกรายและหวังว่าจะมีโอกาสต้อนรับ￼เสมอ จากนี้ไปเราจะเน้นการทำตลาดและทำประชาสัมพันธ์เชิงรุกมากขึ้นเพื่อส่งเสริมการบริโภคข้าวไทยให้เป็นข้าวพรีเมี่ยม เป็นข้าวคุณภาพดี" นายจุรินทร์ กล่าว

ที่มา : https://www.thaigov.go.th/news/contents/details/24451
