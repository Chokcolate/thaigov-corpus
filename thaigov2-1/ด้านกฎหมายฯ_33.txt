รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ตรวจเยี่ยมกรมคุ้มครองสิทธิและเสรีภาพ  พร้อมมอบเงินช่วยเหลือเยียวยาประชาชนผู้เสียหายในคดีอาญา

วันอังคารที่ 13 สิงหาคม 2562
รัฐมนตรีว่าการกระทรวงยุติธรรม ตรวจเยี่ยมกรมคุ้มครองสิทธิและเสรีภาพ  พร้อมมอบเงินช่วยเหลือเยียวยาประชาชนผู้เสียหายในคดีอาญา
รัฐมนตรีว่าการกระทรวงยุติธรรม ตรวจเยี่ยมกรมคุ้มครองสิทธิและเสรีภาพ พร้อมมอบเงินช่วยเหลือเยียวยาประชาชนผู้เสียหายในคดีอาญา
ในวันศุกร์ที่ ๙ สิงหาคม ๒๕๖๒ เวลา ๑๔.๐๐ น. ณ กรมคุ้มครองสิทธิและเสรีภาพ
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
นายสมศักดิ์ เทพสุทิน รัฐมนตรีว่าการกระทรวงยุติธรรม
พร้อมด้วยคณะผู้บริหารกระทรวงยุติธรรม เข้าตรวจเยี่ยมกรมคุ้มครองสิทธิและเสรีภาพ
พร้อมเยี่ยมชมนิทรรศการแบบมีชีวิต และกิจกรรมต่าง ๆ
อาทิ นิทรรศการด้านการส่งเสริมสิทธิและเสรีภาพ การส่งเสริมการระงับข้อพิพาท
การพิทักษ์สิทธิและเสรีภาพ การให้ความช่วยเหลือประชาชนทางกฎหมาย
พร้อมกันนี้ รัฐมนตรีกระทรวงยุติธรรม ได้มอบเงินเยียวยาแก่ผู้เสียหายในคดีอาญาและทายาท
ตามพระราชบัญญัติค่าตอบแทนผู้เสียหายและค่าทดแทนและค่าใช้จ่ายแก่จำเลยในคดีอาญา
พ.ศ.๒๕๔๔ และที่แก้ไขเพิ่มเติม (ฉบับที่ ๒) พ.ศ.๒๕๕๙
จากกรณีความเสียหายต่อชีวิตและร่างกาย จำนวน ๒ ราย รวมเป็นเงินทั้งสิ้น ๑๖๙,๒๕๐ บาท
ต่อจากนั้น ได้เยี่ยมชม Human Right Gallery นิทรรศการผลงานของเด็กและเยาวชน
ในจังหวัดชายแดนภาคใต้ และนิทรรศการด้านสิทธิมนุษยชนแห่งชาติ
รวมถึงนิทรรศการสนธิสัญญาระหว่างประเทศ เป็นต้น
โดยมีนายสมณ์ พรหมรส อธิบดีกรมคุ้มครองสิทธิและเสรีภาพ
พร้อมด้วย คณะผู้บริหารข้าราชการ และเจ้าหน้าที่ของกรมคุ้มครองสิทธิและเสรีภาพ ให้การต้อนรับ
นอกจากนี้ รัฐมนตรีว่าการกระทรวงยุติธรรม ได้รับฟังสรุปผลการดำเนินงาน
ของกรมคุ้มครองสิทธิและเสรีภาพ และรับฟังปัญหาอุปสรรคในการดำเนินงาน
พร้อมทั้งกล่าวชื่นชมการทำงานของข้าราชการและเจ้าหน้าที่
ที่ได้ปฏิบัติงานอย่างเต็มความสามารถ และขอให้เป็นที่พึ่งของประชาชนต่อไป

ที่มา : https://www.thaigov.go.th/news/contents/details/22133
