รัฐบาลไทย-ข่าวทำเนียบรัฐบาล-ครม. อนุมัติงบกลาง 225 ล้านบาท ผลิตหน้ากากผ้าแจกประชาชน

วันพุธที่ 11 มีนาคม 2563
ครม. อนุมัติงบกลาง 225 ล้านบาท ผลิตหน้ากากผ้าแจกประชาชน
วันพุธที่ 11 มีนาคม 253
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
ครม. เห็นชอบอนุมัติงบกลางรายการเงินสำรองจ่ายเพื่อกรณีฉุกเฉินหรือจำเป็น ปี 2563 วงเงิน 225 ล้านบาท สำหรับเป็นค่าวัสดุอุปกรณ์จัดทำหน้ากากอนามัยในโครงการพลังคนไทยร่วมใจป้องกันไวรัสโคโรนา (Covid-19) เพื่อนำไปผลิตหน้ากากทางเลือกหรือหน้ากากผ้า จำนวน 50 ล้านชิ้น โดยจัดสรรเป็นเงินอุดหนุนให้แก่องค์กรปกครองส่วนท้องถิ่น จำนวน 7,774 แห่ง ระดมผู้นำชุมชน กลุ่มอสม. กลุ่มสตรี จิตอาสา และประชาชนที่สนใจ ร่วมกันผลิตหน้ากากผ้าเพื่อให้ประชาชนที่ไม่มีอาการป่วย แต่ต้องอยู่ในพื้นที่เสียงหรือแออัดใช้ป้องกันตนเองไม่ให้สัมผัสเชื้อ โดยหากดำเนินการแล้วเสร็จจะเร่งแจกจ่ายให้กับประชาชนทั่วประเทศทันที
​
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/27058
