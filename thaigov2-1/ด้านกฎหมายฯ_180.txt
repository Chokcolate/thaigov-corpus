รัฐบาลไทย-ข่าวทำเนียบรัฐบาล-รมว.ยุติธรรม มอบหมายให้เลขานุการ รมว.ยุติธรรม รับเรื่องจากสมาชิกสหกรณ์ออมทรัพย์สโมสรรถไฟฯ เพื่อให้ตรวจสอบอดีตประธานสหกรณ์สโมสรรถไฟฯ กับพวก ร่วมกันฉ้อโกงเงินสหกรณ์ฯ วงเงิน ๒,๒๐๐ ล้า

วันศุกร์ที่ 24 มกราคม 2563
รมว.ยุติธรรม มอบหมายให้เลขานุการ รมว.ยุติธรรม รับเรื่องจากสมาชิกสหกรณ์ออมทรัพย์สโมสรรถไฟฯ เพื่อให้ตรวจสอบอดีตประธานสหกรณ์สโมสรรถไฟฯ กับพวก ร่วมกันฉ้อโกงเงินสหกรณ์ฯ วงเงิน ๒,๒๐๐ ล้า
รมว.ยุติธรรม มอบหมายให้เลขานุการ รมว.ยุติธรรม รับเรื่องจากสมาชิกสหกรณ์ออมทรัพย์สโมสรรถไฟฯ เพื่อให้ตรวจสอบอดีตประธานสหกรณ์สโมสรรถไฟฯ กับพวก ร่วมกันฉ้อโกงเงินสหกรณ์ฯ วงเงิน ๒,๒๐๐ ล้านบาท
ในวันพุธที่ ๒๒ มกราคม ๒๕๖๓ เวลา ๑๐.๓๐ น. ณ บริเวณด้านหน้าศูนย์ยุติธรรมสร้างสุข กระทรวงยุติธรรม ชั้น ๒ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ นายสมศักดิ์ เทพสุทิน รัฐมนตรีว่าการกระทรวงยุติธรรม มอบหมายให้ ว่าที่ร้อยตรี ธนกฤต จิตรอารีย์รัตน์ เลขานุการรัฐมนตรีว่าการกระทรวงยุติธรรม พร้อมด้วยพันตำรวจโท ปกรณ์ สุชีวกุล รองอธิบดีกรมสอบสวนคดีพิเศษ รับเรื่องจากนายสาโรจน์ สุขแสงดาว ประธานคณะกรรมการสหกรณ์ออมทรัพย์สโมสรรถไฟ จำกัด เพื่อขอให้กรมสอบสวนคดีพิเศษ (ดีเอสไอ) รับสอบสวนกรณีนายบุญส่ง หงษ์ทอง อดีตประธานสหกรณ์ออมทรัพย์สโมสรรถไฟ จำกัด ร่วมกันฉ้อโกงเงินของสหกรณ์ออมทรัพย์สโมสรรถไฟฯ จำนวนกว่า ๒,๒๐๐ ล้านบาท ทำให้เกิดความเสียหายกับสมาชิก จำนวนกว่า ๕,๘๐๐ ราย พร้อมเรียกร้องให้ตรวจสอบข้าราชการระดับสูงของกรมส่งเสริมสหกรณ์ และผู้บริหารสหกรณ์พันธมิตรอีก ๑๕ แห่ง ที่อนุมัติให้นำเงินมาฝาก หรือให้สหกรณ์ออมทรัพย์สโมสรรถไฟฯ กู้เงิน
เลขานุการรัฐมนตรีว่าการกระทรวงยุติธรรม กล่าวว่า คดีดังกล่าวสมาชิกสหกรณ์สโมสรรถไฟฯ ได้เคยยื่นคำร้องขอให้ดีเอสไอรับสอบสวนเป็นคดีพิเศษ แต่เมื่อตรวจสอบข้อเท็จจริงแล้วไม่เข้าเงื่อนไขรับเป็นคดีพิเศษ ดีเอสไอจึงส่งสำนวนไปให้ สน.ปทุมวัน สอบสวนดำเนินคดีอาญาทั่วไป หลังจากรับเรื่องทางศูนย์ยุติธรรมสร้างสุขจะส่งเรื่องให้ดีเอสไอตรวจสอบอีกครั้งว่าคดีดังกล่าวเข้าข่ายรับไว้สอบสวนเป็นคดีพิเศษหรือไม่ รวมทั้งจะสอบถามไปยัง สน.ปทุมวัน ถึงความคืบหน้าในคดีอีกด้วย

ที่มา : https://www.thaigov.go.th/news/contents/details/26022
