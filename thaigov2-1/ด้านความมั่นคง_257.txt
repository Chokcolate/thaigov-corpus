รัฐบาลไทย-ข่าวทำเนียบรัฐบาล-ทส.​ ประชุมหารือเกี่ยวกับนโยบายและการดำเนินการด้านทรัพยากรธรรมชาติและสิ่งแวดล้อม

วันศุกร์ที่ 11 ตุลาคม 2562
ทส.​ ประชุมหารือเกี่ยวกับนโยบายและการดำเนินการด้านทรัพยากรธรรมชาติและสิ่งแวดล้อม
ทส.​ ประชุมหารือเกี่ยวกับนโยบายและการดำเนินการด้านทรัพยากรธรรมชาติและสิ่งแวดล้อม
ทส.​ ประชุมหารือเกี่ยวกับนโยบายและการดำเนินการด้านทรัพยากรธรรมชาติและสิ่งแวดล้อม
วันนี้​ (11​ ตุลาคม​ 2562) กระทรวงทรัพยากรธรรมชาติและสิ่งแวดล้อมร่วมกับคณะกรรมาธิการการที่ดินทรัพยากรธรรมชาติและสิ่งแวดล้อม สภาผู้แทนราษฎร​  ประชุมหารือเกี่ยวกับนโยบายและการดำเนินการด้านทรัพยากรธรรมชาติและสิ่งแวดล้อม​  โดยมีนายวราวุธ​ ศิลปอาชา​  รัฐมนตรีว่าการกระทรวงทรัพยากรธรรมชาติและสิ่งแวดล้อม​ นายพิธา​ ลิ้มเจริญรัตน์​ ประธานคณะกรรมาธิการการที่ดินทรัพยากรธรรมชาติและสิ่งแวดล้อม​ สภาผู้แทนราษฎร​  นายนพดล​ พลเสน ผู้ช่วยรัฐมนตรีว่าการกระทรวงทรัพยากรธรรมชาติและสิ่งแวดล้อม​  นายธเนศพล​ ธนบุณยวัฒน์​ เลขานุการรัฐมนตรีว่าการกระทรวงทรัพยากรธรรมชาติและสิ่งแวดล้อม​ พร้อมด้วยนายจตุพร​ บุรุษพัฒน์​ ปลัดกระทรวง​ทรัพยากรธรรมชาติและสิ่งแวดล้อม​ ผู้บริหารระดับสูง​  หัวหน้าส่วนราชการในสังกัดกระทรวงฯ​ และคณะกรรมาธิการการที่ดินฯ​  ร่วมประชุมหารือฯ​  ณ​ ห้องอารีย์สัมพันธ์​ ชั้น​ 3  กรมส่งเสริมคุณภาพสิ่งแวดล้อม​
การประชุมหารือในครั้งนี้​ ที่ประชุมได้มีการหารือในประเด็น​ ดังต่อไปนี้
1.  ด้านทรัพยากรธรรมชาติและสิ่งแวดล้อม เกี่ยวกับ นโยบายและมาตรการการแก้ไขปัญหาที่ดินในพื้นทีปาตามกฎหมาย​ การใช้ประโยชน์ในที่ดินปาไม้ของรัฐ​ การเพิ่มและฟื้นฟูพื้นที่ปาไม้ของประเทศ​ การบริหารจัดการทรัพยากรน้ำ นโยบายและมาตรการเกี่ยวกับปัญหาการบุกรุกพื้นทีปชายเลนรวมถึงการฟื้นฟู​พื้นที่ปาชายเลน
และนโยบายและมาตรการเกี่ยวกับปัญหาการกัดเซาะชายฝั่ง
2. ด้านคุณภาพสิ่งแวดล้อม​ เกี่ยวกับนโยบายและมาตรการเกี่ยวกับปัญหามลพิษทางอากาศ​ นโยบายและมาตรการเกี่ยวกับปัญหาขยะ ทั้งบนบกและในทะเล​ และนโยบายและมาตรการเกี่ยวกับรายงานการประเมินผลกระทบสิ่งแวดล้อม
3. ด้านสิทธิสัตว์​ เกี่ยวกับนโยบายและมาตรการเกี่ยวกับปัญหาช้างป้และช้างบ้าน​ และนโยบายและมาตรการการขึ้นทะเบียนสัตว์ใกล้สูญพันธุ์
ทั้งนี้​  กระทรวงทรัพยากรธรรมชาติและสิ่งแวดล้อม​ พร้อมให้ความร่วมมือและรับข้อเสนอแนะของคณะกรรมาธิการฯ​ ไปพิจารณาและ​ดำเนินการต่อไป

ที่มา : https://www.thaigov.go.th/news/contents/details/23778
