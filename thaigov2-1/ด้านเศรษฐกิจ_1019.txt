รัฐบาลไทย-ข่าวทำเนียบรัฐบาล-จุรินทร์ ส่ง"พาณิชย์"ลุยจับมือห้างและผู้ประกอบการพาเหรด ลดราคา  20-70 % ทั่วประเทศ

วันอาทิตย์ที่ 8 ธันวาคม 2562
จุรินทร์ ส่ง"พาณิชย์"ลุยจับมือห้างและผู้ประกอบการพาเหรด ลดราคา  20-70 % ทั่วประเทศ
จุรินทร์ ส่ง"พาณิชย์"ลุยจับมือห้างและผู้ประกอบการพาเหรด ลดราคา  20-70 % ทั่วประเทศ￼
8 ธันวาคม 2562
นางมัลลิกา บุญมีตระกูล มหาสุข ที่ปรึกษารัฐ
จุรินทร์ ส่ง"พาณิชย์"ลุยจับมือห้างและผู้ประกอบการพาเหรด ลดราคา  20-70 % ทั่วประเทศ￼
8 ธันวาคม 2562
นางมัลลิกา บุญมีตระกูล มหาสุข ที่ปรึกษารัฐมนตรีว่าการกระทรวงพาณิชย์  กล่าวว่า ตามนโยบายลดค่าครองชีพให้กับประชาชนนั้น ล่าสุด นายจุรินทร์ ลักษณวิศิษฏ์
รองนายกรัฐมนตรีและรัฐมนตรีว่าการกระทรวงพาณิชย์  สั่งการให้ กระทรวงพาณิชย์ประสานงานผู้ผลิตสินค้าอุปโภคบริโภครายใหญ่ ห้างสรรพสินค้า ผู้ประกอบการทั่วประเทศ จัดลดราคาสินค้าเพื่อช่วยเหลือค่าครองชีพประชาชนโดยมีเข้าร่วม ทั้งหมดเป็นการลดตั้งแต่ 10 - 70% และจำนวนหลายรายการที่เข้าร่วมโครงการนี้เป็นรายการที่จะลดราคาสินค้าในอัตรา 50-70%
นางมัลลิกา เปิดเผยว่า รองนายกรัฐมนตรีและรัฐมนตรีว่าการกระทรวงพาณิชย์มอบนโยบายว่า วันที่ 13 ธันวาคม 2562 เวลา 9.00 น.จะทำการ
เปิดแถลงข่าวการจัดงานลดราคาสินค้า ณ ห้องบุรฉัตรไชยากร ชั้น 4 สำนักงานปลัดกระทรวงพาณิชย์ ซึ่งจะมีภาคเอกชนเข้าร่วมโครงการลดราคาจำหน่ายสินค้าช่วงส่งท้ายปีเก่าต้อนรับ    ปีใหม่ พร้อมทั้งสนับสนุนนโยบายนายกรัฐมนตรีและรัฐบาลในการ กระตุ้นเศรษฐกิจมาร่วมด้วย
" สำหรับภาคเอกชนที่เข้าร่วมงานลดราคาจำหน่ายสินค้า ได้แก่ ห้างค้าปลีก ค้าส่งสมัยใหม่ ห้างสรรพสินค้า ไฮเปอร์มาร์เก็ต ซุปเปอร์มาร์เก็ต ร้านสะดวกซื้อ ร้านค้าส่ง ค้าปลีกท้องถิ่น รวมกว่า 20,000 แห่ง จำนวนมากที่ลดสูงสุดถึง 70% โดยสินค้า เช่น อาหารและเครื่องดื่ม ของใช้ประจำวัน เครื่องครัว เครื่องใช้ไฟฟ้า เสื้อผ้า เครื่องแต่งกาย วัสดุก่อสร้าง เครื่องนอน เครื่องสำอาง เครื่องเขียน เฟอร์นิเจอร์และอุปกรณ์ตกแต่งบ้าน เป็นต้น " นางมัลลิกา กล่าว
นอกจากนี้ยังมีผู้ประกอบการยางรถยนตร์อีก 8 ราย เข้าร่วมโครงการกับกระทรวงพาณิชย์ตามนโยบายของนายจุรินทร์ ด้วยกัน ลดราคาจำหน่ายสินค้าประเภทยางรถยนต์  อุปกรณ์อื่นๆและลดค่าบริการลงถึง 10-30% ซึ่งในวันแถลงข่าววันที่ 13 ธันวาคม 2562 ช่วงเช้าตั้งแต่ 9.00 น.จะมีสินค้ามาออกบูธหลายรายการโดยมาจำหน่ายเป็นตัวอย่างด้วย สำหรับประชาชนและข้าราชการกระทรวงพาณิชย์ที่สนใจสามารถเข้าร่วมงานหรือหาซื้อเป็นเบื้องต้นได้ และหลังจากทำการแถลงข่าวเปิดโครงการโดยรองนายกรัฐมนตรีและรัฐมนตรีว่าการกระทรวงพาณิชย์แล้ว มหกรรมการลดราคาข้ามปีนี้ก็จะเริ่ม ระหว่างวันที่ 14 ธันวาคม 2562 ถึง 12 มกราคม 2563 รวม 30 วันทันที ทั้งนี้    นายจุรินทร์ได้สั่งการกระทรวงพาณิชย์เตรียมการทุกอย่างให้เต็มที่ เพื่อเป็นของขวัญต้อนรับปีใหม่แด่พี่น้องประชาชน

ที่มา : https://www.thaigov.go.th/news/contents/details/25091
