รัฐบาลไทย-ข่าวทำเนียบรัฐบาล-วธ.เปิดโครงการนวัตกรรมมนุษยศาสตร์ ภายใต้ชื่องาน “วัฒนธรรมนำไทย: สายน้ำแห่งชาติ” ครั้งที่ ๒

วันพุธที่ 28 สิงหาคม 2562
วธ.เปิดโครงการนวัตกรรมมนุษยศาสตร์ ภายใต้ชื่องาน “วัฒนธรรมนำไทย: สายน้ำแห่งชาติ” ครั้งที่ ๒
นายอิทธิพล คุณปลื้ม รัฐมนตรีว่าการกระทรวงวัฒนธรรม เป็นประธานในพิธีเปิดโครงการนวัตกรรมมนุษยศาสตร์ ภายใต้ชื่องาน "วัฒนธรรมนำไทย: สายน้ำแห่งชาติ” ครั้งที่ ๒
วันที่ ๒๖ สิงหาคม ๒๕๖๒ เวลา ๑๘.๐๐ น. นายอิทธิพล คุณปลื้ม รัฐมนตรีว่าการกระทรวงวัฒนธรรม เป็นประธานในพิธีเปิดโครงการนวัตกรรมมนุษยศาสตร์ ภายใต้ชื่องาน "วัฒนธรรมนำไทย: สายน้ำแห่งชาติ” ครั้งที่ ๒ ณ หอประชุมใหญ่ ศูนย์วัฒนธรรมแห่งประเทศไทย โดยมีผู้บริหารกระทรวงวัฒนธรรม ผู้บริหารมหาวิทยาลัยเกษตรศาสตร์ นักศึกษาและประชาชน เข้าร่วม ทั้งนี้ กิจกรรมดังกล่าวเป็นการจัดแสดงดนตรีผสมผสานกับเทคโนโลยีดิจิทัลในรูปแบบแอนิเมชั่นคอนเสิร์ต ที่ถ่ายทอดศิลปวัฒนธรรมผ่านสายน้ำสำคัญของประเทศไทยอันเป็นศิลปวัฒนธรรมของแต่ละท้องถิ่น โดยการบรรเลงเพลงจากวงดุริยางค์เครื่องลมจากมหาวิทยาลัยเกษตรศาสตร์ หรือ วง K.U. Winds ซึ่งเป็นวงดนตรีที่มีชื่อเสียงระดับโลก

ที่มา : https://www.thaigov.go.th/news/contents/details/22570
