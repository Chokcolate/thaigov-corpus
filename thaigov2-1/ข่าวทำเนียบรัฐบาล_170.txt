รัฐบาลไทย-ข่าวทำเนียบรัฐบาล-รมต. นร. นายเทวัญ ฯ ลงพื้นที่ จ.อุบลราชธานี ตรวจเยี่ยมและถวายกัปปิยภัณฑ์พระสงฆ์  สามเณรและมอบถุงยังชีพแก่ผู้ประสบอุทกภัย

วันศุกร์ที่ 13 กันยายน 2562
รมต. นร. นายเทวัญ ฯ ลงพื้นที่ จ.อุบลราชธานี ตรวจเยี่ยมและถวายกัปปิยภัณฑ์พระสงฆ์  สามเณรและมอบถุงยังชีพแก่ผู้ประสบอุทกภัย
นายเทวัญ ลิปตพัลลภ  รัฐมนตรีประจำสำนักนายกรัฐมนตรีมีกำหนดเดินทาง เพื่อตรวจเยี่ยมและถวายกัปปิยภัณฑ์พระสงฆ์ สามเณร และมอบถุงยังชีพให้ประชาชนที่ประสบอุทกภัยในเขตพื้นที่ จ.อุบลราชธานี ในวันเสาร์ที่ 14 กันยายน 2562 นี้
ตามที่ รัฐมนตรีประจำสำนักนายกรัฐมนตรี ได้รับรายงานจากสำนักงานพระพุทธศาสนาแห่งชาติถึงจำนวนวัดที่ได้รับผลกระทบจากอุทกภัยใน 20 จังหวัดรวม 178 วัด ซึ่งพบว่าในพื้นที่จ.อุบลราชธานี มีวัดที่ได้รับผลกระทบเป็นจำนวนมาก รัฐมนตรีประจำสำนักนายกรัฐมนตรีจึงเตรียมลงพื้นที่เพื่อติดตามสถานการณ์อย่างใกล้ชิด เพื่อตรวจเยี่ยมและถวายกัปปิยภัณฑ์พระสงฆ์ สามเณร และมอบถุงยังชีพให้ประชาชนที่ประสบอุทกภัยในเขตพื้นที่ จ.อุบลราชธานี  โดยจะเดินทางไปยังวัดท่ากกแห่  อ.เมืองอุบลราชธานี  วัดคูเดื่อ อ.เมืองอุบลราชธานี  วัดช่างหม้อ  อ.วารินชำราบ  จากนั้น รัฐมนตรีประจำสำนักนายกรัฐมนตรีและคณะจะเดินทางเข้านมัสการเจ้าคณะผู้ปกครอง ระดับเจ้าคณะอำเภอ รองเจ้าคณะอำเภอ และพระเลขานุการฯ จากอำเภอที่ประสบอุทกภัยในพื้นที่ จ.อุบลราชธานี ที่วัดมณีวนาราม อ.เมืองอุบลราชธานี ด้วย
......................................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/23078
