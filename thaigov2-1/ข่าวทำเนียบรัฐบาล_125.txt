รัฐบาลไทย-ข่าวทำเนียบรัฐบาล-นายกฯ เตรียมลงพื้นที่ตรวจความเสียหาย และเยียวยาผู้ประสบภัยน้ำท่วมในจังหวัดพิษณุโลกและสุโขทัย

วันอังคารที่ 3 กันยายน 2562
นายกฯ เตรียมลงพื้นที่ตรวจความเสียหาย และเยียวยาผู้ประสบภัยน้ำท่วมในจังหวัดพิษณุโลกและสุโขทัย
นายกฯ เตรียมลงพื้นที่ตรวจความเสียหาย และเยียวยาผู้ประสบภัยน้ำท่วมในจังหวัดพิษณุโลกและสุโขทัย
ศาตราจารย์ นฤมล ภิญโญสินวัฒน์ โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและ รมว.กลาโหม มีความเป็นห่วงสถานการณ์ภายหลังพายุโพดุลได้ถล่มในหลายจังหวัดในช่วงสุดสัปดาห์ที่ผ่านมา จึงเตรียมลงตรวจพื้นที่ รับฟังปัญหา และเยี่ยมประชาชนเพื่อจะได้ช่วยเหลือ บรรเทาความเสียหายและสร้างขวัญใจกำลังใจให้แก่ประชาชน
โดยวันพุธที่ 4 กันยายน ช่วงบ่าย นายกรัฐมนตรีและคณะเช่นรัฐมนตรีว่าการกระทรวงมหาดไทย รัฐมนตรีว่าการกระทรวงเกษตรและสหกรณ์และรัฐมนตรีว่าการกระทรวงคมนาคม จะเดินทางไปยังจังหวัดพิษณุโลก เพื่อประชุมติดตามสถานการณ์ และแนวทางการแก้ปัญหาที่ศาลากลาง จังหวัด พิษณุโลก หลังประชุมเสร็จสิ้น จะเดินทางไปตรวจสถานการณ์และเยี่ยมประชาชน ที่อำเภอวังทองจังหวัดพิษณุโลก จากนั้น นายกรัฐมนตรีและคณะ จะเดินทางไปยังจังหวัดสุโขทัย เพื่อตรวจเยี่ยมพื้นที่ประสบอุทกภัย ที่ประตูระบายน้ำบ้านหาด สะพานจันทร์ อำเภอสวรรคโลก จังหวัดสุโขทัย และจะเดินทางกลับจังหวัดกรุงเทพฯ ในช่วงเย็น

ที่มา : https://www.thaigov.go.th/news/contents/details/22734
