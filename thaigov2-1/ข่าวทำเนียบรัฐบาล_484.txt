รัฐบาลไทย-ข่าวทำเนียบรัฐบาล-รมต. นร. นายเทวัญ ฯ ถกแนวทางแก้ไขปัญหากลุ่ม P-Move ร่วมกับตัวแทนภาคประชาชนและผู้แทนกระทรวงที่เกี่ยวข้อง

วันศุกร์ที่ 20 ธันวาคม 2562
รมต. นร. นายเทวัญ ฯ ถกแนวทางแก้ไขปัญหากลุ่ม P-Move ร่วมกับตัวแทนภาคประชาชนและผู้แทนกระทรวงที่เกี่ยวข้อง
รมต. นร. นายเทวัญ ฯ ถกแนวทางแก้ไขปัญหากลุ่ม P-Move ร่วมกับตัวแทนภาคประชาชนและผู้แทนกระทรวงที่เกี่ยวข้อง
วันนี้ (20 ธ.ค.62) เวลา 09.30 น. นายเทวัญ ลิปตพัลลภ รัฐมนตรีประจำสำนักนายกรัฐมนตรี พร้อมด้วย นายณัฏฐชัย ศรีรุ่งสุขพินิจ ที่ปรึกษารัฐมนตรีประจำสำนักนายกรัฐมนตรี นายธงชัย ลืออดุลย์ เลขานุการรัฐมนตรีประจำสำนักนายกรัฐมนตรี  นายสุรศักดิ์ เรืองเครือ รองปลัดสำนักนายกรัฐมนตรี และคณะกรรมการแก้ไขปัญหาของขบวนการประชาชนเพื่อสังคมที่เป็นธรรม ร่วมประชุมติดตามความก้าวหน้าของคณะกรรมการแก้ไขปัญหาของขบวนการประชาชนเพื่อสังคมที่เป็นธรรม หรือ P-Move ณ  ห้องประชุม 108 สำนักงานปลัดสำนักนายกรัฐมนตรี
การประชุมในครั้งนี้เป็นการรายงานความคืบหน้าแนวทางการให้ความช่วยเหลือที่กลุ่ม P-Move เรียกร้องต่อรัฐบาล จำนวน 19 เรื่อง โดยพบว่ามีจำนวนกว่า 10 เรื่องที่ยังไม่สามารถดำเนินการได้  เนื่องจากอยู่ในขั้นตอนของกระบวนการยุติธรรม  รวมถึงต้องมีการแก้ไขกฎระเบียบ และบางส่วนพบว่ามีการชะลอการดำเนินคดี
ทั้งนี้ คณะกรรมการฯ ภาคประชาชน ได้เรียกร้องให้รัฐบาลมีการจัดตั้งคณะอนุกรรมการขึ้นมาขับเคลื่อนการดำเนินการแก้ไข โดยให้ประชาขนที่เป็นตัวแทนกลุ่ม P-Move เป็นอนุกรรมการร่วมกับทางกระทรวงต่างๆ เพื่อร่วมแก้ไขปัญหาที่เกี่ยวข้องของแต่ละกลุ่มได้อย่างรวดเร็วและมีประสิทธิภาพ ซึ่งอนุกรรมการดังกล่าวคาดว่าจะเสนอให้ท่านวิษณุ เครืองาม รองนายกรัฐมนตรี ในฐานะประธานรับผิดชอบ ลงนามอนุมัติแต่งตั้งให้ทันก่อนปีใหม่นี้
.............................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/25366
