รัฐบาลไทย-ข่าวทำเนียบรัฐบาล-อนุมัติบรรจุข้าราชการครู ทดแทนตำแหน่งที่ว่างจากการเกษียณอายุราชการ

วันอังคารที่ 15 ตุลาคม 2562
อนุมัติบรรจุข้าราชการครู ทดแทนตำแหน่งที่ว่างจากการเกษียณอายุราชการ
วันอังคารที่ 15 ตุลาคม 2562
​
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบยกเว้นเงื่อนไขการจัดสรรอัตราว่างจากผลการเกษียณอายุของข้าราชการครูและบุคลากรทางการศึกษา จากเดิมที่กำหนดจัดสรรอัตราครูให้แก่โรงเรียนขนาดเล็กที่มีนักเรียนน้อยกว่า 250 คน เฉพาะที่อยู่ในพื้นที่พิเศษ เสี่ยงภัย ทุรกันดาร ชนกลุ่มน้อย และพื้นที่ชายแดน การยกเว้นเงื่อนไขนี้ ทำให้โรงเรียนที่มีจำนวนนักเรียน 121 - 249 คน ได้รับการจัดสรรข้าราชการครูและบุคลากรทางการศึกษา ปีงบประมาณ 2559 - 2560 จำนวน 2,283 อัตรา นอกจากนี้ยังจะพิจารณาควบรวมโรงเรียนขนาดเล็กที่มีระยะทางห่างจากโรงเรียนในสังกัดสพฐ. ในตำบลเดียวกันน้อยกว่า 6 กิโลเมตรให้เกิดผลอย่างเป็นรูปธรรม เพื่อยกระดับคุณภาพการศึกษาให้สูงขึ้น
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/23820
