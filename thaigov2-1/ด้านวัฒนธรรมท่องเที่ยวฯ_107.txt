รัฐบาลไทย-ข่าวทำเนียบรัฐบาล-นายกฤษศญพงษ์ ศิริ ปลัดกระทรวงวัฒนธรรม เป็นประธานฝ่ายฆราวาส ในพิธีบำเพ็ญกุศล ๑๕๐ ปี ชาตกาล หลวงปู่มั่น ภูริทัตโต

วันจันทร์ที่ 20 มกราคม 2563
นายกฤษศญพงษ์ ศิริ ปลัดกระทรวงวัฒนธรรม เป็นประธานฝ่ายฆราวาส ในพิธีบำเพ็ญกุศล ๑๕๐ ปี ชาตกาล หลวงปู่มั่น ภูริทัตโต
นายกฤษศญพงษ์ ศิริ ปลัดกระทรวงวัฒนธรรม เป็นประธานฝ่ายฆราวาส ในพิธีบำเพ็ญกุศล ๑๕๐ ปี ชาตกาล หลวงปู่มั่น ภูริทัตโต อดีตเจ้าอาวาสวัดเจดีย์หลวงวรวิหาร บูรพาจารย์ใหญ่สายกรรรมฐาน ณ มณฑลพิธีลานพระธาตุเจดีย์หลวง วัดเจดีย์หลวงวรวิหาร จังหวัดเชียงใหม่
วันที่ ๑๙ มกราคม ๒๕๖๓ เวลา ๑๓.๓๐ น. พระครูโสภณกวีวัฒน์ ผู้ช่วยเจ้าอาวาสวัดเจดีย์หลวง วรวิหาร รักษาการเจ้าอาวาสวัดเจดีย์หลวง วรวิหาร จังหวัดเชียงใหม่ เป็นประธานฝ่ายสงฆ์
นายกฤษศญพงษ์ ศิริ ปลัดกระทรวงวัฒนธรรม เป็นประธานฝ่ายฆราวาส ในพิธีบำเพ็ญกุศล ๑๕๐ ปี ชาตกาล หลวงปู่มั่น ภูริทัตโต อดีตเจ้าอาวาสวัดเจดีย์หลวง วรวิหาร บูรพาจารย์ใหญ่สายกรรรมฐาน ณ มณฑลพิธีลานพระธาตุเจดีย์หลวง วัดเจดีย์หลวง วรวิหาร อำเภอเมืองเชียงใหม่ จังหวัดเชียงใหม่ โดยมีคณะสงฆ์จังหวัดเชียงใหม่ นายณรงค์ ทรงอารมณ์ ผู้อำนวยการสำนักงานพระพุทธศาสนาแห่งชาติ นายเสน่ห์ สายเย็นใจ วัฒนธรรมจังหวัดเชียงใหม่ หัวหน้าส่วนราชการ พุทธศาสนิกชนเข้าร่วมเป็นจำนวนมาก
กิจกรรมดังกล่าวจัดขึ้นเพื่อร่วมเฉลิมฉลองเนื่องในวาระครบรอบ ๑๕๐ ปีชาตกาล ในปี ๒๕๖๓ - ๒๕๖๔ และในโอกาสที่องค์การศึกษาวิทยาศาสตร์และวัฒนธรรมแห่งสหประชาชาติ (ยูเนสโก) ได้มีมติประกาศยกย่องให้พระอาจารย์มั่น ภูริทัตโต เป็นบุคคลสำคัญของโลกสาขาสันติภาพ เมื่อวันที่ ๒๕ พฤศจิกายน ๒๕๖๒ โดยมีวัดต่าง ๆ ในจังหวัดเชียงใหม่ อาทิ วัดป่าดาราภิรมย์ วัดโรงธรรมสามัคคี วัดป่าอรัญญวิเวก วัดป่าอาจารย์มั่น วัดถ้ำดอกคำ วัดพระธาตุดอยนะโม และวัดที่เกี่ยวข้อง ร่วมใจกันจัดกิจกรรมด้วย

ที่มา : https://www.thaigov.go.th/news/contents/details/25921
