รัฐบาลไทย-ข่าวทำเนียบรัฐบาล-“ดีอีเอส” หนุนเอ็ตด้าจัดอบรม “ความรู้เกี่ยวกับเทคโนโลยี Blockchain”

วันอังคารที่ 18 กุมภาพันธ์ 2563
“ดีอีเอส” หนุนเอ็ตด้าจัดอบรม “ความรู้เกี่ยวกับเทคโนโลยี Blockchain”
“ดีอีเอส” หนุนเอ็ตด้าจัดอบรม “ความรู้เกี่ยวกับเทคโนโลยี Blockchain”
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม กล่าวเปิดการอบรม เรื่อง “ความรู้เกี่ยวกับเทคโนโลยี Blockchain” จัดโดยสำนักงานพัฒนาธุรกรรมทางอิเล็กทรอนิกส์ (สพธอ.) หรือ ETDA (เอ็ตด้า) หน่วยงานในสังกัด ณ ห้องวอล์กเดอะทอล์ก (Walk the Talk) ชั้น 15 กรุงเทพฯ เมื่อวันที่ 17 กุมภาพันธ์ 2563 ปลัดกระทรวงฯ กล่าวถึง ความสำคัญของบล็อกเชนว่าเป็นอีกนวัตกรรมทางเทคโนโลยีที่รุดหน้าในการใช้งานเป็นอย่างมากทั่วโลก เพราะเป็นอีกทางเลือกที่สามารถสร้างความน่าเชื่อถือในการจัดเก็บข้อมูล และรองรับต่อการตรวจสอบยืนยันความถูกต้อง ซึ่งในประเทศไทยเองได้มีการพิจารณานำมาใช้ในกระบวนการทำงานของหลายหน่วยงาน อย่างไรก็ตามเวทีอบรมในครั้งนี้ เอ็ตด้าเชิญภาคธุรกิจชั้นนำที่ใช้บล็อกเชนมาแชร์ประสบการณ์ มีหัวข้อที่น่าสนใจ เช่น "Four Development Stages of the Blockchain Technology" หรือ 4 ขั้นตอนในการพัฒนาเทคโนโลยี Blockchain จากผู้แทนบริษัทที่ให้บริการเกี่ยวกับเทคโนโลยีบล็อกเชน ได้แก่ บริษัท บิทคับ แคปปิตอล กรุ๊ปโฮลดิ้งส์ จำกัด และการเสวนา เรื่อง "การนำ Blockchain มาใช้ในกระบวนการจัดหา จ่ายเงินในภาคธุรกิจ" โดยบริษัทปูนซิเมนต์ไทย จำกัด (มหาชน) หรือ SCG ที่เป็นอีกองค์กรชั้นนำของไทย เป็นต้น
*******************

ที่มา : https://www.thaigov.go.th/news/contents/details/26584
