รัฐบาลไทย-ข่าวทำเนียบรัฐบาล-"ยุติธรรม" หารือการพัฒนากฎหมายกองทุนยุติธรรม

วันพฤหัสบดีที่ 28 พฤศจิกายน 2562
"ยุติธรรม" หารือการพัฒนากฎหมายกองทุนยุติธรรม
พันตำรวจโท พงษ์ธร ธัญญสิริ รองปลัดกระทรวงยุติธรรม เป็นประธานการประชุมคณะอนุกรรมการพัฒนากฎหมายกองทุนยุติธรรม ครั้งที่ ๑/๒๕๖๓
วันพุธที่ ๒๗ พฤศจิกายน ๒๕๖๒ เวลา ๑๓.๓๐ น. ณ ห้องประชุมกระทรวงยุติธรรม ๖ ชั้น ๙
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพมหานคร
พันตำรวจโท พงษ์ธร ธัญญสิริ รองปลัดกระทรวงยุติธรรม เป็นประธานการประชุม
คณะอนุกรรมการพัฒนากฎหมายกองทุนยุติธรรม ครั้งที่ ๑/๒๕๖๓
โดยมี นายมนินธ์ สุทธิวัฒนานิติ ผู้อำนวยการสำนักงานกองทุนยุติธรรม
และคณะอนุกรรมการฯ เข้าร่วมฯ
ในการนี้ ที่ประชุมได้มีการชี้แจงข้อมูลเกี่ยวกับการติดตามเงินคืนกองทุน
กรณีผู้ขอรับความช่วยเหลือในการปล่อยตัวชั่วคราว
ที่เป็นผู้ต้องหาหรือจำเลยหลบหนี กรณีค่าทนายความและค่าฤชาธรรมเนียมที่ศาลสั่งคืน
ทั้งนี้ คณะอนุกรรมการฯ ได้หารือร่วมกันในการแก้ไขปรับปรุง
แบบคำขอรับความช่วยเหลือเงินกองทุนยุติธรรม
กรณีการช่วยเหลือประชาชนในการดำเนินคดี (กทย.๑) และ
กรณีการขอปล่อยตัวชั่วคราวผู้ต้องหาหรือจำเลย (กทย.๒)

ที่มา : https://www.thaigov.go.th/news/contents/details/24892
