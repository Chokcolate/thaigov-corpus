รัฐบาลไทย-ข่าวทำเนียบรัฐบาล-รมว.พม. ลงพื้นที่ขับเคลื่อน “เมืองสร้างสุข (Happiness Social City)” เพื่อประชาชนทุกกลุ่มเป้าหมายในพื้นที่อำเภอบางละมุง จ.ชลบุรี

วันจันทร์ที่ 2 กันยายน 2562
รมว.พม. ลงพื้นที่ขับเคลื่อน “เมืองสร้างสุข (Happiness Social City)” เพื่อประชาชนทุกกลุ่มเป้าหมายในพื้นที่อำเภอบางละมุง จ.ชลบุรี
รมว.พม. ลงพื้นที่ขับเคลื่อน “เมืองสร้างสุข (Happiness Social City)” เพื่อประชาชนทุกกลุ่มเป้าหมายในพื้นที่อำเภอบางละมุง จ.ชลบุรี
วันที่ 31 ส.ค. 62 เวลา 13.00 น. ที่ศูนย์การเรียนรู้และฝึกอบรมด้านผู้สูงอายุ อำเภอบางละมุง จังหวัดชลบุรี ในพื้นที่โครงการพัฒนาพื้นที่ต้นแบบด้านสังคม "เมืองสร้างสุข (Happiness Social City)” นายจุติ ไกรฤกษ์ รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) พร้อมด้วยคณะผู้บริหาร ลงพื้นที่ติดตามความก้าวหน้าในการขับเคลื่อนโครงการพัฒนาพื้นที่ต้นแบบด้านสังคม "เมืองสร้างสุข (Happiness Social City)” พร้อมตรวจเยี่ยมและมอบนโยบายการดำเนินงานให้กับหน่วยงานในพื้นที่ ได้แก่ 1) ศูนย์การเรียนรู้และฝึกอบรมด้านผู้สูงอายุ จังหวัดชลบุรี 2) ศูนย์พัฒนาการจัดสวัสดิการสังคมผู้สูงอายุบ้านบางละมุง จังหวัดชลบุรี 3) สถานสงเคราะห์เด็กชายบ้านบางละมุง จังหวัดชลบุรี 4) สถานพัฒนาและฟื้นฟูเด็กจังหวัดชลบุรี และ 5) ศูนย์เรียนรู้การพัฒนาสตรีและครอบครัวเฉลิมพระเกียรติสมเด็จพระเทพฯ 36 พรรษา
นายจุติ กล่าวว่า โครงการพัฒนาพื้นที่ต้นแบบด้านสังคม "เมืองสร้างสุข (Happiness Social City)” ในพื้นที่อำเภอ บางละมุง จังหวัดชลบุรี เป็นศูนย์บริการด้านสังคมสำหรับคนทุกช่วงวัยในรูปแบบการจัดสรรพื้นที่สำหรับการใช้งานที่หลายหลากให้เหมาะสมกับประชาชนทุกกลุ่มเป้าหมาย เช่น ศูนย์บริการทางการแพทย์ ที่พักอาศัย ศูนย์อบรม ศูนย์ฝึกอาชีพ สถานที่ออกกำลังกาย และห้องกิจกรรมต่างๆ โดยมีการออกแบบภายใต้หลักการ Universal Design ที่สามารถเชื่อมโยงกับพื้นที่ของศูนย์บริการด้านสังคมของหน่วยงาน พม. ในพื้นที่ และโครงการ Senior Complex นับเป็นการพัฒนาพื้นที่ให้เกิดการใช้ประโยชน์อย่างสูงสุด อีกทั้งรองรับความเจริญเติบโตทางเศรษฐกิจและสังคมในอนาคตของโครงการพัฒนาระเบียงเศรษฐกิจพิเศษภาคตะวันออก (อีอีซี)
นายจุติ กล่าวเพิ่มเติมว่า นอกจาก ได้รับฟังรายงานผลความก้าวหน้าในการขับเคลื่อนโครงการพัฒนาพื้นที่ต้นแบบด้านสังคม "เมืองสร้างสุข (Happiness Social City)” ยังได้ลงพื้นที่ตรวจเยี่ยมและมอบนโยบายการดำเนินงานให้กับหน่วยงานในพื้นที่ ได้แก่ 1) ศูนย์การเรียนรู้และฝึกอบรมด้านผู้สูงอายุ จังหวัดชลบุรี ได้เยี่ยมชมโรงเรียนผู้สูงอายุ จังหวัดชลบุรี 2) ศูนย์พัฒนาการจัดสวัสดิการสังคมผู้สูงอายุบ้านบางละมุง จังหวัดชลบุรี ได้เยี่ยมชมอาคารพยาบาลผู้สูงอายุ พร้อมเยี่ยมให้กำลังใจและมอบของที่ระลึกให้แก่ผู้ป่วยติดเตียง 3) สถานสงเคราะห์เด็กชายบ้านบางละมุง จังหวัดชลบุรี ได้เยี่ยมชมศูนย์สปอร์ตคอมเพล็กซ์ พร้อมมอบของที่ระลึกให้แก่เด็กที่อยู่ในความอุปการะของสถานสงเคราะห์ฯ 4) สถานพัฒนาและฟื้นฟูเด็กจังหวัดชลบุรี ได้ชมการแสดงดนตรีบำบัด และเยี่ยมชมห้องกิจกรรมสำหรับเด็ก ประกอบด้วย กิจกรรม Play and Learn และกิจกรรมศิลปะบำบัด/ฟื้นฟู เพื่อฝึกสมาธิ พร้อมทั้งมอบของที่ระลึกให้แก่เด็กที่อยู่ในความอุปการะของสถานสงเคราะห์ฯ และ 5) ศูนย์เรียนรู้การพัฒนาสตรีและครอบครัวเฉลิมพระเกียรติสมเด็จพระเทพฯ 36 พรรษา จังหวัดชลบุรี ได้เยี่ยมชมแผนกการฝึกอาชีพต่างๆ อาทิ แผนกเสริมสวยสตรี ตัดผมชาย โภชนาการ และบริการโรงแรม รวมทั้งศูนย์สาธิตและจำหน่ายสินค้าของศูนย์ฯ

ที่มา : https://www.thaigov.go.th/news/contents/details/22716
