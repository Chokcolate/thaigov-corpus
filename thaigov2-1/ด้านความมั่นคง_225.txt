รัฐบาลไทย-ข่าวทำเนียบรัฐบาล-รัฐมนตรีว่าการกระทรวงทรัพยากรธรรมชาติและสิ่งแวดล้อมของไทย หารือ รัฐมนตรีว่าการกระทรวงสิ่งแวดล้อมของญี่ปุ่น

วันพุธที่ 2 ตุลาคม 2562
รัฐมนตรีว่าการกระทรวงทรัพยากรธรรมชาติและสิ่งแวดล้อมของไทย หารือ รัฐมนตรีว่าการกระทรวงสิ่งแวดล้อมของญี่ปุ่น
รัฐมนตรีว่าการกระทรวงทรัพยากรธรรมชาติและสิ่งแวดล้อมของไทย หารือ รัฐมนตรีว่าการกระทรวงสิ่งแวดล้อมของญี่ปุ่น เมื่อวันจันทร์ที่ ๒๓ กันยายน ๒๕๖๒ ณ สหรัฐอเมริกา
รัฐมนตรีว่าการกระทรวงทรัพยากรธรรมชาติและสิ่งแวดล้อมของไทย หารือ รัฐมนตรีว่าการกระทรวงสิ่งแวดล้อมของญี่ปุ่น เมื่อวันจันทร์ที่ ๒๓ กันยายน ๒๕๖๒ ณ สหรัฐอเมริกา
เมื่อวันที่ ๒๓ กันยายน ๒๕๖๒ รัฐมนตรีว่าการกระทรวงทรัพยากรธรรมชาติและสิ่งแวดล้อม ได้พบหารือกับ H.E. Mr. Koizumi Shinjiro รัฐมนตรีว่าการกระทรวงสิ่งแวดล้อมของญี่ปุ่น ในโอกาสร่วมเดินทางในคณะทางการเข้าร่วมการประชุมสมัชชาสหประชาชาติสมัยสามัญ ครั้งที่ ๗๔ (UNGA 74)  และการประชุม United Nations Climate Action Summit 2019  และการประชุมอื่นในช่วงเวลาเดียวกัน อาทิ การประชุมสมัชชาระดับสูง ครั้งที่ ๑๑ (11th High Level Assembly of the Climate and Clean Air Coalition)  ณ สหรัฐอเมริกา โดยรัฐมนตรีว่าการกระทรวงทรัพยากรธรรมชาติและสิ่งแวดล้อมและรัฐมนตรีว่าการกระทรวงสิ่งแวดล้อมของญี่ปุ่นต่างแสดงความยินดีต่อกันเนื่องในโอกาสเข้ารับตำแหน่งใหม่ โดยทั้งสองฝ่ายมีความมุ่งมั่นร่วมกันในการสร้างสังคมและสิ่งแวดล้อมที่ดีแก่ประชาชนและคนรุ่นต่อไป ทั้งในระดับประเทศ ระดับภูมิภาค และระดับโลก นอกจากนี้ รัฐมนตรีว่าการกระทรวงทรัพยากรธรรมชาติและสิ่งแวดล้อมได้แลกเปลี่ยนประสบการณ์และแนวคิดในการบริหารจัดการขยะและขยะพลาสติก โดยใช้แนวทาง 3R: Reduce Reuse Recycle (ใช้น้อย ใช้ซ้ำ และใช้ใหม่) มาใช้กับการบริหารจัดการขยะของประเทศไทย พร้อมทั้งได้แจ้งนโยบายรณรงค์ลดการใช้ถุงพลาสติก โดยตั้งแต่ในวันที่ ๑ มกราคม ๒๕๖๓ เป็นต้นไป ศูนย์การค้า ห้างสรรพสินค้า ซุปเปอร์มาร์เก็ต และร้านสะดวกซื้อ ๔๓ ราย จะนำร่องงดให้ถุงพลาสติกสำหรับลูกค้า ทั้งนี้ ทั้งสองฝ่ายได้มีความยินดีที่ไทยกับญี่ปุ่นมีการดำเนินความร่วมด้านทรัพยากรธรรมชาติและสิ่งแวดล้อมร่วมกันอย่างแน่นแฟ้นในหลากหลายมิติ และหวังว่าจะได้มีโอกาสพบปะหารือการดำเนินความร่วมมือร่วมกันในการประชุมรัฐภาคีกรอบอนุสัญญาสหประชาชาติว่าด้วยการเปลี่ยนแปลงสภาพภูมิอากาศ สมัยที่ ๒๕ (COP25) ณ กรุงซันติอาโก สาธารณรัฐชิลี ต่อไป

ที่มา : https://www.thaigov.go.th/news/contents/details/23562
