รัฐบาลไทย-ข่าวทำเนียบรัฐบาล-ผู้ตรวจราชการกระทรวงดิจิทัลฯ เปิดสัมมนาเชิงปฏิบัติการ “สานสัมพันธ์เครือข่ายภาครัฐ GCC 1111” หวังพัฒนาการให้บริการข้อมูลของภาครัฐเพื่อประชาชน

วันศุกร์ที่ 26 กรกฎาคม 2562
ผู้ตรวจราชการกระทรวงดิจิทัลฯ เปิดสัมมนาเชิงปฏิบัติการ “สานสัมพันธ์เครือข่ายภาครัฐ GCC 1111” หวังพัฒนาการให้บริการข้อมูลของภาครัฐเพื่อประชาชน
ผู้ตรวจราชการกระทรวงดิจิทัลฯ เปิดสัมมนาเชิงปฏิบัติการ “สานสัมพันธ์เครือข่ายภาครัฐ GCC 1111”
นายขจิต สุขุม ผู้ตรวจราชการกระทรวงดิจิทัลเพื่อเศรษฐกิจและสังคม เป็นประธานเปิดการสัมมนาเชิงปฏิบัติการ “สานสัมพันธ์เครือข่ายภาครัฐ GCC 1111 ประจำปี 2562” ณ โรงแรม Ambassador City จ.ชลบุรี ระหว่างวันที่ 25 – 26 กรกฎาคม 2562 โดยกระทรวงดิจิทัลเพื่อเศรษฐกิจและสังคม ได้มอบหมายให้บริษัท ทีโอที จำกัด (มหาชน) จัดทำโครงการศูนย์บริการข้อมูลภาครัฐเพื่อประชาชน (GCC 1111) มีภารกิจสำคัญในการให้บริการข้อมูลแก่ประชาชน ประกอบด้วย การให้บริการข้อมูลองค์กร ข้อมูลบริการ ข้อมูลการติดต่อ และข่าวสาร รวมถึงบริการรับเรื่องร้องเรียนของหน่วยงานภาครัฐ สำหรับการสัมมนาในครั้งนี้ มีวัตถุประสงค์เพื่อให้เครือข่ายภาครัฐได้รับทราบภารกิจของศูนย์บริหารข้อมูลภาครัฐเพื่อประชาชน ตระหนักถึงความสำคัญในการบูรณาการความร่วมมือระหว่างเครือข่ายภาครัฐ รวมถึงรับทราบแนวโน้มเทคโนโลยีในการให้บริการและเปิดโอกาสให้มีการแลกเปลี่ยนแนวคิด เพื่อนำไปพัฒนาการให้บริการแก่ประชาชน นอกจากนี้ ยังเป็นการเสริมสร้างความสัมพันธ์อันดีระหว่างเครือข่ายภาครัฐ และผู้ปฏิบัติงานศูนย์บริการข้อมูลภาครัฐเพื่อประชาชน ซึ่งเป็นการสานต่อพลังความร่วมมือในการพัฒนางานของภาครัฐในด้านต่างๆ
**********************

ที่มา : https://www.thaigov.go.th/news/contents/details/21777
