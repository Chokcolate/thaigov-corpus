รัฐบาลไทย-ข่าวทำเนียบรัฐบาล-นายกรัฐมนตรีลงพื้นที่ตรวจเยี่ยมให้กำลังใจผู้ประสบอุทกภัย ณ จังหวัดอุบลราชธานี

วันพุธที่ 18 กันยายน 2562
นายกรัฐมนตรีลงพื้นที่ตรวจเยี่ยมให้กำลังใจผู้ประสบอุทกภัย ณ จังหวัดอุบลราชธานี
นายกรัฐมนตรีลงพื้นที่ตรวจเยี่ยมให้กำลังใจผู้ประสบอุทกภัย ณ จังหวัดอุบลราชธานี
ศาสตราจารย์นฤมล ภิญโญสินวัฒน์ โฆษกประจำสำนักนายกรัฐมนตรี เปิดเผยว่า พรุ่งนี้ (19 กันยายน 2562) เวลา 13.00 น. พลเอก ประยุทธ์ จันทร์โอชา นายกรัฐมนตรี พร้อมด้วย นายอนุทิน ชาญวีรกุล รองนายกรัฐมนตรีและรัฐมนตรีว่าการกระทรวงสาธารณสุข พลเอก อนุพงษ์ เผ่าจินดา รัฐมนตรีว่าการกระทรวงมหาดไทย นายจุติ ไกรฤกษ์ รัฐมนตรีว่าการกระทรวงการพัฒนาสังคมและความมั่นคงของมนุษย์ นายศักดิ์สยาม ชิดชอบ รัฐมนตรีว่าการกระทรวงคมนาคม นายณัฏฐพล ทีปสุวรรณ รัฐมนตรีว่าการกระทรวงศึกษาธิการ นายเทวัญ ลิปตพัลลภ รัฐมนตรีประจำสำนักนายกรัฐมนตรี นายสันติ พร้อมพัฒน์ รัฐมนตรีช่วยว่าการกระทรวงการคลังจะลงพื้นที่ตรวจเยี่ยมให้กำลังใจผู้ประสบอุทกภัย ณ จังหวัดอุบลราชธานี
โดยนายกรัฐมนตรีจะติดตามแผนการเตรียมการฟื้นฟูเยียวยาผู้ที่ได้รับผลกระทบจากอุทกภัย และรับฟังการบริหารจัดการน้ำ รวมถึงการให้ความช่วยเหลือในด้านต่าง ๆ แก่ผู้ที่ได้รับผลกระทบจากอุทกภัยจากส่วนราชการในพื้นที่ พร้อมกันนี้ นายกรัฐมนตรีและคณะจะลงเรือตรวจเยี่ยมพบปะให้กำลังใจผู้ประสบอุทกภัย ณ ชุมชนริมแม่น้ำมูล เสร็จแล้ว นายกรัฐมนตรีและคณะเดินทางกลับกรุงเทพมหานคร
......................................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/23200
