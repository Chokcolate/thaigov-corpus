รัฐบาลไทย-ข่าวทำเนียบรัฐบาล-รมว.ยุติธรรม พร้อมผู้บริหาร ยธ. ลงพื้นที่ตรวจเยี่ยมสถานที่เพื่อให้การสงเคราะห์ (Halfway House) ณ บ้านปูลา รายอ  ชุมชนกาแลตาแป  จังหวัดนราธิวาส

วันพุธที่ 22 มกราคม 2563
รมว.ยุติธรรม พร้อมผู้บริหาร ยธ. ลงพื้นที่ตรวจเยี่ยมสถานที่เพื่อให้การสงเคราะห์ (Halfway House) ณ บ้านปูลา รายอ  ชุมชนกาแลตาแป  จังหวัดนราธิวาส
รมว.ยุติธรรม พร้อมผู้บริหาร ยธ. ลงพื้นที่ตรวจเยี่ยมสถานที่เพื่อให้การสงเคราะห์ (Halfway House) ณ บ้านปูลา รายอ  ชุมชนกาแลตาแป  จังหวัดนราธิวาส
ในวันอังคารที่ ๒๒ มกราคม ๒๕๖๓ เวลา ๑๓.๐๐ น. นายสมศักดิ์ เท​พสุทิน รัฐมนตรีว่าการกระทรวงยุติธรรม พร้อมด้วย​ รองศาสตรา​จารย์​ ดร.วีริศ อัมระปาล ที่ปรึกษารัฐมนตรีว่าการกระทรวงยุติธรรม (ด้านวิชาการ) นายประสาร มหาลี้ตระกูล รองปลัดกระทรวงยุติธรรม และคณะผู้บริหารกระทรวงยุติธรรม ลงพื้นที่ตรวจเยี่ยม​สถานที่เพื่อให้การสงเคราะห์​ (Halfway House) ณ​ บ้านปูลา​ รายอ  ชุมชนกาแลตาแป​  จังหวัดนราธิวาส
เพื่อติดตามความคืบหน้าของการก่อสร้างบ้านกึ่งวิถีกาแลตาแป ซึ่งเป็นสถานที่ให้การช่วยเหลือสงเคราะห์ ติดตามดูแล ฝึกอบรมให้ความรู้ทักษะอาชีพในการใช้ชีวิตแก่ผู้กระทำผิดที่อยู่ในระบบคุมประพฤติ ให้ปรับสภาพชีวิตก่อนกลับเข้าสู่สังคม ภายใต้การดูแลของคนในชุมชนที่ใกล้เคียง เพื่อเพิ่มทักษะในการใช้ชีวิต ลดการกระทำผิดซ้ำ พร้อมคนดีสู่สังคมต่อไป
โดยมี​ กลุ่มชาวบ้านกาแลตาแป​ อาสาสมัครคุมประพฤติ​ นายมูฮามัดดือราฟี สะมะแอ ประธานชุมชนกาแลตาแป และผู้ที่เกี่ยวข้อง​ ให้การต้อนรับ ณ ชุมชนกาแลตาแป อำเภอเมือง จังหวัดนราธิวาส
โอกาสนี้​ รัฐมนตรี​ว่าการ​กระทรวง​ยุติธรรม​ ได้มอบสิ่งของเครื่องใช้​ และอาหารแห้งให้กับผู้สูงอายุ​ในชุมชนกาแลตาแป​ อาสาสมัครคุมประพฤติ​ และสมาชิกบ้านกึ่งวิถี ปูลา รายอ กาแลตาแป
โดยรัฐมนตรีว่าการกระทรวงยุติธรรมเน้นย้ำตอนหนึ่งว่า​ กระทรวงยุติธรรมพร้อมให้ความช่วยเหลือและให้โอกาสผู้ที่เคยกระทำผิด​ โดยบูรณาการท้องถิ่นจัดตั้งบ้านกึ่งวิถีกาแลตาแป ซึ่งเป็นสถานที่ให้การช่วยเหลือสงเคราะห์ ติดตามดูแล ฝึกอบรมให้ความรู้ทักษะอาชีพในการใช้ชีวิตแก่ผู้กระทำผิดที่อยู่ในระบบคุมประพฤติ ให้ปรับสภาพชีวิตก่อนกลับเข้าสู่สังคม ภายใต้การดูแลของคนในชุมชนที่ใกล้เคียง เพื่อเพิ่มทักษะในการใช้ชีวิต ลดการกระทำผิดซ้ำ พร้อมคนดีสู่สังคมต่อไป
ทั้งนี้​ หาก​ประชาชนตกเป็น “ผู้เสียหาย” ที่ได้รับความเสียหายทางร่างกายหรือจิตใจ หรือเสียชีวิต เนื่องจากการกระทำความผิดทางอาญาของผู้อื่น โดยตนมิได้มีส่วนเกี่ยวข้องกับความผิดนั้น เช่น ถูกยิง ถูกแทง ถูกฆ่า ถูกลูกหลง หรือถูกข่มขืน หรือต้องติดคุกทั้ง ๆ ที่ไม่มีความผิด สามารถขอรับการเยียวยาจากรัฐได้ตามพระราชบัญญัติค่าตอบแทนผู้เสียหาย และค่าทดแทนและค่าใช้จ่ายแก่จําเลยในคดีอาญา พ.ศ. ๒๕๔๔ และที่แก้ไขเพิ่มเติม (ฉบับที่ ๒) พ.ศ. ๒๕๕๙ โดยยื่นคำขอได้ที่ศูนย์​ยุติธรรมสร้าง​สุข​ และสำนักงานยุติธรรมจังหวัด​ทั่วประเทศ

ที่มา : https://www.thaigov.go.th/news/contents/details/25992
