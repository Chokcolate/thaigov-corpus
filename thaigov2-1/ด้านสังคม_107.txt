รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ ตรวจเยี่ยม ‘ไปรษณีย์ไทย’ เตรียมรุกองค์กรให้พร้อมกับการแข่งขัน

วันศุกร์ที่ 23 สิงหาคม 2562
รมว.กระทรวงดิจิทัลฯ ตรวจเยี่ยม ‘ไปรษณีย์ไทย’ เตรียมรุกองค์กรให้พร้อมกับการแข่งขัน
รมว.กระทรวงดิจิทัลฯ ตรวจเยี่ยม ‘ไปรษณีย์ไทย’ เตรียมรุกองค์กรให้พร้อมกับการแข่งขัน
นายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม พร้อมคณะ ตรวจเยี่ยม บริษัท ไปรษณีย์ไทย จำกัด (ปณท) เมื่อวันที่ 23 สิงหาคม 2562 โดยมีนางสมร เทิดธรรมพิบูล กรรมการผู้จัดการใหญ่บริษัท ไปรษณีย์ไทย จำกัด พร้อมด้วยคณะผู้บริหารและเจ้าหน้าที่ให้การต้อนรับ โดย รมว.กระทรวงดิจิทัลฯ ได้เข้าเยี่ยมชมและใช้บริการฝากส่งสิ่งของที่เคาน์เตอร์ศูนย์ไปรษณีย์ด่วนพิเศษกรุงเทพฯ และร่วมการคัดแยกสิ่งของพร้อมใช้เครื่อง Handheld เพื่อสแกนสถานะสิ่งของฝากส่งในขั้นตอนการปิดถุง ณ ศูนย์ไปรษณีย์ด่วนพิเศษกรุงเทพฯ ทั้งนี้ รมว.กระทรวงดิจิทัลฯ กล่าวว่า ปณท นับเป็นหน่วยงานที่อยู่คู่คนไทยมาเป็นเวลานาน แต่สามารถปรับตัวให้องค์กรมีความทันสมัยและเป็นมืออาชีพ และเจ้าหน้าที่มีความชำนาญในการรู้จักทุกพื้นที่ในประเทศไทย พร้อมกับมอบแนวทางดำเนินการให้พนักงาน/ลูกจ้าง ปณท ปฏิบัติร่วมกันเพื่อขับเคลื่อนองค์กร ทั้งยังเป็นผู้นำในธุรกิจขนส่งโลจิสติกส์ พร้อมย้ำให้ชาว ปณท ที่ทำหน้าที่อยู่ทั่วประเทศ ปฏิบัติหน้าที่เพื่อสร้างความพึงพอใจและประทับใจให้กับชาวไทยทุกคน
************************

ที่มา : https://www.thaigov.go.th/news/contents/details/22473
