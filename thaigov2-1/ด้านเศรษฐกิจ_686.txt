รัฐบาลไทย-ข่าวทำเนียบรัฐบาล-พระบาทสมเด็จพระปรเมนทรรามาธิบดีศรีสินทรมหาวชิราลงกรณ พระวชิรเกล้าเจ้าอยู่หัว ทรงพระกรุณาโปรดเกล้าฯ พระราชทานผ้าพระกฐิน ให้กระทรวงอุตสาหกรรม น้อมนำไปถวาย ณ วัดบวรมงคลราชวรวิหาร เขตบ

วันจันทร์ที่ 28 ตุลาคม 2562
พระบาทสมเด็จพระปรเมนทรรามาธิบดีศรีสินทรมหาวชิราลงกรณ พระวชิรเกล้าเจ้าอยู่หัว ทรงพระกรุณาโปรดเกล้าฯ พระราชทานผ้าพระกฐิน ให้กระทรวงอุตสาหกรรม น้อมนำไปถวาย ณ วัดบวรมงคลราชวรวิหาร เขตบ
นายกอบชัย สังสิทธิสวัสดิ์ ปลัดกระทรวงอุตสาหกรรม  น้อมนำไปถวายผ้าพระกฐิน ณ วัดบวรมงคลราชวรวิหาร เขตบางพลัด กรุงเทพมหานคร
กรุงเทพฯ : วันนี้ (25 ตุลาคม 2562) พระบาทสมเด็จพระปรเมนทรรามาธิบดีศรีสินทรมหาวชิราลงกรณ พระวชิรเกล้าเจ้าอยู่หัว ทรงพระกรุณา โปรดเกล้าฯ พระราชทานผ้าพระกฐินให้กระทรวงอุตสาหกรรม โดยนายกอบชัย สังสิทธิสวัสดิ์ ปลัดกระทรวงอุตสาหกรรม พร้อมด้วย นายสุชาติ ไตรแสงรุจิระ ที่ปรึกษารัฐมนตรีว่าการกระทรวงอุตสาหกรรม นายสุรพล ชามาตย์ รองปลัดกระทรวงอุตสาหกรรม นายจุลพงษ์ ทวีศรี หัวหน้าผู้ตรวจราชการกระทรวงอุตสาหกรรม รักษาราชการแทนรองปลัดกระทรวงอุตสาหกรรม นายณัฐพล ณัฏฐสมบูรณ์ ผู้ตรวจราชการกระทรวงอุตสาหกรรม ผู้บริหาร ข้าราชการ พนักงานกระทรวงอุตสาหกรรม ตลอดจนประชาชนในพื้นที่ น้อมนำไปถวายผ้าพระกฐิน ณ วัดบวรมงคลราชวรวิหาร เขตบางพลัด กรุงเทพมหานคร
โดยมียอดเงินที่บริจาคเพื่อเป็นการทำนุ บำรุงพระพุทธศาสนาและถวายจตุปัจจัยบำรุงพระอารามหลวงวัดบวรมงคลราชวรวิหาร เป็นจำนวนเงิน 7,160,984.62 บาท (เจ็ดล้านหนึ่งแสนหกหมื่นสามเก้าร้อยแปดสิบสี่บาทหกสิบสองสตางค์) นอกจากนี้ ยังได้มอบเงินสนับสนุนการศึกษาพระภิกษุสามเณรและองค์กร สาธารณประโยชน์เพื่อพระพุทธศาสนา จำนวน 3 ทุน ทุนละ 300,000 บาท มอบให้แก่โรงเรียนพระปริยัติธรรมวัดบวรมงคลราชวรวิหาร โรงเรียนวัดบวรมงคล และโรงเรียนวัดคฤหบดี (จันทรสถิตย์) #กระทรวงอุตสาหกรรม #ปลัดกระทรวงอุตสาหกรรม #กฐินพระราชทานกระทรวงอุตสาหกรรม

ที่มา : https://www.thaigov.go.th/news/contents/details/24052
