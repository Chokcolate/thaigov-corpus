รัฐบาลไทย-ข่าวทำเนียบรัฐบาล-กระทรวงยุติธรรม โดยสำนักงาน ป.ป.ส. จัดโครงการพัฒนาศักยภาพหมู่บ้านกองทุนแม่ของแผ่นดิน จังหวัดสุโขทัย

วันศุกร์ที่ 2 สิงหาคม 2562
กระทรวงยุติธรรม โดยสำนักงาน ป.ป.ส. จัดโครงการพัฒนาศักยภาพหมู่บ้านกองทุนแม่ของแผ่นดิน จังหวัดสุโขทัย
นายสมศักดิ์ เทพสุทิน รัฐมนตรีว่าการกระทรวงยุติธรรม เป็นประธานเปิดโครงการพัฒนาศักยภาพหมู่บ้านกองทุนแม่ของแผ่นดินในการป้องกันและแก้ไขปัญหายาเสพติดปีงบประมาณ ๒๕๖๒  จังหวัดสุโขทัย
ในวันพฤหัสบดีที่ ๑ สิงหาคม ๒๕๖๒ นายสมศักดิ์ เทพสุทิน รัฐมนตรีว่าการกระทรวงยุติธรรม เป็นประธานเปิดโครงการพัฒนาศักยภาพหมู่บ้านกองทุนแม่ของแผ่นดินในการป้องกันและแก้ไขปัญหายาเสพติดปีงบประมาณ ๒๕๖๒  จังหวัดสุโขทัย  โดยมีวัตถุประสงค์เพื่อส่งเสริมสนับสนุนให้มีการป้องกัน แก้ไข และเฝ้าระวังปัญหายาเสพติดในหมู่บ้าน/ชุมชนกองทุนแม่ของแผ่นดิน ด้วยการน้อมนำพระบารมีของสถาบันพระมหากษัตริย์ เพื่อเป็นศูนย์รวมใจให้เกิดพลังความรักความสามัคคีในหมู่บ้าน/ชุมชน โดยมี นายนิยม เติมศรีสุข เลขาธิการ ป.ป.ส. พร้อมด้วยผู้แทนจากหน่วยงานภาคี และคณะกรรมการกองทุนแม่ของแผ่นดินระดับจังหวัด ๙ จังหวัด แกนนำหมู่บ้านกองทุนแม่ของแผ่นดินในพื้นที่ ๒๓๑ แห่ง เข้าร่วม จำนวน ๑,๐๐๐ คน ณ โรงแรมไพลิน อ.เมืองสุโขทัย จ.สุโขทัย
จากนั้นลงพื้นที่ตรวจเยี่ยมบ้านใหม่บางกระบาน หมู่ ๗ ต.ยางซ้าย อ.เมือง จ.สุโขทัย และบ้านซ่าน หมู่ ๑ อ.ศรีสำโรง จ.สุโขทัย ซึ่งเป็นหมู่บ้านที่มีการใช้กระบวนการกองทุนแม่ของแผ่นดินในการแก้ไขปัญหายาเสพติดและประสบผลสำเร็จ และยังเป็นศูนย์การเรียนรู้ที่สามารถให้พื้นที่อื่นๆ เข้ามาศึกษาดูงาน และนำไปต่อยอดในพื้นที่ต่อไป

ที่มา : https://www.thaigov.go.th/news/contents/details/21937
