รัฐบาลไทย-ข่าวทำเนียบรัฐบาล-จุรินทร์นำแก้อุปสรรค ! ควง2รัฐมนตรี ตรวจการสร้างด่านสะเดาแห่งที่2 คืบ 95% เร่งหาแนวทางแก้อุปสรรคค้าชายแดน ไทย-มาเลเซีย

วันจันทร์ที่ 2 กันยายน 2562
จุรินทร์นำแก้อุปสรรค ! ควง2รัฐมนตรี ตรวจการสร้างด่านสะเดาแห่งที่2 คืบ 95% เร่งหาแนวทางแก้อุปสรรคค้าชายแดน ไทย-มาเลเซีย
(1 กันยายน 2562 เวลา 10.30 น.) โดยก่อนการเป็นประธานนำการประชุมหารือแนวทางการแก้ไขอุปสรรคทางการค้าระหว่างไทย-มาเลเซีย ที่จังหวัดสงขลา ร่วมกับ นายนิพนธุ์ บุญญามณี รัฐมนตรีช่วยว่าการกรทรวงมหาดไทย นายถาวร เสนเนียม รัฐมนตรีช่วยว่าการกระทรวงคมนาคม
พร้อมผู้ว่าราชการจังหวัด ศูนย์อำนวยการบริหารจังหวัดชายแดนภาคใต้ และทุกฝ่ายที่เกี่ยวข้องวันนี้ นายจุรินทร์ ลักษณวิศิษฏ์ รองนายกรัฐมนตรีและรัฐมนตรีว่าการกระทรวงพาณิชย์ นำตรวจการก่อสร้างด่านสะเดาแห่งที่2 ใช้เวลาตรวจการสอบถามความคืบหน้า อุปสรรคปัญหา ทุกมิติ
โดยรายงานระบุว่า รัฐบาลและกระทรวงพาณิชย์ให้ความสำคัญต่อการส่งเสริมการค้าชายแดน ซึ่งมีความสำคัญต่อการพัฒนาเศรษฐกิจและความเป็นอยู่ของประชาชนในพื้นที่ชายแดนใต้ จึงได้จัดการประชุมครั้งนี้เพื่อรับฟังและหารือแนวทางแก้ไขปัญหาอุปสรรคทางการค้าระหว่างไทย-มาเลเซีย ในการผลักดันให้มูลค่าการค้าระหว่างไทยกับมาเลเซียให้เพิ่มขึ้น โดยในปี 2561 การค้าระหว่างไทย-มาเลเซียมีมูลค่าสูงถึง 803,300 ล้านบาท และครึ่งปีแรกของปี 2562 มีมูลค่า 387,041 ล้านบาท
ขณะที่การค้าชายแดนไทย-มาเลเซียมีสัดส่วนสูงถึงร้อยละ 70 ของมูลค่าการค้ารวมไทย-มาเลเซีย (การค้าชายแดนไทย-มาเลเซีย ปี 2561 มีมูลค่า 568,096 ล้านบาท และครี่งปีแรกของปี 2562 มีมูลค่า 271,603 ล้านบาท) ซึ่งในพื้นที่ชายแดนใต้ที่ติดกับมาเลเซียมีด่านศุลกากร 9 ด่านกระจายตามแนวชายแดน
ดังนั้นด่านศุลกากรสะเดาเป็นด่านศุลกากรชายแดนที่มีมูลค่าการนำเข้าส่งออกสินค้าสูงที่สุดในประเทศไทยแต่ละปีเฉลี่ยกว่า 3 แสนล้านบาท จากมูลค่าการค้าชายแดนทั้งประเทศประมาณ 1 ล้านล้านบาท เป็นประตูเชื่อมการค้ากับประเทศเพื่อนบ้านที่สำคัญของไทย รัฐบาลจึงได้ให้ความสำคัญกับด่านศุลกากรสะเดาในฐานะอีกหนึ่งจุดยุทธศาสตร์ด้านเศรษฐกิจสำคัญโดยมีเป้าหมายที่จะให้ด่านศุลกากรสะเดาสามารถรองรับการให้บริการที่มีประสิทธิภาพและเพียงพอกับปริมาณการค้าที่นับวันจะขยายตัวเพิ่มขึ้นอย่างต่อเนื่อง

ที่มา : https://www.thaigov.go.th/news/contents/details/22680
