รัฐบาลไทย-ข่าวทำเนียบรัฐบาล-รองปลัดฯ วรวรรณ เป็นประธานการประชุม“คณะทำงานพัฒนาอุตสาหกรรมเชิงพื้นที่” ระหว่างกระทรวงอุตฯ และ ส.อ.ท. เพื่อชงเข้าคณะกรรมการอำนวยการฯ ชุดใหญ่พิจารณา

วันจันทร์ที่ 17 กุมภาพันธ์ 2563
รองปลัดฯ วรวรรณ เป็นประธานการประชุม“คณะทำงานพัฒนาอุตสาหกรรมเชิงพื้นที่” ระหว่างกระทรวงอุตฯ และ ส.อ.ท. เพื่อชงเข้าคณะกรรมการอำนวยการฯ ชุดใหญ่พิจารณา
นางวรวรรณ ชิตอรุณ  รองปลัดกระทรวงอุตสาหกรรม เป็นประธานการประชุมคณะทำงานพัฒนาอุตสาหกรรมเชิงพื้นที่ ครั้งที่ 1/2563 ร่วมกับ คณะทำงานฝั่งสภาอุตสาหกรรมแห่งประเทศไทย (ส.อ.ท.) ณ ห้องประชุมชุณหะวัณ อาคาร สำนักงานปลัดกระทรวงอุตสาหกรรม
วันนี้ (17 ก.พ.63) ณ ห้องประชุมชุณหะวัณ อาคาร สำนักงานปลัดกระทรวงอุตสาหกรรม  นางวรวรรณ ชิตอรุณ  รองปลัดกระทรวงอุตสาหกรรม เป็นประธานการประชุมคณะทำงานพัฒนาอุตสาหกรรมเชิงพื้นที่ ครั้งที่ 1/2563 ร่วมกับ คณะทำงานฝั่งสภาอุตสาหกรรมแห่งประเทศไทย (ส.อ.ท.) นำโดย นายอภิชิต ประสพรัตน์  รองประธาน ส.อ.ท. เพื่อติดตามความก้าวหน้าของ 9 โครงการใน 5 ภูมิภาค  ซึ่งได้รับการอนุมัติตามมติ ค.ร.ม.สัญจรที่ผ่านมา พร้อมข้อเสนอของคณะทำงานฯ เกี่ยวกับแนวทางพัฒนาอุตสาหกรรมเชิงพื้นที่  ซึ่งจะนำเสนอในการประชุมคณะกรรมการอำนวยการขับเคลื่อนเศรษฐกิจภาคอุตสาหกรรม วันที่ 20 กุมภาพันธ์ 2563  ต่อไป
โดยผู้แทนฝั่งกระทรวงอุตสาหกรรมที่เข้าร่วมประชุมฯ ประกอบด้วย นายบรรจง สุกรีฑา  ผู้ตรวจราชการกระทรวงอุตสาหกรรม   นายธนะ อัลภาชน์  รองเลขาธิการสำนักงานมาตรฐานผลิตภัณฑ์อุตสาหกรรม นายวิฤทธิ์  วิเศษสินธุ์  รองเลขาธิการคณะกรรมการอ้อยและน้ำตาลทราย  มีผู้แทนจากหน่วยงานต่างๆ ของกระทรวงอุตสาหกรรม และสถาบันเครือข่ายที่เกี่ยวข้อง   ส่วนฝั่ง ส.อ.ท.  มีนายณรงค์ฤทธิ์ พาณิชชีวะ กรรมการ ส.อ.ท. ร่วมประชุม
ทั้งนี้ อก. และ ส.อ.ท. ได้ตั้ง คณะกรรมการและคณะทำงานชุดต่างๆ รวม 5 ชุด เพื่อขับเคลื่อน/กระตุ้นเศรษฐกิจ และภาคอุตสาหกรรมของประเทศไทย โดยคณะทำงานอุตสาหกรรมเชิงพื้นที่ อยู่ในชุดที่ 5

ที่มา : https://www.thaigov.go.th/news/contents/details/26563
