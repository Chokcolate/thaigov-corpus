รัฐบาลไทย-ข่าวทำเนียบรัฐบาล-'วราวุธ'​ มอบนโยบายสำนักงานพัฒนาเศรษฐกิจจากฐานชีวภาพ​(องค์การมหาชน)

วันพฤหัสบดีที่ 12 มีนาคม 2563
'วราวุธ'​ มอบนโยบายสำนักงานพัฒนาเศรษฐกิจจากฐานชีวภาพ​(องค์การมหาชน)
'วราวุธ'​ มอบนโยบายสำนักงานพัฒนาเศรษฐกิจจากฐานชีวภาพ​(องค์การมหาชน)
'วราวุธ'​ มอบนโยบายสำนักงานพัฒนาเศรษฐกิจจากฐานชีวภาพ​(องค์การมหาชน)
วันที่ 11 มีนาคม 2562 เวลา 15.30 น. นายวราวุธ​ ศิลปอาชา​ รัฐมนตรีว่าการกระทรวงทรัพยากรธรรมชาติและสิ่งแวดล้อม​ พร้อมด้วย​ นายยุทธพล​ อังกินันทน์​ ที่ปรึกษารัฐมนตรีว่าการกระทรวงทรัพยากรธรรมชาติและสิ่งแวดล้อม​ นายธเนศพล​ ธนบุณยวัฒน์​ เลขานุการรัฐมนตรีว่าการกระทรวงทรัพยากรธรรมชาติและสิ่งแวดล้อม​ และ​ นายจตุพร​ บุรุษพัฒน์​ ปลัดกระทรวงทรัพยากรธรรมชาติและสิ่งแวดล้อม​ ตรวจเยี่ยมและรับฟังสรุปผลการดำเนินงานของสำนักงานพัฒนาเศรษฐกิจจากฐานชีวภาพ​ (องค์การมหาชน)​ พร้อมเยี่ยมเยียนให้กำลังใจเจ้าหน้าที่ผู้ปฏิบัติงานในวันนี้ โอกาสนี้​ รัฐมนตรีว่าการกระทรวงทรัพยากรธรรมชาติและสิ่งแวดล้อม​ ได้มอบนโยบายและแนวทางการดำเนินงานแก่ผู้บริหารสำนักงานพัฒนาเศรษฐกิจจากฐานชีวภาพ​ (องค์การมหาชน)​ สรุปดังนี้
1.​ หัวใจสำคัญคือชาวบ้านได้รับประโยชน์จากงานของเรามหาศาลแต่ยังมีชาวบ้านจำนวนมาก​ คนจำนวนมาก​ ยังไม่ทราบว่าสำนักงานพัฒนาเศรษฐกิจจากฐานชีวภาพคืออะไร จะทำอย่างไรให้พี่น้องประชาชนเข้าใจว่าความหลากหลายทางชีวภาพคืออะไร​ จะได้ประโยชน์อะไร​ การสร้างความรับรู้ให้พี่น้องประชาชนเป็นสิ่งที่สำคัญ
2. การแลกเปลี่ยนความสำเร็จขององค์ความรู้ระหว่างประชาชน เพื่อพัฒนาสิ่งที่เขามีอยู่​ เรียนรู้จากต้นแบบที่มีอยู่ นำชาวบ้าน จากพื้นที่อื่นๆ ไปเยี่ยมชมพื้นที่ที่ประสบความสำเร็จให้เห็นประโยชน์จากความหลากหลายทางชีวภาพ​ แลกเปลี่ยนข้อมูลความรู้ให้เห็นความสำเร็จที่ชัดเจน
3.​ การประชาสัมพันธ์งานของสำนักงานพัฒนาเศรษฐกิจจากฐานชีวภาพเป็นสิ่งที่สำคัญการมี Content หรือสื่อโซเชียลมีเดียที่จะเข้าถึงประชาชนเป็นสิ่งที่สำคัญ
4.​ สำคัญที่สุดคือการใช้ความหลากหลายทางชีวภาพมาพัฒนาเศรษฐกิจให้เกิดความยั่งยืนสำนักงานพัฒนาเศรษฐกิจจากฐานชีวภาพเป็นหนึ่งในหัวใจสำคัญ พี่จะคอยพยุงรากหญ้าไม่ให้ล้มทับลงไป เพราะเราเป็นตัวปัดเศรษฐกิจจากระดับรากหญ้า การเสริมศักยภาพให้พี่น้องประชาชน เราจะขยายสเกลในการทำงานอย่างไร
5.​ ผู้บริหารจะต้องเข้าใจภารกิจ​ หน้าที่​ ต้องใช้ศักยภาพอย่างเต็มที่
6.​ การทำงานจะต้องใช้งบประมาณ​ ประเด็นสำคัญ ขอให้ใช้งบประมาณให้หมดภายในเดือนกันยายน​ การใช้งบประมาณสะท้อนศักยภาพของผู้บริหาร​ การเบิกจ่ายงบประมาณให้มีประสิทธิภาพภายใต้บริบทของสำนักงานพัฒนาเศรษฐกิจจากฐานชีวภาพ
7.​ ความร่วมมือกับองค์กรต่างๆ​ ภายในกระทรวงทรัพยากรธรรมชาติและสิ่งแวดล้อม

ที่มา : https://www.thaigov.go.th/news/contents/details/27093
