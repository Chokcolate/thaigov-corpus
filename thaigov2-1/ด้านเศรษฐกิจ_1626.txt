รัฐบาลไทย-ข่าวทำเนียบรัฐบาล-รองปลัดจุลพงษ์ฯ เป็นประธานพิธีมอบรางวัล CAR & BIKE OF THE YEAR 2020

วันศุกร์ที่ 6 มีนาคม 2563
รองปลัดจุลพงษ์ฯ เป็นประธานพิธีมอบรางวัล CAR & BIKE OF THE YEAR 2020
นายจุลพงษ์ ทวีศรี รองปลัดกระทรวงอุตสาหกรรม  เป็นประธานพิธีมอบรางวัล CAR & BIKE OF THE YEAR 2020  ณ ห้องรอยัล จูบิลี่ บอลรูม อาคาร ชาเลนเจอร์ ศูนย์แสดงสินค้าและการประชุมอิมแพ็ค เมืองทองธานี
วันนี้ (5 มีนาคม 2563) นายจุลพงษ์ ทวีศรี รองปลัดกระทรวงอุตสาหกรรม เป็นประธานในพิธีมอบรางวัล CAR & BIKE OF THE YEAR 2020 จัดโดย บริษัท กรังด์ปรีย์ อินเตอร์เนชั่นแนล จำกัด (มหาชน) ผู้จัดงาน บางกอก อินเตอร์เนชั่นแนล มอเตอร์โชว์ โดยมี นายอโณทัย เอี่ยมลำเนา ประธานจัดงาน CAR & BIKE OF THE YEAR 2020 และนายปราจิน เอี่ยมลำเนา ประธานจัดงาน บางกอก อินเตอร์เนชั่นแนล มอเตอร์โชว์ ให้การต้อนรับ ณ ห้องรอยัล จูบิลี่ บอลรูม อาคาร ชาเลนเจอร์ ศูนย์แสดงสินค้าและการประชุมอิมแพ็ค เมืองทองธานี
สำหรับ พิธีมอบรางวัล CAR & BIKE OF THE YEAR 2020 เป็นรางวัลที่มอบให้แก่ รถยนต์ รถจักรยานยนต์ และผลิตภัณฑ์เกี่ยวเนื่อง ที่ได้รับการพิจารณาคัดเลือกตามกฎกติกา และมาตรฐานจากคณะกรรมการผู้ทรงคุณวุฒิและผู้เชี่ยวชาญในด้านต่างๆ ซึ่งการมอบรางวัลดังกล่าวในครั้งนี้ ถือเป็นการส่งเสริมและสนับสนุนอุตสาหกรรมยานยนต์ไทย และผลักดันให้เกิดการพัฒนาผลิตภัณฑ์และเทคโนโลยี และเป็นการสะท้อนให้เห็นถึงการยกระดับความเป็นผู้นำด้านเทคโนโลยี และแสดงถึงศักยภาพความก้าวหน้าของการออกแบบและผลิตรถยนต์ในประเทศไทย และรถยนต์นำเข้าจากต่างประเทศ ทั้งนี้ รางวัลได้แบ่งออกเป็น ประเภทรถยนต์ จำนวน 86 รางวัล และประเภทรถจักรยานยนต์ จำนวน 31 รางวัล

ที่มา : https://www.thaigov.go.th/news/contents/details/26948
