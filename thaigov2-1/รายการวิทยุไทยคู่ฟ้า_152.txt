รัฐบาลไทย-ข่าวทำเนียบรัฐบาล-ความคืบหน้าโครงการส่งเสริมการใช้ยางของหน่วยงานภาครัฐ

วันศุกร์ที่ 20 ธันวาคม 2562
ความคืบหน้าโครงการส่งเสริมการใช้ยางของหน่วยงานภาครัฐ
วันศุกร์ที่ 20 ธันวาคม 2562
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลพอใจความคืบหน้าโครงการส่งเสริมการใช้ยางพาราในหน่วยงานภาครัฐ ภายใต้นโยบายเพิ่มปริมาณการใช้ยางพาราภายในประเทศ เพื่อเพิ่มรายได้ให้กับเกษตรกรชาวสวนยางและสถาบันเกษตรกรชาวสวนยาง และลดผลกระทบปัจจัยที่ส่งผลต่อราคายางพาราในประเทศ ที่ได้มีดำเนินงานอย่างต่อเนื่อง โดยปีงบประมาณ 2562 มีการนำยางพาราไปใช้แล้วตามแผนของแต่ละกระทรวง มีผลการใช้น้ำยางสดกว่า 129,000 ตัน คิดเป็นร้อยละ 77ของเป้าหมายทั้งหมด เช่น การซ่อมแซมและปรับปรุงถนนบนคันคลองและปรับปรุงถนนผิวทางพาราแอสฟัลต์คอนกรีต ทำลู่วิ่งและลานกีฬา ที่นอน หมอนยางพารา ยางรถยนต์ ถุงมือ และรองเท้า เป็นต้น ส่งผลดีต่อปริมาณการใช้ยางในประเทศ อีกทั้งยังช่วยขยายผลให้เกิดผลิตภัณฑ์ยางในประเทศมากขึ้นอีกด้วย
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/25345
