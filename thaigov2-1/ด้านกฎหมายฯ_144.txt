รัฐบาลไทย-ข่าวทำเนียบรัฐบาล-กระทรวงยุติธรรม พิจารณาค่าตอบแทนผู้เสียหายและค่าทดแทน และค่าใช้จ่ายแก่จำเลยในคดีอาญา ครั้งที่ ๑๑/๒๕๖๒

วันพฤหัสบดีที่ 28 พฤศจิกายน 2562
กระทรวงยุติธรรม พิจารณาค่าตอบแทนผู้เสียหายและค่าทดแทน และค่าใช้จ่ายแก่จำเลยในคดีอาญา ครั้งที่ ๑๑/๒๕๖๒
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะกรรมการพิจารณาค่าตอบแทนผู้เสียหายและค่าทดแทนและค่าใช้จ่ายแก่จำเลยในคดีอาญา ครั้งที่ ๑๑/๒๕๖๒
ในวันพฤหัสบดีที่ ๒๘ พฤศจิกายน ๒๕๖๒ เวลา ๐๙.๐๐ น.
ณ ห้องประชุมกระทรวงยุติธรรม ๑ ชั้น ๙
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานการประชุมคณะกรรมการพิจารณาค่าตอบแทนผู้เสียหาย
และค่าทดแทนและค่าใช้จ่ายแก่จำเลยในคดีอาญา ครั้งที่ ๑๑/๒๕๖๒
โดยมีคณะกรรมการผู้ทรงคุณวุฒิ ข้าราชการ และเจ้าหน้าที่กรมคุ้มครองสิทธิและเสรีภาพ เข้าร่วม
สำหรับการประชุมในครั้งนี้ที่ประชุมได้รับทราบเกี่ยวกับรายงานผลการดำเนินงาน
และสถิติการให้ความช่วยเหลือของผู้เสียหายและจำเลยในคดีอาญา ประจำเดือนตุลาคม ๒๕๖๒
ของสำนักงานช่วยเหลือทางการเงินแก่ผู้เสียหายและจำเลยในคดีอาญา
รวมทั้งการมอบเงินเยียวยาผู้เสียหายและจำเลยในคดีอาญาโดยรัฐมนตรีว่าการกระทรวงยุติธรรม
ภายใต้โครงการคุ้มครองสิทธิ : เพื่อสร้างวิถีชีวิตแห่งความเท่าเทียม
(จังหวัดราชบุรีและศรีสะเกษ)
นอกจากนี้ยังได้ร่วมกันพิจารณากรณีเรื่องสืบเนื่อง จำนวน ๑ เรื่อง
กรณีผู้เสียหายอุทธรณ์คำวิจฉัยคณะอนุกรรมการฯ จำนวน ๒๖ เรื่อง
และกรณีจำเลย จำนวน ๒๘ เรื่อง
เพื่อลดความเหลื่อมล้ำ ช่วยเหลือประชาชนให้เข้าถึงกระบวนการยุติธรรม
ด้วยความเสมอภาคและเท่าเทียมต่อไป

ที่มา : https://www.thaigov.go.th/news/contents/details/24900
