รัฐบาลไทย-ข่าวทำเนียบรัฐบาล-วราวุธ นำทีมลุยภูกระดึงร่วมทำแนวกันไฟ เตรียมปิด 6 เดือนเพื่อฟื้นฟู​ภูกระดึง

วันพฤหัสบดีที่ 5 มีนาคม 2563
วราวุธ นำทีมลุยภูกระดึงร่วมทำแนวกันไฟ เตรียมปิด 6 เดือนเพื่อฟื้นฟู​ภูกระดึง
นายว​ราวุธ​ ศิลปอาชา​ รัฐมนตรี​ว่าการ​กระทรวง​ทรัพยากร​ธรรมชาติ​และ​สิ่ง​แวดล้อม​ พร้อมด้วย​ นายจตุพร​ บุรุษ​พัฒน์​ ปลัด​กระทรวง​ทรัพยากร​ธรรมชาติ​และ​สิ่ง​แวดล้อม​ และคณะผู้บริหารระดับสูง​ของหน่วยงาน​ในสังกัด​ ทส. เยี่ยม​ชม​การบริหาร​จัดการ​พื้นที่​
วราวุธ นำทีมลุยภูกระดึงร่วมทำแนวกันไฟ เตรียมปิด 6 เดือนเพื่อฟื้นฟู​ภูกระดึง
วันที่ 1 มีนาคม​ 2563​ นายว​ราวุธ​ ศิลปอาชา​ รัฐมนตรี​ว่าการ​กระทรวง​ทรัพยากร​ธรรมชาติ​และ​สิ่ง​แวดล้อม​ พร้อมด้วย​ นายจตุพร​ บุรุษ​พัฒน์​ ปลัด​กระทรวง​ทรัพยากร​ธรรมชาติ​และ​สิ่ง​แวดล้อม​ และคณะผู้บริหารระดับสูง​ของหน่วยงาน​ในสังกัด​ ทส. เยี่ยม​ชม​การบริหาร​จัดการ​พื้นที่​อุทยานแห่งชาติ​ภูกระดึง​ โดยเดินเท้าเพื่อสำรวจพื้นที่และสอบถาม​ความพึงพอใจของนักท่องเที่ย​วบริเวณผานกแอ่น และมอบขยะแก่นักท่องเที่ยว​ คนละ 1 กิโลกรัม​ เพื่อนำกลับลงไปทิ้งด้านล่าง​ ตามนโยบายโครงการขยะคืนถิ่นของอุทยานแห่งชาติ​ภูกระดึง​ และยังมอบถุงผ้าแก่นักท่องเที่ยว​และผู้ประกอบการ​ร้านค้าบนภูกระดึง​เพื่อรณรงค์​ลดการใช้พลาสติก​แบบหูหิ้ว นอกจากนี้ คณะผู้บริหาร​ ทส. ยังได้ร่วมกันทำแนวป้องกัน​ไฟป่าบริเวณหลังองค์พระพุทธ​เมตตา​ โอกาสนี้ รัฐมนตรี​ว่าการ​กระทรวง​ทรัพยากร​ธรรมชาติ​และ​สิ่ง​แวดล้อม​ ยังได้ให้กำลังใจแก่เจ้าหน้าที่​ผู้​ปฏิบัติ​งาน​ป้องกัน​และ​ดับไฟป่าจากเหตุการณ์​ไฟไหม้ป่า​บนภูกระดึง​ที่ผ่านมา
นายวราวุธ ศิลปอาชา​ กล่าวว่า วันนี้ เราต้องขอชื่นชมเจ้าหน้าที่ดับไฟป่าที่อยู่บนภูกระดึงทุกๆ คน เพราะว่าตลอดระยะเวลาที่ผ่านมา ถ้าหากไม่ได้พวกเขาเหล่านี้ สถานการณ์ไฟป่าบนภูกระดึงคงจะไม่สามารถควบคุมได้เช่นนี้ ด้วยความมักง่าย ด้วยความคิดไม่รอบคอบของคนบางคน ทำให้พื้นที่กว่า 10% บนอุทยานแห่งชาติภูกระดึงแห่งนี้หายไป โชคยังดี จากการสำรวจเมื่อวานนี้เห็นได้ว่า สภาพต้นสนหรือต้นไม้ทั้งหลาย เริ่มแตกหน่อ เริ่มเจริญเติบโตกันใหม่ วันนี้เป็นที่น่ายินดีว่า พื้นที่ 3,200​ ไร่ ที่มีการไหม้ไปแล้วนั้น ประมาณ 80% สามารถที่จะฟื้นฟูตัวเองได้ แต่ทั้งนี้ทั้งนั้น คงต้องรอให้ถึงฤดูฝนก่อน ต้องมีปริมาณน้ำมา เพราะตอนนี้หนึ่งในปัญหาสำคัญของอุทยานแห่งชาติภูกระดึงก็คือ ปัญหาภัยแล้ง ไม่ต่างจากหลายๆ พื้นที่ในประเทศไทย ปริมาณน้ำบนภูกระดึงในปีนี้ไม่เยอะเหมือนปีก่อนๆ จึงเป็นสาเหตุว่าทำไมปีนี้ อุทยานแห่งชาติภูกระดึงต้องปิดเร็วขึ้นอีก 2 เดือน จากนี้ไป เราปิด 6 เดือน เพื่อให้สภาพภูมิประเทศแถวนี้ สามารถฟื้นฟูตัวเองได้

ที่มา : https://www.thaigov.go.th/news/contents/details/26928
