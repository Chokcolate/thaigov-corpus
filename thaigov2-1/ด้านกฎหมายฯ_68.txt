รัฐบาลไทย-ข่าวทำเนียบรัฐบาล-รองปลัดกระทรวงยุติธรรม เปิดโครงการทบทวนผลการดำเนินงานของสำนักงานกองทุนยุติธรรม

วันพฤหัสบดีที่ 12 กันยายน 2562
รองปลัดกระทรวงยุติธรรม เปิดโครงการทบทวนผลการดำเนินงานของสำนักงานกองทุนยุติธรรม
นายวิทยา สุริยะวงค์ รองปลัดกระทรวงยุติธรรม เป็นประธานในพิธีเปิดโครงการทบทวนผลการดำเนินงานของสำนักงานกองทุนยุติธรรม
ในวันพฤหัสบดีที่ 12 กันยายน 2562 เวลา 09.30 น. ณ ห้องประชุมสำนักงานกองทุนยุติธรรม อาคารซอฟต์แวร์ปาร์ค ชั้น 22 จังหวัดนนทบุรี นายวิทยา สุริยะวงค์ รองปลัดกระทรวงยุติธรรม เป็นประธานในพิธีเปิดโครงการทบทวนผลการดำเนินงานของสำนักงานกองทุนยุติธรรม โดยมีนายมนินธ์ สุทธิวัฒนานิติ ผู้อำนวยการสำนักงานกองทุนยุติธรรม และเจ้าหน้าที่กองทุนฯ เข้าร่วม
โอกาสนี้ นายวิทยาฯ กล่าวว่า คาดหวังที่จะเห็นสำนักงานกองทุนยุติธรรมเป็นหน่วยงานที่เกิดจากการร่วมสร้าง โดยบุคลากรทุกคนต้องร่วมสร้าง และคาดหวังให้เกิดการพัฒนาอย่างเป็นรูปธรรม โดยมุ่งเน้นการบริการที่เป็นเลิศสู่ประชาชนเป็นสำคัญ
ทั้งนี้ โครงการฯ ดังกล่าว กำหนดจัดขึ้นในวันที่ 13 - 14 กันยายน 2562 ณ โรงแรม เดอะ คาวาลิ คาซ่า รีสอร์ท จังหวัดพระนครศรีอยุธยา มีวัตถุประสงค์เพื่อให้เกิดการแลกเปลี่ยนความคิดเห็นระหว่างเจ้าหน้าที่สำนักงานกองทุนยุติธรรม เพื่อส่งผลให้การดำเนินงานของสำนักงานกองทุนยุติธรรมเป็นไปอย่างมีประสิทธิภาพและประสิทธิผล เปลี่่ยนแปลงองค์กรให้เป็นองค์กรแห่งการพัฒนาต่อไป

ที่มา : https://www.thaigov.go.th/news/contents/details/23047
