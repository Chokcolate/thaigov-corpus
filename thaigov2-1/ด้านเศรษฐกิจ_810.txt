รัฐบาลไทย-ข่าวทำเนียบรัฐบาล-รมว.อว. หารือความร่วมมือด้าน วทน. กับสถาบัน GREAT WALL ENTERPRISE INSTITUTE (GEI) ของจีน

วันศุกร์ที่ 8 พฤศจิกายน 2562
รมว.อว. หารือความร่วมมือด้าน วทน. กับสถาบัน GREAT WALL ENTERPRISE INSTITUTE (GEI) ของจีน
รมว.อว. หารือความร่วมมือด้าน วทน. กับสถาบัน GREAT WALL ENTERPRISE INSTITUTE (GEI) ของจีน
(7 พฤศจิกายน 2562) Mr. WANG Delu, President of Great Wall Enterprise Institute (GEI) สาธารณรัฐประชาชนจีน และคณะ เข้าพบและหารือกับ ดร.สุวิทย์ เมษินทรีย์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม (รมว.อว.) พร้อมด้วยผู้บริหารจากสำนักงานสภานโยบายการอุดมศึกษา วิทยาศาสตร์ วิจัยและนวัตกรรมแห่งชาติ (สอวช.) โดยได้นำเสนอผลการวิเคราะห์และข้อเสนอแนะการพัฒนาเศรษฐกิจใหม่ของไทย (New Economy Development) ซึ่งจะเป็นการพลิกโฉมประเทศไทยจากเศรษฐกิจอุตสาหกรรมสู่เศรษฐกิจใหม่ โดยการปฏิรูปอุทยานวิทยาศาสตร์ การบ่มเพาะผู้ประกอบการและการสร้าง Startup ระดับ Gazelle และ Unicorn ณ ห้องประชุม รมว.อว. ชั้น 2 อาคารพระจอมเกล้า สำนักงานปลัดกระทรวงการอุดมศึกษา วิทยาศาสตร์ วิจัยและนวัตกรรม (สป.อว.)
โดย ดร.สุวิทย์ รมว.อว. ได้สนับสนุนข้อเสนอแนะและมอบนโยบายที่จะดำเนินความร่วมมือกับ GEI ดังนี้
1. การสร้าง ecosystem สำหรับ Startup และการสร้าง milestone สำหรับ Startup ระดับ Gazelle และ Unicorn
2. การปฏิรูปอุทยานวิทยาศาสตร์ในแต่ละภูมิภาคให้เหมาะสม สร้างการทำงานอย่างใกล้ชิดกับ SMEs/ Startup พัฒนาโครงสร้างพื้นฐานและบุคลากร รวมถึงมีการแลกเปลี่ยนองค์ความรู้ระหว่างอุทยานวิทยาศาสตร์
3. การจัดทำ system-based research เพื่อสนับสนุน Strategic Policy
ทั้งนี้ GEI ถือเป็นหน่วย Think Tank ที่สำคัญของจีนและมีความร่วมมือด้านนโยบายวิทยาศาสตร์ เทคโนโลยีและนวัตกรรม (วทน.) กับ สำนักงานสภานโยบายการอุดมศึกษา วิทยาศาสตร์ วิจัยและนวัตกรรมแห่งชาติตั้งแต่ปี 2557 อีกด้วย
เผยแพร่ข่าว : นายธัชนนท์ บุญหล้า
ส่วนสื่อสารองค์กร สำนักบริหารกลาง
กระทรวงการอุดมศึกษา วิทยาศาสตร์ วิจัยและนวัตกรรม
โทรศัพท์ 0 2333 3700 ต่อ 3728 - 3732 โทรสาร 0 2333 3834
Facebook : @MHESIThailand
Call Center โทร.1313

ที่มา : https://www.thaigov.go.th/news/contents/details/24442
