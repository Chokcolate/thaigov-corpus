รัฐบาลไทย-ข่าวทำเนียบรัฐบาล-รอง นรม.วิษณุฯ เป็นประธานพิธีวางพวงมาลา และถวายบังคมในวันคล้ายวันสวรรคต  พระบาทสมเด็จพระจุลจอมเกล้าเจ้าอยู่หัว

วันพุธที่ 23 ตุลาคม 2562
รอง นรม.วิษณุฯ เป็นประธานพิธีวางพวงมาลา และถวายบังคมในวันคล้ายวันสวรรคต  พระบาทสมเด็จพระจุลจอมเกล้าเจ้าอยู่หัว
รอง นรม.วิษณุฯ เป็นประธานพิธีวางพวงมาลา และถวายบังคมในวันคล้ายวันสวรรคต  พระบาทสมเด็จพระจุลจอมเกล้าเจ้าอยู่หัว
วันนี้ (23 ต.ค.62) เวลา 08.30 น. ณ บริเวณท้องสนามหลวง นายวิษณุ เครืองาม รองนายกรัฐมนตรี เป็นประธานพิธีวางพวงมาลาและถวายบังคมในวันคล้ายวันสวรรคต พระบาทสมเด็จพระจุลจอมเกล้าเจ้าอยู่หัว โดยมีประธานองค์กรตามรัฐธรรมนูญ คณะรัฐมนตรี ส่วนราชการ รัฐวิสาหกิจ ภาคเอกชน เข้าร่วมพิธี
เมื่อรองนายกรัฐมนตรีเดินทางถึงบริเวณท้องสนามหลวง รองนายกรัฐมนตรีถายความเคารพด้านหน้าพระบรมฉายาลักษณ์พระบาทสมเด็จพระจุลจอมเกล้าเจ้าอยู่หัว จากนั้น รองนายกรัฐมนตรีวางพวงมาลา จำนวน 2 พวง ในนามนายกรัฐมนตรีและคณะรัฐมนตรี ณ หน้าพระบรมฉายาลักษณ์พระบาทสมเด็จพระจุลจอมเกล้าเจ้าอยู่หัว ต่อจากนั้น รองนายกรัฐมนตรีพร้อมผู้เข้าร่วมพิธีถวายบังคม 3 ครั้ง เสร็จพิธี
-------------------------
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/24003
