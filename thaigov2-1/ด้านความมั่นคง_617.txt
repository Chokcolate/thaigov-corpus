รัฐบาลไทย-ข่าวทำเนียบรัฐบาล-ทส. เผย พื้นที่ป่าของประเทศถูกบุกรุกลดลงปชช. พอใจรัฐดูแลมอบพื้นที่ทำกินตามโครงการ คทช. กว่าล้านไร่

วันพฤหัสบดีที่ 12 มีนาคม 2563
ทส. เผย พื้นที่ป่าของประเทศถูกบุกรุกลดลงปชช. พอใจรัฐดูแลมอบพื้นที่ทำกินตามโครงการ คทช. กว่าล้านไร่
นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม ได้แถลงผลการปฏิบัติงานคณะอนุกรรมการขับเคลื่อนการป้องกันและปราบปรามการตัดไม้ทำลายป่า และคณะอนุกรรมการป้องกันและปราบปรามการตัดไม้ทำลายป่า
ทส. เผย พื้นที่ป่าของประเทศถูกบุกรุกลดลงปชช. พอใจรัฐดูแลมอบพื้นที่ทำกินตามโครงการ คทช. กว่าล้านไร่
วันที่ 10 มีนาคม 2563 เวลา 16.00 น. ณ อาคารกระทรวงทรัพยากรธรรมชาติและสิ่งแวดล้อม นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม ได้แถลงผลการปฏิบัติงานคณะอนุกรรมการขับเคลื่อนการป้องกันและปราบปรามการตัดไม้ทำลายป่า และคณะอนุกรรมการป้องกันและปราบปรามการตัดไม้ทำลายป่า ภายหลังเสร็จสิ้นการประชุมคณะกรรมการป้องกันและปราบปรามการตัดไม้ทำลายป่าแห่งชาติ (คปป.) ครั้งที่ 1/2563 ว่า เป็นเรื่องที่น่ายินดีที่ตั้งแต่ปี 2557 จนถึงปัจจุบันนี้เราสามารถเร่งคืนผืนป่าและพืนที่ป่าไม้มาได้กว่าสามแสนไร่ และอัตราการที่ป่าไม้ถูกทำลายในภาพรวมมีแนวโน้นลดลงอย่างต่อเนื่อง ซึ่งจากการทำงานในคณะกรรมการฯ ชุดนี้ ได้มีการบูรณาการกับหน่วยงานที่เกี่ยวข้องหลาย
ภาคส่วนในการร่วมกันดูแลทรัพยากรธรรมชาติและสิ่งแวดล้อม ซึ่งหัวใจสำคัญในการเพิ่มพื้นที่ป่าไม้ และหยุดยั้งการซื้อขายสัตว์ป่า คือ การป้องกัน ไม่ใช่การ จับกุม โดยสิ่งสำคัญ คือ เจ้าหน้าที่ทุก ๆ ภาคส่วน ไม่ว่าหน่วยงานใด จะต้องมีการตรวจตรา ลาดตระเวน ป้องกัน เมื่อเห็นการบุกรุกต้องป้องกันและดำเนินการ
โดยเด็ดขาด นอกจากนี้ยังต้องทำความเข้าใจกับประชาชน ซึ่งหัวใจสำคัญต้องให้คนและป่าสามารถอาศัยอยู่ร่วมกันได้ เพราะคนที่จะดูแลผืนป่าได้ดีที่สุดคือประชาชน
ทั้งนี้ จากสถิติคดีการกระทำผิดตามพระราชบัญญัติป่าไม้ทุกฉบับมีแนวโน้นลดลงอย่างต่อเนื่อง สามารถยึดคืนพื้นที่ป่าจาก “กลุ่มนายทุน” ที่ไม่มีคุณสมบัติที่จะอยู่อาศัยและทำกินในเขตป่าไม้ จำนวน 29,350 คดี ได้พื้นที่คืนมาเนื้อที่ 853,603 ไร่ ซึ่งพื้นที่ที่สามารถทวงคืนมาได้กระทรวงทรัพยากรธรรมชาติและสิ่งแวดล้อม จะได้เร่งนำพื้นที่ดังกล่าวมาฟื้นฟูสภาพให้กลับไปเป็นป่าสมบูรณ์ต่อไป
ด้านพื้นที่ป่าสงวนแห่งชาติที่คณะอนุกรรมการจัดหาที่ดินทำกิน ภายใต้คณะกรรมการนโยบายที่ดินแห่งชาติ (คทช.) พิจารณาเห็นชอบให้นำมาจัดให้ประชาชนเข้าทำประโยชน์นับตั้งแต่ปี ๒๕๕๘ ถึงปัจจุบันมีทั้งสิ้น 2๓๗ พื้นที่ 61 จังหวัด คิดเป็นเนื้อที่ 1,083,366 – 3 – 38.66 ไร่ โดยมีราษฎรได้รับอนุญาตให้เข้าอาศัยทำกินโดยไม่ให้กรรมสิทธิ์แล้วรวมทุกพื้นที่จำนวน 184 พื้นที่ใน 58 จังหวัด คิดเป็นเนื้อที่ 659,428 – 1 – 46. 06 ไร่

ที่มา : https://www.thaigov.go.th/news/contents/details/27089
