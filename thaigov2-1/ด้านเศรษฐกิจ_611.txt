รัฐบาลไทย-ข่าวทำเนียบรัฐบาล-‘ถาวร’ เผย ทุกเที่ยวบินขึ้น-ลงด้วยความปลอดภัย ก่อน ‘ฮากิบิส’ ถล่มญี่ปุ่น

วันเสาร์ที่ 12 ตุลาคม 2562
‘ถาวร’ เผย ทุกเที่ยวบินขึ้น-ลงด้วยความปลอดภัย ก่อน ‘ฮากิบิส’ ถล่มญี่ปุ่น
‘ถาวร’ เผย ทุกเที่ยวบินขึ้น-ลงด้วยความปลอดภัย ก่อน ‘ฮากิบิส’ ถล่มญี่ปุ่น
เมื่อวันที่ 12 ตุลาคม 2562  นายถาวร เสนเนียม รัฐมนตรีช่วยว่าการกระทรวงคมนาคมเปิดเผยว่า นายสุเมธ ดำรงชัยธรรม กรรมการผู้อำนวยการใหญ่ (ดีดี) การบินไทย ได้รายงานให้ทราบว่า การเตรียมการรับมือพายุไต้ฝุ่นฮากิบิส ที่เข้าประเทศญี่ปุ่นวันเดียวกันนี้ ได้มีการวางแผนร่วมกันแบบบูรณาการ เที่ยวบินวันนี้ ผ่านไปด้วยความเรียบร้อยและปลอดภัยทุกเที่ยวบิน โดยเที่ยวบินทั้งหมดที่ศูนย์ปฏิบัติการการบินไทย (TOCC-THAI Operations Control Centre) ที่กรุงเทพฯ วางแผนร่วมกับสถานีที่เกี่ยวข้อง สำหรับเที่ยวบินในวันเดียวกันนี้ สามารถออกเดินทางในคืนวันศุกร์ที่ 11 ตลุาคม ตามเวลาไปลงสนามบินเรียบร้อย และวิ่งขึ้นก่อนเวลาด้วยความปลอดภัย สามารถบินกลับขึ้นมาก่อนพายุเข้าได้ทุกเที่ยวบิน ตามแผนงาน ได้แก่ ขาไป TG 622 TG 672 TG 646 TG 660 TG 682 TG 676 และขากลับ TG 645 TG683 TG641 TG643
ทั้งนี้ ได้รับความร่วมมืออย่างดีจากนักบินลูกเรือที่ทำการบิน ด้วยความระมัดระวัง ดูแลผู้โดยสารตลอดการเดินทาง ผู้โดยสารได้รับข่าวสารจากฝ่ายประชาสัมพันธ์ของบริษัท ที่ประสานงานกับ TOCC อย่างใกล้ชิด รวมทั้งทีมงาน (ไทย คอนเท็ค เซนเตอร์) และสถานีได้แจ้งผู้โดยสารให้ทราบกำหนดการล่วงหน้าของเที่ยวบิน ออกเดินทางล่วงหน้า และเที่ยวบินที่ล่าช้าออกเดินทาง ทำให้เป็นไปโดยเรียบร้อย

ที่มา : https://www.thaigov.go.th/news/contents/details/23788
