รัฐบาลไทย-ข่าวทำเนียบรัฐบาล-​ปลัดกอบชัยฯ นำคณะผู้บริหารเยี่ยมชมพร้อมรับฟังปัญหา ข้อเสนอต่างๆ ของผู้ประกอบการในนิคมฯ หลักชัยเมืองยาง คาดปี 67 นิคมฯ สามารถรองรับยางในประเทศได้มากกว่า 8 แสน-1 ล้านตัน

วันศุกร์ที่ 1 พฤศจิกายน 2562
​ปลัดกอบชัยฯ นำคณะผู้บริหารเยี่ยมชมพร้อมรับฟังปัญหา ข้อเสนอต่างๆ ของผู้ประกอบการในนิคมฯ หลักชัยเมืองยาง คาดปี 67 นิคมฯ สามารถรองรับยางในประเทศได้มากกว่า 8 แสน-1 ล้านตัน
​ปลัดกอบชัยฯ นำคณะผู้บริหารเยี่ยมชมพร้อมรับฟังปัญหา ข้อเสนอต่างๆ ของผู้ประกอบการในนิคมฯ หลักชัยเมืองยาง คาดปี 67 นิคมฯ สามารถรองรับยางในประเทศได้มากกว่า 8 แสน-1 ล้านตัน
จ.ระยอง : วันนี้ (1 พฤศจิกายน 2562) นายกอบชัย สังสิทธิสวัสดิ์ ปลัดกระทรวงอุตสาหกรรม พร้อมด้วยนายเอกภัทร วังสุวรรณ ผู้ตรวจราชการอุตสาหกรรม นายประกอบ วิวิธจินดา ผู้ตรวจราชการกระทรวงอุตสาหกรรม รักษาการอธิบดีกรมโรงงานอุตสาหกรรม และคณะ ลงพื้นที่จังหวัดระยอง เยี่ยมชมการดำเนินงานของ นิคมอุตสาหกรรมหลักชัย เมืองยาง เยี่ยมชมกระบวนการผลิตของโรงงานของบริษัท เซนจูรี่ไทร์ (ประเทศไทย) จำกัด ผู้ผลิตยางล้อสำหรับรถยนต์ และรถบรรทุก แบบอัตโนมัติ (Highly automated smart tire factory) ทุกไลน์การผลิตของบริษัทฯ กว่า 90% ใช้ระบบอัตโนมัติในการดำเนินงาน สามารถผลิตยางได้มากกว่า 10 ล้านเส้น/ปี ส่วนใหญ่ส่งออกไปยังจีน ญี่ปุ่น อเมริกา และยุโรป ขณะนี้อยู่ระหว่างการขยายการลงทุนเฟส 2 คาดว่าจะสามารถเปิดดำเนินการได้ในเดือนสิงหาคม 2563
นอกจากนี้ ยังได้เยี่ยมชมการดำเนินงานของ บริษัท เจ เอส วาย ลาเท็กซ์ โปรดักส์ (ไทยแลนด์) จำกัด ผลิตเครื่องนอนยางพารา ฟูก หมอน จากยางพารา กำลังการผลิตกว่า 2 ล้านใบ/ปี ส่วนใหญ่ส่งออกไปยังจีน
นายกอบชัยฯ กล่าวว่าภาครัฐพร้อมช่วยเหลือ สนับสนุนผู้ประกอบในทุกด้านไม่ว่าจะเป็นสิทธิประโยชน์ สินเชื่อเพื่อการลงทุนหรือขยายกิจการ ฯลฯ"
ด้านนายหลักชัย กิตติพล ประธานเจ้าหน้าที่บริหาร บริษัท ไทรเบคก้า เอ็นเตอร์ไพรส์ จำกัด ผู้ประกอบการนิคมอุตสาหกรรมหลักชัยเมืองยาง จ.ระยอง กล่าวว่า ขณะนี้นิคมอุตสาหกรรมหลักชัยเมืองยาง อยู่ระหว่างการสร้างเฟสที่ 2 เนื้อที่ 2,000 ไร่ ซึ่งอยู่ติดกับพื้นที่เฟสแรก 2,200 ไร่ โดยรวมแล้วจะส่งผลให้นิคมฯแห่งนี้มีพื้นที่กว่า 4,200 ไร่ ทั้งหมดเป็นไปตามแผนการลงทุน 5 ปี (2563-2567)ที่ตั้งเป้าหมายจะใช้พื้นที่เหล่านี้รองรับยางในประเทศ ได้กว่า 8 แสน -1 ล้านตัน
นิคมอุตสาหกรรมหลักชัยเมืองยาง ประสบผลสำเร็จเร็วมาก ซึ่งเป็นผลมาจากสงครามทางการค้าระหว่าง ที่นักลงทุนจีนตัดสินใจเข้ามาลงทุนในไทยมากขึ้น
รวมทั้งยังเป็นไปตามโครงการเส้นทางสายเศรษฐกิจ” หรือ“วันเบลต์ วันโรดของจีน ที่ส่งเสริมให้ผู้ประกอบการออกไปลงทุนในประเทศอื่น ๆ #กระทรวงอุตสาหกรรม #ปลัดกระทรวงอุตสาหกรรม #ปลัดกอบชัย

ที่มา : https://www.thaigov.go.th/news/contents/details/24244
