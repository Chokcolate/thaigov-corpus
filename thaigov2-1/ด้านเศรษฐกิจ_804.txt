รัฐบาลไทย-ข่าวทำเนียบรัฐบาล-ชาวเหนือห้ามพลาด!! ธอส. จัด 2 ผลิตภัณฑ์สินเชื่อดอกเบี้ยพิเศษ นำโดยมาตรการสินเชื่อฯ ดอกเบี้ย 2.5% ต่อปี 3 ปีแรก ในงานมหกรรมการเงินเชียงใหม่ ครั้งที่ 14 ระหว่าง 8-10 พ.ย.นี้

วันศุกร์ที่ 8 พฤศจิกายน 2562
ชาวเหนือห้ามพลาด!! ธอส. จัด 2 ผลิตภัณฑ์สินเชื่อดอกเบี้ยพิเศษ นำโดยมาตรการสินเชื่อฯ ดอกเบี้ย 2.5% ต่อปี 3 ปีแรก ในงานมหกรรมการเงินเชียงใหม่ ครั้งที่ 14 ระหว่าง 8-10 พ.ย.นี้
ธนาคารอาคารสงเคราะห์ (ธอส.) ร่วมงาน Money Expo Chaingmai 2019 มหกรรมการเงินเชียงใหม่ ครั้งที่ 14 ตั้งแต่วันที่ 8-10 พฤศจิกายน 2562 ณ ศูนย์การค้าเซ็นทรัลพลาซา เชียงใหม่
ธนาคารอาคารสงเคราะห์ (ธอส.) ร่วมงาน Money Expo Chaingmai 2019 มหกรรมการเงินเชียงใหม่ ครั้งที่ 14 ตั้งแต่วันที่ 8-10 พฤศจิกายน 2562 ณ ศูนย์การค้าเซ็นทรัลพลาซา เชียงใหม่ โดยมีผลิตภัณฑ์สินเชื่อพิเศษ 2 ผลิตภัณฑ์ไปให้บริการชาวเหนือ 1.มาตรการสินเชื่อเพื่อที่อยู่อาศัยฯ ของ ธอส. ประชารัฐ ทำให้คนไทยมีบ้านได้จริง อัตราดอกเบี้ย ปีที่ 1 – ปีที่ 3 คงที่ 2.50% ต่อปี ให้กู้เพื่อซื้อบ้านหรือห้องชุดจากผู้ประกอบการอสังหาริมทรัพย์ที่มีราคาซื้อขายไม่เกิน 3 ล้านบาท สำหรับวงเงินกู้  1 ล้านบาท ใน 3 ปีแรก ผ่อนชำระเริ่มต้นเพียง 3,300 บาทต่องวดเท่านั้น 2.สินเชื่อบ้านดอกเบี้ยพิเศษ 6 เดือนแรก 0.66% ต่อปี เดือนที่ 7-20 อัตราดอกเบี้ย 2.66% ต่อปี ฟรี!! ค่าธรรมเนียมการยื่นกู้  ค่าจดทะเบียนสิทธิและนิติกรรม และค่าประเมินราคาหลักประกันอัตราพิเศษ พิเศษสำหรับลูกค้าที่ซื้อขายไม่เกิน 3 ล้านบาทสามารถใช้สิทธิ์มาตรการลดค่าธรรมเนียมจดทะเบียนการโอนกรรมสิทธิ์จาก 2 % เหลือ 0.01 % และลดค่าธรรมเนียมการจดทะเบียนจำนองจาก 1 % เหลือ 0.01 %
นายฉัตรชัย ศิริไล กรรมการผู้จัดการธนาคารอาคารสงเคราะห์ (ธอส.) กล่าวว่า เพื่อเป็นการเพิ่มโอกาสให้แก่ประชาชนในพื้นที่ภาคเหนือให้สามารถเข้าถึงผลิตภัณฑ์ทางการเงินของธนาคารได้สะดวกยิ่งขึ้น และเพื่อยกระดับคุณภาพชีวิต ความมั่นคงในสถาบันครอบครัว ธอส. จึงได้ร่วมออกบูธในงาน Money Expo Chaingmai  2019 มหกรรมการเงินเชียงใหม่ ครั้งที่ 14  พร้อมนำผลิตภัณฑ์ที่น่าสนใจไปให้บริการโดยเฉพาะ 2 ผลิตภัณฑ์สินเชื่อ ประกอบด้วย 1.มาตรการสินเชื่อเพื่อที่อยู่อาศัยฯ ของ ธอส. ประชารัฐ ทำให้คนไทยมีบ้านได้จริง อัตราดอกเบี้ยผ่อนปรน ปีที่ 1 – ปีที่ 3 คงที่ 2.50% ต่อปี ปีที่ 4 - ปีที่ 5 คงที่ 4.625% ต่อปี เฉลี่ย 5 ปีแรกเพียง 3.35% เท่านั้น ส่วนปีที่ 6 จนถึงตลอดอายุสัญญากู้เงิน กรณีสวัสดิการ  MRR - 1.00% ต่อปี กรณีรายย่อย MRR – 0.75% (ปัจจุบันอัตราดอกเบี้ย MRR ธอส. เท่ากับ 6.625% ต่อปี) วัตถุประสงค์ให้กู้เพื่อซื้อที่ดินพร้อมอาคารหรือห้องชุดจากผู้ประกอบการอสังหาริมทรัพย์ทั่วประเทศที่มีราคาซื้อขายไม่เกิน 3 ล้านบาท นับเป็นอัตราดอกเบี้ยที่ต่ำที่สุด   ในตลาด กรณีกู้ 1 ล้านบาท ตลอดระยะเวลา 3 ปีแรก จะผ่อนชำระเริ่มต้นเพียง 3,300 บาทต่องวดเท่านั้น ซึ่งลูกค้าสามารถสอบถามรายละเอียดเพิ่มเติมของมาตรการและยื่นคำขอกู้ได้ทันทีภายในงาน
2.สินเชื่อบ้านดอกเบี้ยพิเศษ 6 เดือนแรก 0.66% ต่อปี เดือนที่ 7-20 อัตราดอกเบี้ย 2.66% ต่อปี เดือนที่ 21-36 อัตราดอกเบี้ย 3.66% ต่อปี เฉลี่ยดอกเบี้ย 3 ปีแรกเพียง 2.77% ต่อปี ปีที่ 4 จนถึงตลอดอายุสัญญากู้กรณีลูกค้าสวัสดิการ อัตราดอกเบี้ย MRR – 1.00% ต่อปี กรณีลูกค้ารายย่อย อัตราดอกเบี้ย MRR – 0.50% ต่อปี และกรณีกู้ซื้ออุปกรณ์และสิ่งอำนวยความสะดวกที่เกี่ยวเนื่องกับที่อยู่อาศัย อัตราดอกเบี้ย MRR (ปัจจุบันอัตราดอกเบี้ย MRR ธอส.อยู่ที่ 6.625% ต่อปี) พิเศษ!! รับอีก 3 ฟรี ค่าธรรมเนียม ประกอบด้วย 1.ยกเว้นค่าธรรมเนียมยื่นกู้ 0.1% ของวงเงินกู้ของวงเงินทำนิติกรรม 2.ค่าจดทะเบียนสิทธิและนิติกรรม 1,000 บาท และ 3.ค่าประเมินราคาหลักประกันอัตราพิเศษ (ให้ผู้กู้สำรองจ่ายค่าจดทะเบียนสิทธิและนิติกรรม และค่าประเมินราคาหลักประกันในอัตราพิเศษไปก่อน โดยธนาคารจ่ายคืนหลังจากผู้กู้ทำนิติกรรมกับทางธนาคารแล้วเสร็จ) วัตถุประสงค์การกู้เพื่อซื้อ ปลูกสร้าง ต่อเติม ซ่อมแซม ไถ่ถอนจำนองที่อยู่อาศัยจากสถาบันการเงินอื่น และไถ่ถอนจำนองที่อยู่อาศัย พร้อมกับซื้ออุปกรณ์หรือสิ่งอำนวยความสะดวก ผ่อนได้นานสูงสุดถึง 40 ปี สำหรับผู้ที่จองสิทธิ์ภายในงานระหว่างวันที่ 8 -10 พฤศจิกายน 256 ยื่นคำขอกู้เงินระหว่างวันที่ 8 พฤศจิกายน - 9 ธันวาคม 2562 และทำนิติกรรมภายในวันที่ 10 มกราคม 2563 ทั้งนี้ ธนาคารขอสงวนสิทธิ์ในการกำหนดระยะเวลาสิ้นสุดโครงการก่อนกำหนดหากธนาคารให้สินเชื่อเต็มกรอบวงเงินของโครงการแล้ว
“ผู้ที่ซื้อที่อยู่อาศัยในเวลานี้ถือว่าคุ้มเป็นอย่างมาก โดยเฉพาะบ้านที่มีราคาไม่เกิน 3 ล้านบาท เพราะรัฐบาลได้จัดทำมาตรการลดค่าธรรมเนียมจดทะเบียนการโอนกรรมสิทธิ์จาก 2 % เหลือ 0.01 % และลดค่าธรรมเนียมการจดทะเบียนจำนองจาก 1 % เหลือ 0.01 % ทำให้ช่วยลดค่าใช้จ่ายให้แก่ประชาชน อาทิ กรณีกู้ 3 ล้านบาท จะชำระค่าจดทะเบียนการโอนและจดทะเบียนจำนองเพียง 600 บาทเท่านั้น จากเดิมที่ต้องชำระกว่า 90,000 บาท” นายฉัตรชัยกล่าว
นอกเหนือจากผลิตภัณฑ์สินเชื่อแล้ว ธอส. ยังได้สนับสนุนการออมให้แก่ประชาชนเพื่อทำให้มีบ้านได้ง่ายขึ้นในอนาคต โดยนำเสนอผลิตภัณฑ์ เงินฝากซุปเปอร์ออมทรัพย์พิเศษ รับดอกเบี้ย 1.50% ต่อปี พิเศษบวกเพิ่มให้อีก 0.10% ต่อปี เป็นระยะเวลา 6 เดือน นับจากวันที่เปิดบัญชีเงินฝาก รวมรับดอกเบี้ยสูงสุด 1.60% ต่อปี เพียงเปิดบัญชีเงินฝากขั้นต่ำรายการละ 10,000 บาท และจองสิทธิ์เงินฝากภายในงานระหว่างวันที่ 8 -10 พฤศจิกายน 2562 และเปิดบัญชีระหว่างวันที่ 8 -17 พฤศจิกายน  2562 ที่สาขาตามที่ธนาคารกำหนดเท่านั้น
นอกจากนี้ ธนาคารยังได้นำ ทรัพย์ NPA หรือบ้านมือสอง มาจำหน่ายในราคาพิเศษ 122 รายการ แบ่งเป็นทรัพย์ประเภท บ้านเดี่ยว, บ้านแฝด, ทาวน์เฮ้าส์, ห้องชุด, อาคารพาณิชย์ และที่ดินเปล่า ในพื้นที่จังหวัดเชียงใหม่ พร้อมมอบส่วนลดพิเศษสูงสุดถึง 50% ของราคาปกติ จำนวน 1 รายการ ส่วนทรัพย์ที่มีราคาเริ่มต้นจำหน่ายถูกที่สุด คือ ที่ดินเปล่า เนื้อที่ 237.90 ตรว.โครงการริมกกการ์เด้นท์รีสอร์ท อำเภอแม่มาย จังหวัดเชียงใหม่ ราคา 170,000 บาท พิเศษ!! ผู้มีรายได้ไม่เกิน 25,000 บาท/เดือน ที่ต้องการซื้อทรัพย์ NPA ของธนาคารมูลค่าไม่เกิน 2 ล้านบาท ซึ่งนำมาออกจำหน่ายในงานมีสิทธิ์รับมาตรการผ่อนดาวน์ 0% นานสูงสุดถึง 60 เดือน เข้าอยู่อาศัยในช่วงผ่อนดาวน์ได้ทันทีเพียงชำระเงินประกันไม่ต่ำกว่า 1.5% ของราคาซื้อ หรือหากเทเงินดาวน์ 20% ของราคาซื้อขายส่วนที่เหลืออีก 80% รับสินเชื่อดอกเบี้ย 0% นาน 24 เดือน และไม่เสียค่าประเมิน
ทั้งนี้ งาน Money Expo Chaingmai 2019 มหกรรมการเงินเชียงใหม่  ครั้งที่ 14 จะจัดขึ้นระหว่างวันที่ 8 -10 พฤศจิกายน 2562 ณ ศูนย์การค้าเซ็นทรัลพลาซา เชียงใหม่ สอบถามรายละเอียดเพิ่มเติมได้ที่ ศูนย์ลูกค้าสัมพันธ์ (Call Center) โทร 0-2645-9000 หรือ www.ghbank.co.th และ Facebook Fanpage ธนาคารอาคารสงเคราะห์

ที่มา : https://www.thaigov.go.th/news/contents/details/24428
