รัฐบาลไทย-ข่าวทำเนียบรัฐบาล-​“บิ๊กณัฐ” เปิดกระทรวงกลาโหม แสดงความกตัญญูต่ออดีตผู้บังคับบัญชา พร้อมสืบสาน  พัฒนา ต่อยอด จากรุ่นสู่รุ่น!!

วันพฤหัสบดีที่ 12 กันยายน 2562
​“บิ๊กณัฐ” เปิดกระทรวงกลาโหม แสดงความกตัญญูต่ออดีตผู้บังคับบัญชา พร้อมสืบสาน  พัฒนา ต่อยอด จากรุ่นสู่รุ่น!!
เมื่อวันพุธ ที่ 11 กันยายน 2562 เวลา 10.30 น. พลเอก ณัฐ อินทรเจริญ ปลัดกระทรวงกลาโหม เป็นประธานในการจัดงานพบปะ และรับฟังความคิดเห็นอดีตผู้บังคับบัญชา ณ ห้องพินิตประชานาถ ในศาลาว่าการกลาโหม
เมื่อวันพุธ ที่ 11 กันยายน 2562 เวลา 10.30 น. พลเอก ณัฐ อินทรเจริญ ปลัดกระทรวงกลาโหม เป็นประธานในการจัดงานพบปะ และรับฟังความคิดเห็นอดีตผู้บังคับบัญชา ณ ห้องพินิตประชานาถ ในศาลาว่าการกลาโหม โดยเรียนเชิญ อดีตปลัดกระทรวงกลาโหม รองปลัดกระทรวงกลาโหม และหัวหน้าหน่วยขึ้นตรงสำนักงานปลัดกระทรวงกลาโหม ที่เกษียณอายุราชการ มารับฟังการบรรยายสรุป เพื่อรับทราบการดำเนินงานของสำนักงานปลัดกระทรวงกลาโหมในระยะเวลาที่ผ่านมาจนถึงปัจจุบัน รวมทั้งเป็นการแลกเปลี่ยนความคิดระหว่างอดีตผู้บังคับบัญชา และผู้บังคับบัญชาปัจจุบัน อันจะนำไปสู่การพัฒนาหน่วยให้มีความเจริญก้าวหน้ายิ่งขึ้นไป
ทั้งนี้ พลเอก ณัฐฯ  กล่าวว่า ด้วยเกียรติ และศักดิ์ศรีที่อดีตผู้บังคับบัญชาได้ถ่ายทอดส่งต่อมารุ่นสู่รุ่น ได้นำมาสู่การปฏิบัติตามปณิธานที่ว่า “เกียรติภูมิ ศักดิ์ศรี ทวีค่า  เทิดราชา คู่ชาติไทยให้สูงส่ง รักษ์ราษฎร์ สร้างสุขใจ ใฝ่ธำรง ชาติมั่นคง เสริมส่งรัฐ วัฒนา” ด้วยการบรรลุภารกิจให้สำเร็จ โดยได้ให้ความสำคัญเรื่องการระดมสมองความคิดจากหัวหน้าหน่วยขึ้นตรงสำนักงานปลัดกระทรวงกลาโหม
ซึ่งที่ผ่านมาได้จัดให้มีการประชุมสัญจรมาแล้วจำนวนหลายครั้งหลายที่ สิ่งสำคัญที่จะบรรลุผลสำเร็จ คือ คน (กำลังพลข้าราชการ) ได้มีการมอบแนวทางการทำงาน มีการฝึกฟื้นฟู เพื่อเสริมสร้างระเบียบวินัย อบรม เสริมสร้างทักษะจัดการศึกษาทั้งในประเทศและต่างประเทศ เพื่อพัฒนาขีดความสามารถ เสริมสร้างแนวความคิด 5 ส./ การจัดการขยะ  การดูแลสวัสดิการให้กับกำลังพล จัดระเบียบชุมชนโดยรอบ การพัฒนาคลองคูเมืองเดิม คลองหลอดให้สะอาด สวยงาม การแก้ไขปัญหาคนเร่ร่อน อีกทั้ง ยังสร้างคนรุ่นใหม่ให้เกิดการพัฒนาต่อยอด และส่งต่อให้กับรุ่นต่อๆ ไปเพื่อเกียรติยศศักดิ์ศรี และเพื่อความมั่นคงของประเทศชาติสืบไป

ที่มา : https://www.thaigov.go.th/news/contents/details/23022
