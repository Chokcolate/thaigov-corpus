รัฐบาลไทย-ข่าวทำเนียบรัฐบาล-"วราวุธ" นำทีมเดินรณรงค์งดใช้ถุงพลาสติกแบบใช้ครั้งเดียว ในงานระยองแฟร์ ปีที่ 12

วันอังคารที่ 24 ธันวาคม 2562
"วราวุธ" นำทีมเดินรณรงค์งดใช้ถุงพลาสติกแบบใช้ครั้งเดียว ในงานระยองแฟร์ ปีที่ 12
กระทรวงทรัพยากรธรรมและสิ่งแวดล้อม เดินหน้าอย่างต่อเนื่อง รณรงค์งดใช้ เลิกใช้ ถุงพลาสติกหูหิ้วแบบใช้ครั้งเดียวในงานระยองแฟร์ ปีที่ 12 ณ สวนศรีเมือง อำเภอเมือง จังหวัดระยอง "นับถอยหลังดีเดย์ 1 มกราคม 2563 งดรับ งดให้ งดใช้ ถุงพลาสติก"
"วราวุธ" นำทีมเดินรณรงค์งดใช้ถุงพลาสติกแบบใช้ครั้งเดียว ในงานระยองแฟร์ ปีที่ 12
กระทรวงทรัพยากรธรรมและสิ่งแวดล้อม เดินหน้าอย่างต่อเนื่อง รณรงค์งดใช้ เลิกใช้ ถุงพลาสติกหูหิ้วแบบใช้ครั้งเดียวในงานระยองแฟร์ ปีที่ 12 ณ สวนศรีเมือง อำเภอเมือง จังหวัดระยอง "นับถอยหลังดีเดย์ 1 มกราคม 2563 งดรับ งดให้ งดใช้ ถุงพลาสติก"
วันที่ 20 ธันวาคม 2562 เวลา 18.30 น. นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานเปิด"งานระยองแฟร์ ปีที่ 12" พร้อมด้วย นายยุทธพล อังกินันทน์ ที่ปรึกษารัฐมนตรีฯ นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม และผู้บริหารหน่วยงานในสังกัด ร่วมในพิธีเปิดงานฯ
และนำทีมคณะผู้บริหาร ข้าราชการ และเจ้าหน้าที่ของกระทรวงทรัพยากรธรรมชาติและสิ่งแวดล้อม เดินรณรงค์งดใช้ เลิกใช้ถุงพลาสติกหูหิ้วแบบใช้ครั้งเดียว พร้อมแจกถุงผ้่าแลกกับถุงพลาสติกหูหิ้วให้แก่ประชาชนที่มาเที่ยวชมและเลือกซื้อสินค้าภายในงานระยองแฟร์ ปีที่ 12 เพื่อเตรียมความพร้อมประชาชนปรับเปลี่ยนพฤติกรรมหันมาใช้ถุงผ้าหรือวัสดุทนแทนที่เป็นมิตรกับสิ่งแวดล้อม ซึ่งกระทรวงทรัพยากรธรรมชาติและสิ่งแวดล้อม ได้ร่วมมือกับห้างสรรพสินค้า ร้านค้า ร้านสะดวกซื้อ กว่า 90 บริษัท ทั่วประเทศ งดให้ถุงพลาสติกหูหิ้วแบบใช้ครั้งเดียว โดยจะดีเดย์พร้อมกันทั่วประเทศ ในวันที่ 1 มกราคม 2563 ที่จะถึงนี้ เป็นต้นไป

ที่มา : https://www.thaigov.go.th/news/contents/details/25446
