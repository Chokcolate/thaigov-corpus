รัฐบาลไทย-ข่าวทำเนียบรัฐบาล-กระทรวงแรงงาน ขอความร่วมมือให้ลูกจ้างหยุดงานไปใช้สิทธิเลือกตั้งซ่อมนครปฐม

วันศุกร์ที่ 4 ตุลาคม 2562
กระทรวงแรงงาน ขอความร่วมมือให้ลูกจ้างหยุดงานไปใช้สิทธิเลือกตั้งซ่อมนครปฐม
กระทรวงแรงงาน ขอความร่วมมือนายจ้างให้ลูกจ้างจังหวัดนครปฐมหยุดงานวันที่ 23 ตุลาคม 2562 เพื่อไปใช้สิทธิเลือกตั้งสมาชิกสภาผู้แทนราษฎรแทนตำแหน่งว่าง
หม่อมราชวงศ์จัตุมงคล โสณกุล รัฐมนตรีว่าการกระทรวงแรงงาน เปิดเผยว่า ตามที่คณะกรรมการการเลือกตั้งได้มีประกาศ เรื่อง กำหนดวันเลือกตั้งสมาชิกสภาผู้แทนราษฎรจังหวัดนครปฐม เขตเลือกตั้งที่ 5 อำเภอสามพราน ยกเว้นตำบลตลาดจินดา ตำบลคลองจินดา และตำบลบางช้าง เพื่อแทนตำแหน่งที่ว่าง โดยได้กำหนดให้มีการเลือกตั้งในวันพุธที่ 23 ตุลาคม 2562 ตั้งแต่เวลา 08.00 – 17.00 น.
รมว. แรงงาน กล่าวต่อไปว่า ทั้งนี้ เพื่อให้ลูกจ้างสามารถไปใช้สิทธิเลือกตั้งได้อย่างอิสระตามบทบัญญัติ มาตรา 50 (7) แห่งรัฐธรรมนูญแห่งราชอาณาจักรไทย พุทธศักราช 2560 จึงได้สั่งการให้กรมสวัสดิการและคุ้มครองแรงงาน ออกประกาศ ณ วันที่ 3 ตุลาคม 2562 ขอความร่วมมือสถานประกอบกิจการ นายจ้างอนุญาตให้ลูกจ้าง    ที่ทำงานอยู่ในสถานประกอบกิจการในพื้นที่ข้างต้นที่มีสิทธิเลือกตั้งไปใช้สิทธิเลือกตั้งสมาชิกสภาผู้แทนราษฎร     เป็นทั่วไปตามวันเวลาดังกล่าว หากนายจ้าง ลูกจ้างมีข้อสงสัยสามารถสอบถามได้ที่สำนักงานสวัสดิการและคุ้มครองแรงงานจังหวัดนครปฐม โทร. 034-340-0679 หรือ สายด่วน 1506 กด 3

ที่มา : https://www.thaigov.go.th/news/contents/details/23620
