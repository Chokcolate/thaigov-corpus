รัฐบาลไทย-ข่าวทำเนียบรัฐบาล-ธุรกิจต้องเดินหน้า! บสย. เคาะแล้ว โครงการค้ำประกันสินเชื่อ SMEs เพิ่มพูน หรือ “ไดเร็ค การันตี”

วันพฤหัสบดีที่ 26 ธันวาคม 2562
ธุรกิจต้องเดินหน้า! บสย. เคาะแล้ว โครงการค้ำประกันสินเชื่อ SMEs เพิ่มพูน หรือ “ไดเร็ค การันตี”
ธุรกิจต้องเดินหน้า! บสย. เคาะแล้ว โครงการค้ำประกันสินเชื่อ SMEs เพิ่มพูน หรือ “ไดเร็ค การันตี” เจาะกลุ่มผู้ประกอบการ SMEs ธุรกิจดี มีศักยภาพ ต้นปี 63 เตรียมทีม “หมอหนี้ บสย.” ทั่วประเทศ ให้คำปรึกษาวิธีการขอรับหนังสือรับรอง มั่นใจเงื่อนไขดี
ธุรกิจต้องเดินหน้า! บสย. เคาะแล้ว โครงการค้ำประกันสินเชื่อ SMEs เพิ่มพูน หรือ “ไดเร็ค การันตี” เจาะกลุ่มผู้ประกอบการ SMEs ธุรกิจดี มีศักยภาพ ต้นปี 63 เตรียมทีม “หมอหนี้ บสย.” ทั่วประเทศ ให้คำปรึกษาวิธีการขอรับหนังสือรับรอง มั่นใจเงื่อนไขดี ตอบโจทย์ SMEs เข้าถึงสินเชื่อ เสริมสภาพคล่องธุรกิจชะลอตัว ตั้งวงเงินค้ำประกันสูงสุด 10 ล้านบาทต่อราย
ดร.รักษ์ วรกิจโภคาทร กรรมการและผู้จัดการทั่วไป บรรษัทประกันสินเชื่ออุตสาหกรรมขนาดย่อม (บสย.) เปิดเผยว่า ขณะนี้ได้เตรียมทีม หมอหนี้ บสย. และเจ้าหน้าที่ ในการให้คำปรึกษา ให้ข้อมูลรายละเอียด โครงการค้ำประกันสินเชื่อ SMEs เพิ่มพูน หรือ ไดเร็ค การันตี (DG) ซึ่งเป็นโครงการที่ บสย. เพิ่มช่องทางการให้บริการค้ำประกันสินเชื่อแก่ SMEs และเพิ่มบทบาทการค้ำประกันของ บสย. ให้เข้าถึงผู้ประกอบการ SMEs เชิงรุกมากขึ้น เมื่อ SMEs ติดต่อไปยังสาขาของ บสย. ทั้ง 11 แห่ง บสย. จะพิจารณาให้การค้ำประกันและนำส่งให้ธนาคารอนุมัติสินเชื่อต่อไป
ในช่วงเริ่มต้นของโครงการนี้จะนำร่องโดยการมุ่งเน้นกลุ่มลูกค้าของ บสย. ที่ดำเนินธุรกิจมาอย่างต่อเนื่อง มีศักยภาพในการขยายธุรกิจ โดย บสย. ค้ำประกันต่อรายตั้งแต่ 1 ล้าน ถึง 10 ล้านบาท สูงสุด 10 ปี ด้วยวงเงินค้ำประกันสินเชื่อรวม 1,500 ล้านบาท และ บสย. ยังช่วยผู้ประกอบการ SMEs รับความเสี่ยงแทนผู้ประกอบการถึง 70 เปอร์เซ็นต์
จากแนวคิด บสย. ไม่ทิ้งผู้ประกอบการ SMEs ไว้ข้างหลัง และเชื่อมั่นว่า SMEs คือแรงสำคัญในการสร้างเศรษฐกิจไทย จึงพัฒนาผลิตภัณฑ์ค้ำประกันสินเชื่อตอบโจทย์ความต้องการผู้ประกอบการ SMEs ทุกกลุ่ม สำหรับโครงการค้ำประกันสินเชื่อ ไดเร็ค การันตี (DG) เป็นอีกหนึ่งกลไกด้านการค้ำประกันสินเชื่อ เพื่อขับเคลื่อนเศรษฐกิจ ซึ่งถูกพัฒนาขึ้นเพื่อช่วยเสริมเขี้ยวเล็บให้ผู้ประกอบการ SMEs ที่ดำเนินธุรกิจดี มีศักยภาพ และต้องการเงินทุนหมุนเวียน โดยมั่นใจว่าจะเป็นโครงการค้ำประกันสินเชื่อ ที่จะรองรับความต้องการทางการเงิน ท่ามกลางความผันผวนของเศรษฐกิจได้
บสย. พร้อมให้คำปรึกษาและบริการโครงการค้ำประกันสินเชื่อ SMEs เพิ่มพูน หรือ ไดเร็ค การันตี (DG) ตั้งแต่ช่วงต้นปี 2563 เป็นต้นไป สอบถามรายละเอียดโครงการ ผ่านช่องทาง ทีมหมอหนี้ บสย. โทร. 02 890 9999 หรือ Line@ ที่ @doctor.tcg ​

ที่มา : https://www.thaigov.go.th/news/contents/details/25492
