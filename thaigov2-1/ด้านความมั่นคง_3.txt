รัฐบาลไทย-ข่าวทำเนียบรัฐบาล-รมว.ทส. ติดตามปัญหาช้างป่าสลักพระ

วันศุกร์ที่ 19 กรกฎาคม 2562
รมว.ทส. ติดตามปัญหาช้างป่าสลักพระ
รมว.ทส. ติดตามปัญหาช้างป่าสลักพระ
วันศุกร์ที่ 19 กรกฎาคม 2562 เวลา 14.30 น. นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม(รมว.ทส.) ลงพื้นที่เขตรักษาพันธุ์สัตว์ป่าสลักพระ ตำบลวังด้ง อำเภอเมือง จังหวัดกาญจนบุรี เพื่อตรวจเยี่ยมการปฏิบัติงานของเจ้าหน้าที่กรมอุทยานแห่งชาติ สัตว์ป่า และพันธุ์พืช และติดตามปัญหาเรื่องช้างป่า ที่รบกวนพื้นที่เกษตรกรรมของประชาชนในพื้นที่ พร้อมกับพบปะทำความเข้าใจกับประชาชนในพื้นที่ได้รับผลกระทบจากช้างป่าสลักพระเข้ามากินพืชไร่การเกษตร
โดยมีนายวิจารย์ สิมาฉายา ปลัดกระทรวงทรัพยากรธรรมชาติและสิ่งแวดล้อม พร้อมด้วยนายธัญญา เนติธรรมกุล อธิบดีกรมอุทยานแห่งชาติฯ นายประกิต วงศ์ศรีวัฒนกุล รองอธิบดีกรมอุทยานแห่งชาติฯ ดร.กาญจนา นิตยะ ผู้อำนวยการสำนักอนุรักษ์สัตว์ป่า นายยุทธชัย ปัทมสนธิ ผู้อำนวยการสำนักบริหารพื้นที่อนุรักษ์ที่ 3 และผู้บริหารในสังกัดกระทรวงทรัพยากรธรรมชาติและสิ่งแวดล้อมให้การต้อนรับ และเข้าร่วมการประชุมเพื่อร่วมกันแก้ไขปัญหาช้างป่าในพื้นที่ ณ เขตรักษาพันธุ์สัตว์ป่าสลักพระ จังหวัดกาญจนบุรี

ที่มา : https://www.thaigov.go.th/news/contents/details/21664
