รัฐบาลไทย-ข่าวทำเนียบรัฐบาล-รองนรม.‘จุรินทร์’ ลงพื้นที่อุดรธานี 27 ต.ค. ประชุม 3 ฝ่าย ‘ประกันรายได้มันสำปะหลัง

วันเสาร์ที่ 26 ตุลาคม 2562
รองนรม.‘จุรินทร์’ ลงพื้นที่อุดรธานี 27 ต.ค. ประชุม 3 ฝ่าย ‘ประกันรายได้มันสำปะหลัง
รองนรม.‘จุรินทร์’ ลงพื้นที่อุดรธานี 27 ต.ค. ประชุม 3 ฝ่าย ‘ประกันรายได้มันสำปะหลัง
ในวันที่ 27 ตุลาคม 2562 นายจุรินทร์ ลักษณวิศิษฏ์ รองนายกรัฐมนตรีและรัฐมนตรีว่าการกระทรวงพาณิชย์ เตรียมลงพื้นที่เพื่อจัดประชุมร่วม 3 ฝ่ายในการประชุมหารือ การดำเนินโครงการประกันรายได้มันสำปะหลัง ที่จังหวัดอุดรธานี
โดยระบุว่า สำหรับโครงการประกันรายได้มันสำปะหลัง จะเชิญหน่วยงานที่เกี่ยวข้อง 3 ฝ่ายเข้ามาหารือร่วมกัน ประกอบด้วยกลุ่มเกษตรกร ผู้ประกอบการ และหน่วยงานของภาครัฐ ว่าจะดำเนินการได้อย่างไรบ้าง โดยจะมีการกำหนดราคาที่จะตกลงประกันรายได้ร่วมกัน
สำหรับนโยบายประกันรายได้ชาวนาและชาวสวนปาล์ม ถึงขณะนี้มีการโอนเงินส่วนต่างรอบแรกให้กับชาวสวนปาล์ม และชาวนา เรียบร้อยแล้ว โดยวันที่ 1-15 พฤศจิกายนนี้ จะมีการโอนเงินส่วนต่างรอบแรกให้กับชาวสวนยางพารา โดยมันสำปะหลังถือเป็นพืชเกษตรตัวที่ 4 ที่อยู่ในขั้นตอนหารือเพื่อกำหนดราคาประกันรายได้

ที่มา : https://www.thaigov.go.th/news/contents/details/24071
