รัฐบาลไทย-ข่าวทำเนียบรัฐบาล-ผู้บริหารกระทรวงดิจิทัลฯ เยืยนสมาพันธรัฐสวิส ร่วมประชุม “Global Mobile Broadband Forum ครั้งที่ 10”

วันศุกร์ที่ 18 ตุลาคม 2562
ผู้บริหารกระทรวงดิจิทัลฯ เยืยนสมาพันธรัฐสวิส ร่วมประชุม “Global Mobile Broadband Forum ครั้งที่ 10”
ผู้บริหารกระทรวงดิจิทัลฯ เยืยนสมาพันธรัฐสวิส ร่วมประชุม “Global Mobile Broadband Forum ครั้งที่ 10”
นายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม พร้อมด้วยนายเอกสิทธิ์ คุณานันทกุล เลขานุการรัฐมนตรีว่าการกระทรวงดิจิทัลเพื่อเศรษฐกิจและสังคม และนางวรรณพร เทพหัสดิน ณ อยุธยารองปลัดกระทรวงดิจิทัลเพื่อเศรษฐกิจและสังคม ร่วมประชุม “Global Mobile Broadband Forum ครั้งที่ 10” จัดโดยพันธมิตรอุตสาหกรรม ได้แก่ GSMA และ GTI ที่เมืองซูริค สมาพันธรัฐสวิส 2019 ณ ศูนย์นิทรรศการ Messe Zürich สมาพันธรัฐสวิส ระหว่างวันที่ 15 - 16 ตุลาคม 2562 สำหรับปีนี้ ธีมงานได้เน้นความเป็นอนาคตของการเชื่อมต่อไร้สาย รวมถึงแนวโน้มของอุตสาหกรรมในอนาคต ด้วยเทคโนโลยี 5G Internet of Things และอุตสาหกรรมการสื่อสารไร้สายอื่น ๆ รวมไปถึงเทคโนโลยี AI, Cloud-based VR/AR, The Internet of Vehicles, และหุ่นยนต์ ซึ่งมีไฮไลท์ของงาน ได้แก่ นิทรรศการการใช้ 5G ของ Sunrise, 5G ในเชิงธุรกิจ (5G 8K Live Broadcast, 5G Multiplayer Interactive VR, 5G VR/AR/Live Broadcast) เป็นต้น ในส่วนของการพัฒนา 5G จะต้องมีองค์ประกอบอยู่ 3 ส่วน ได้แก่ คลื่นความถี่ (Spectrum) การกำกับดูแล (Regulatory support) และการร่วมมือในแนวราบ (Cross-sector cooperation) จึงจะสามารถพัฒนาโมเดลการใช้งานเทคโนโลยี 5G ของประเทศได้ ทั้งนี้ รมว.กระทรวงดิจิทัลฯ ยังได้มีโอกาสแลกเปลี่ยนวิสัยทัศน์ร่วมกับ Mr. Ken Hu รองประธานบริษัท Huawei ถึงการพัฒนาเทคโนโลยีดิจิทัลของประเทศไทยที่ควรจะพัฒนาให้ครบทั้ง ecosystem ตั้งแต่ระดับโครงสร้างพื้นฐานด้านดิจิทัล (digital infrastructure layer) ระดับข้อมูล (data layer) และการประมวลผล (computing layer) ซึ่งไทยยังต้องการเทคโนโลยีใหม่ ๆ เช่น 5G, Cloud, AI เพื่อช่วยสนับสนุนให้เกิดการพัฒนาในด้านต่างๆ รวมถึงการผลิตบุคลากรที่มีความรู้ความสามารถ เพื่อให้ทันต่อการเปลี่ยนแปลงต่อไปในอนาคต
*****************

ที่มา : https://www.thaigov.go.th/news/contents/details/23919
