รัฐบาลไทย-ข่าวทำเนียบรัฐบาล-ผช.รมว.กระทรวงดิจิทัลฯ เปิดงานและปาฐกถาพิเศษในงาน November Series 2019

วันพฤหัสบดีที่ 28 พฤศจิกายน 2562
ผช.รมว.กระทรวงดิจิทัลฯ เปิดงานและปาฐกถาพิเศษในงาน November Series 2019
ผช.รมว.กระทรวงดิจิทัลฯ เปิดงานและปาฐกถาพิเศษในงาน November Series 2019
วานนี้ (27 พฤศจิกายน 2562) เวลา 09.30 น. นายเนวินธุ์ ช่อชัยทิพฐ์ ผู้ช่วยรัฐมนตรีประจำกระทรวงดิจิทัลเพื่อเศรษฐกิจและสังคม ได้ให้เกียรติเป็นประธานกล่าวเปิดงาน และปาฐากถาพิเศษในงาน November Series 2019 โดยมี นายภุชพงค์ โนดไธสง รองปลัดกระทรวงดิจิทัลเพื่อเศรษฐกิจและสังคม ได้เข้าร่วมงานในครั้งนี้ด้วย สำหรับการจัดงานดังกล่าวนี้จัดขึ้นโดยสมาคมอุตสาหกรรมเทคโนโลยีสารสนเทศไทย (ATCI) ภายใต้ความร่วมมือกันกับกระทรวงดิจิทัลเพื่อเศรษฐกิจและสังคม ภายในงานประกอบด้วย 3 งาน คือ งาน Thailand Local Government Summit , งาน e-Logistics Summit และ งาน Robotics Summit  กำหนดจัดงานระหว่างวันที่ 27 – 28 พฤศจิกายน 2562 ณ อาคารศูนย์ประชุมวายุภักษ์ ห้องวายุภักษ์ 2 - 4 ชั้น 4 โรงแรมเซ็นทราศูนย์ราชการและคอนเวนชันเซ็นเตอร์แจ้งวัฒนะ กรุงเทพฯ
โดย นายเนวินธุ์ฯ ได้กล่าวในการปาฐากถาพิเศษถึงความจำเป็นของการปรับตัวของผู้ประกอบการและภาคการเกษตรของประเทศไทยที่ต้องมีการพัฒนาปรับเปลี่ยนและนำเทคโนโลยีที่สมัยใหม่เข้ามาใช้ในการทำงานในระบบให้มากขึ้น เพราะโลกทุกวันนี้กำลังก้าวเข้าสู่การใช้ระบบ Robotics, AI และ IoT (Internet of Things) ซึ่ง ณ ปัจจุบันนี้ประเทศไทยยังขาดการนำข้อมูลขนาดใหญ่ หรือ Big Data มาใช้ในการบูรณาการการทำงานและยังขาดบุคลากรผู้มีความรู้ความเชี่ยวชาญด้านเทคโนโลยีดิจิทัล รวมถึงการที่ประเทศไทยยังต้องส่งเสริมการพัฒนาระบบโครงสร้างพื้นฐานด้านเทคโนโลยีสารสนเทศและระบบโลจิสติกส์ของประเทศให้ทั่วถึง ดังนั้น จึงเป็นโอกาสอันดีที่การ
จัดงานในครั้งนี้ที่ได้มีการนำองค์ความรู้ด้านเทคโนโลยีดิจิทัลที่ทันสมัยมีความจำเป็นต่อการพัฒนาขับเคลื่อนประเทศ ทั้ง 3 เรื่อง มาเผยแพร่และให้ความรู้แก่ผู้เข้าร่วมงานในครั้งนี้ ต่อจากนั้น ได้ผู้เดินเยี่ยมชมการจัดบูธนิทรรศการนำเสนอผลงานด้านเทคโนโลยีและนวัตกรรมด้านดิจิทัลจากหน่วยงานต่าง ๆ
*******************

ที่มา : https://www.thaigov.go.th/news/contents/details/24893
