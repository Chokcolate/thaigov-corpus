รัฐบาลไทย-ข่าวทำเนียบรัฐบาล-รองปลัดฯ ภานุวัฒน์ เข้าร่วมพิธีเปิดสำนักงานใหญ่ Guardian Industries Corp., Ltd.

วันพฤหัสบดีที่ 19 ธันวาคม 2562
รองปลัดฯ ภานุวัฒน์ เข้าร่วมพิธีเปิดสำนักงานใหญ่ Guardian Industries Corp., Ltd.
นายภานุวัฒน์ ตริยางกูรศรี รองปลัดกระทรวงอุตสาหกรรม เป็นตัวแทนภาครัฐไทย เข้าร่วมเป็นเกียรติในพิธีเปิดสำนักงานใหญ่แห่งใหม่ในต่างแดนของ Guardian Industries Corp., Ltd. ประจำภูมิภาคเอเชียแปซิฟิก ณ ชั้น 21 อาคารเอ็มโพเรียม ทาวเวอร์ กรุงเทพฯ
18 ธันวาคม 2562 นายภานุวัฒน์ ตริยางกูรศรี รองปลัดกระทรวงอุตสาหกรรม เป็นตัวแทนภาครัฐไทย เข้าร่วมเป็นเกียรติในพิธีเปิดสำนักงานใหญ่แห่งใหม่ในต่างแดนของ Guardian Industries Corp., Ltd. ประจำภูมิภาคเอเชียแปซิฟิก โดยมี นายกอบศักดิ์ ภูตระกูล รองเลขาธิการนายกรัฐมนตรีฝ่ายการเมือง เป็นประธานร่วมในพิธี กับ H.E. Mr. Etienne Schneider, Deputy Prime Minister, Minister of the Economy of Luxembourg , Mr. John D. Breidenstine, Minister Counselor for Commercial Affairs, ASEAN Regional Senior Commercial Officer, Embassy of the United States of America ณ ชั้น 21 อาคารเอ็มโพเรียม ทาวเวอร์ กรุงเทพฯ
Guardian Industries Corp., Ltd. มีธุรกิจหลักในเครือ คือ Guardian Glass เป็นผู้นำระดับโลกด้านการผลิตกระจกโฟลตเคลือบและกระจกอุตสาหกรรม รู้จักในประเทศไทยมานานกว่า 25 ปี โดยตั้งโรงงานอยู่ในจังหวัดระยอง เริ่มเดินสายการผลิตในปี 2540 ในลักษณะของการร่วมทุน หลังจากที่ได้มีการตั้งโรงงานผลิตกระจกโฟลตที่อำเภอหนองแค จังหวัดสระบุรี ในปี 2535 โดยโรงงานทั้งสองแห่งผลิตกระจกเพื่อการพาณิชย์ ที่อยู่อาศัย และใช้ในอุตสาหกรรมการขนส่ง และมีการส่งออกนอกประเทศไทยมากกว่า 50%

ที่มา : https://www.thaigov.go.th/news/contents/details/25325
