รัฐบาลไทย-ข่าวทำเนียบรัฐบาล-“กรุงเทพมหานคร” เมืองน่าท่องเที่ยวมากที่สุดในโลก 4 ปีซ้อน

วันอังคารที่ 10 กันยายน 2562
“กรุงเทพมหานคร” เมืองน่าท่องเที่ยวมากที่สุดในโลก 4 ปีซ้อน
วันอังคารที่ 10 กันยายน 2562
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
กรุงเทพมหานครได้รับการจัดอันดับเป็นเมืองที่น่าท่องเที่ยวมากที่สุดในโลกเป็นปีที่ 4 ติดต่อกัน จากการสำรวจของมาสเตอร์การ์ด ผู้ให้บริการทางการเงินของสหรัฐฯ โดยพิจารณาจากจำนวนนักท่องเที่ยวและข้อมูลการใช้จ่ายเงินนับตั้งแต่ปี 2009 ซึ่งตลอดปีที่ผ่านมาประเทศไทยต้อนรับนักท่องเที่ยวแล้วถึง 22.78 ล้านคน และคาดว่าในปีนี้จะเติบโตอีกร้อยละ 3.3 โดยเฉพาะนักท่องเที่ยวจากจีน เกาหลีใต้ ญี่ปุ่น อินเดีย และอังกฤษ สำหรับสถานที่ท่องเที่ยวยอดนิยม ได้แก่ วัดพระแก้ว พระบรมมหาราชวัง วัดอรุณราชราชวราราม ตลาดน้ำดำเนินสะดวก โดยนักท่องเที่ยวใช้จ่ายเพื่อการท่องเที่ยวในกรุงเทพฯ มากเป็นอันดับ 3 อยู่ที่ 187 ดอลลาร์ หรือราว 5,600 บาทต่อวัน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/22956
