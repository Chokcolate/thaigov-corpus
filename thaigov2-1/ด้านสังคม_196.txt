รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ ร่วมงาน Line x AP Stop Fake News Campaign

วันอังคารที่ 17 กันยายน 2562
รมว.กระทรวงดิจิทัลฯ ร่วมงาน Line x AP Stop Fake News Campaign
รมว.กระทรวงดิจิทัลฯ ร่วมงาน Line x AP Stop Fake News Campaign
นายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม พร้อมด้วยนายเนวินธุ์ ช่อชัยทิพฐ์ ผู้ช่วยรัฐมนตรีประจำกระทรวงดิจิทัลฯ และนายเอกสิทธิ์ คุณานันทกุล เลขานุการรัฐมนตรีว่าการกระทรวงดิจิทัลฯ เข้าร่วมงาน Line x AP Stop Fake News Campaign ณ เกษร เออเบิร์น รีสอร์ท ชั้น 19 ตึกเกษรทาวเวอร์ กรุงเทพฯ เมื่อวันที่ 16 กันยายน 2562 โดยบริษัทแม่ ไลน์ พลัส คอร์ปอเรชั่น ประเทศเกาหลี ประกาศเปิดตัวแคมเปญ “STOP FAKE NEWS” มุ่งให้ความรู้ด้านการใช้งานสื่องานสื่อออนไลน์อย่างปลอดภัย แก้ปัญหาการแพร่กระจายของ “ข่าวปลอม” และข้อมูลออนไลน์ที่ไม่ถูกต้อง เดินหน้าจัด Workshop “ข่าวจริงหรือข่าวปลอม คิดก่อนกด” เพื่อเสริมสร้างความรู้และความเข้าใจแก่นักศึกษาและเยาวชน โดยเฉพาะผู้ที่ศึกษาในสาขาวิชาวารสารศาสตร์ สื่อสารมวลชน และนิเทศศาสตร์ ถึงผลกระทบของปัญหาข่าวปลอม วิธีการพิจารณาแหล่งข่าวและการค้นหาข้อมูลอย่างถูกต้อง รวมถึงการใช้สื่อดิจิทัลอย่างปลอดภัย โดยมี LINE TODAY และพันธมิตรทั้งในและต่างประเทศ รวมถึงประเทศไทย ได้รับการสนับสนุนจากสำนักข่าวเอพี ในการดำเนินการจัดทำวิดีทัศน์อนิเมชั่นให้ความรู้แก่ผู้ชมถึงขั้นตอนการตรวจสอบแหล่งที่มาของข้อมูลที่ได้รับการเผยแพร่ต่อผู้อื่น
******************

ที่มา : https://www.thaigov.go.th/news/contents/details/23146
