รัฐบาลไทย-ข่าวทำเนียบรัฐบาล-รองปลัดฯ ภานุวัฒน์ มอบนโยบายการประชุมคณะผู้บริหารกรมโรงงานอุตสาหกรรม ครั้งที่ 11/2562

วันจันทร์ที่ 25 พฤศจิกายน 2562
รองปลัดฯ ภานุวัฒน์ มอบนโยบายการประชุมคณะผู้บริหารกรมโรงงานอุตสาหกรรม ครั้งที่ 11/2562
นายภานุวัฒน์ ตริยางกูรศรี รองปลัดกระทรวงอุตสาหกรรม เข้าร่วมประชุมพร้อมมอบนโยบาย ในการประชุมคณะผู้บริหารกรมโรงงานอุตสาหกรรม ครั้งที่ 11/2562  ณ ห้องประชุม 509 ชั้น 5 อาคารกรมโรงงานอุตสาหกรรม
25 พฤศจิกายน 2562 เวลา 09.00 น. นายภานุวัฒน์ ตริยางกูรศรี รองปลัดกระทรวงอุตสาหกรรม เข้าร่วมประชุมพร้อมมอบนโยบาย ในการประชุมคณะผู้บริหารกรมโรงงานอุตสาหกรรม ครั้งที่ 11/2562 โดยมี นายประกอบ วิวิธจินดา อธิบดีกรมโรงงานอุตสาหกรรม เป็นประธานการประชุมฯ พร้อมด้วย นายบรรจง สุกรีฑา นายกรณ์ภัฐวีญ์ ม่วงน้อย นายศุภกิจ บุญศิริ รองอธิบดีกรมโรงงานอุตสาหกรรม และผู้บริหารกรมโรงงานอุตสาหกรรมเข้าร่วมประชุม ณ ห้องประชุม 509 ชั้น 5 อาคารกรมโรงงานอุตสาหกรรม
การประชุมในครั้งนี้ได้พิจารณาโครงการนำร่องเพื่อเฝ้าระวังและลดผลกระทบมลพิษทางน้ำที่เกิดจากภาคอุตสาหกรรมบริเวณพื้นที่คลองอู่ตะเภา ซึ่งกรมโรงงานได้ให้ความสำคัญกับการนำเทคโนโลยีมาช่วยในการกำกับดูแลโรงงาน เช่น การนำระบบตรวจวัดมลพิษระยะไกล (OPMS) เป็นระบบตรวจวัดคุณภาพน้ำระยะไกลโดยใช้ระบบออนไลน์ ระบบตรวจสอบคุณภาพอากาศจากปล่องแบบอัตโนมัติอย่างต่อเนื่อง (Continuous Emission Monitoring System) : CEMS เพื่อเพิ่มประสิทธิภาพและสอดคล้องกับกฎหมายใหม่ ต่อไป

ที่มา : https://www.thaigov.go.th/news/contents/details/24817
