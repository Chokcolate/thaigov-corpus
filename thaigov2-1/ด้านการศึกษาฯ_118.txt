รัฐบาลไทย-ข่าวทำเนียบรัฐบาล-การประชุมชี้แจงโครงการอาสาประชารัฐ

วันศุกร์ที่ 25 ตุลาคม 2562
การประชุมชี้แจงโครงการอาสาประชารัฐ
การประชุมชี้แจงโครงการอาสาประชารัฐ
22 ตุลาคม 2562 - ศาสตราจารย์สัมพันธ์ ฤทธิเดช เลขาธิการคณะกรรมการการอุดมศึกษา สำนักงานปลัดกระทรวงการอุดมศึกษา วิทยาศาสตร์ วิจัยและนวัตกรรม เป็นประธานเปิดการประชุมชี้แจงโครงการอาสาประชารัฐ ณ ห้องประชุมศาสตราจารย์ประเสริฐ ณ นคร อาคารอุดมศึกษา 1 สำนักงานปลัดกระทรวงการอุดมศึกษา วิทยาศาสตร์ วิจัยและนวัตกรรม (ถนนศรีอยุธยา)
การประชุมชี้แจงดังกล่าว เป็นการชี้แจงโครงการในภาพรวม และการนำเสนอข้อมูลการพัฒนาเชิงพื้นที่ และการนำเข้าข้อมูลโครงการอาสาประชารัฐ รวมถึงตอบข้อซักถาม โดยมีนายจำลอง พรมสวัสดิ์ ผู้ช่วยรัฐมนตรีว่าการกระทรวงการอุดมศึกษาฯ และมหาวิทยาลัยที่สนใจโครงการเข้าร่วมรับฟังการชี้แจงฯ
โครงการอาสาประชารัฐ เป็นการบูรณาการยุทธศาสตร์ชาติ แผนอุดมศึกษาระยะยาวและแผนปฏิรูประบบอุดมศึกษา มุ่งไปสู่การบรรลุวิสัยทัศน์ประเทศไทย “ประเทศไทยมีความมั่นคง มั่งคั่ง ยั่งยืน เป็นประเทศพัฒนาแล้ว ด้วยการพัฒนาตามหลักปรัชญาของเศรษฐกิจพอเพียง” โดยมีเป้าหมาย คือ นักศึกษาระดับปริญญาตรี หลากหลายสาขาวิชา จากสถาบันอุดมศึกษาในประเทศ โดยมีระยะเวลาในการดำเนินการ 1 ปี ดำเนินการ 80-100 โครงงาน ในชุมชนกรณีศึกษา 80-100 ตำบล ที่ประสบปัญหาในด้านความยากจน ความเลื่อมล้ำ และปัญหาคุณภาพชีวิตในมิติต่างๆ
เผยแพร่ข่าว : นายธัชนนท์ บุญหล้า
ส่วนสื่อสารองค์กร สำนักบริหารกลาง
กระทรวงการอุดมศึกษา วิทยาศาสตร์ วิจัยและนวัตกรรม
โทรศัพท์ 0 2333 3700 ต่อ 3728 - 3732 โทรสาร 0 2333 3834
Facebook : @MHESIThailand
Call Center โทร.1313

ที่มา : https://www.thaigov.go.th/news/contents/details/24064
