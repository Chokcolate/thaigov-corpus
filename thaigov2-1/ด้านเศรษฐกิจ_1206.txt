รัฐบาลไทย-ข่าวทำเนียบรัฐบาล-​ก.อุตฯ ร่วมลงพื้นที่ชุมชนประชาร่วมใจ 2 เขตจตุจักร

วันอังคารที่ 7 มกราคม 2563
​ก.อุตฯ ร่วมลงพื้นที่ชุมชนประชาร่วมใจ 2 เขตจตุจักร
​ก.อุตฯ ร่วมลงพื้นที่ชุมชนประชาร่วมใจ 2 เขตจตุจักร
วันนี้ (7 ม.ค.63) เวลา 15.00 - 16.00น. นางวรวรรณ ชิตอรุณ เลขาธิการคณะกรรมการอ้อยและน้ำตาลทรายรักษาการ รองปลัดกระทรวงอุตสาหกรรม ได้รับการประสานจากกองทัพภาคที่ 1 ให้ร่วมลงพื้นที่เพื่อเตรียมการในพิธียกเสาเอกชุมชนประชาร่วมใจ 2 เขตจตุจักรที่มีนายกรัฐมนตรีเป็นประธานซึ่งงานดังกล่าวจะจัดขึ้นในวันที่ 13 มกราคม 2563 มี กระทรวงมหาดไทยเป็นเจ้าภาพหลัก
ทั้งนี้ กระทรวงอุตสาหกรรม จะมีกิจกรรมมอบถังดักไขมัน จำนวน 210 ใบ ให้กับผู้นำชุมชนดังกล่าว และเตรียมถังดักไขมัน จัดแสดงที่จุดนิทรรศการ พร้อมทำป้ายรับมอบฯ โดยมี พล.ต. สุวิทย์ เกตุศรี รองแม่ทัพภาคที่ 1 และผู้แทนหน่วยงานที่เกี่ยวข้อง เช่น กทม. ตำรวจ กรมการพัฒนาชุมชน ร่วมสำรวจเส้นทาง ณ วัดเสมียนนารี ถึงท่าเรือชุมชนประชาร่วมใจ 2

ที่มา : https://www.thaigov.go.th/news/contents/details/25656
