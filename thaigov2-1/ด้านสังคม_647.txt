รัฐบาลไทย-ข่าวทำเนียบรัฐบาล-สั่งกองทัพ เสริมกำลังและบุคลากรทางการแพทย์ สนับสนุนรับมือสถานการณ์ไวรัสโคโรน่า

วันพุธที่ 29 มกราคม 2563
สั่งกองทัพ เสริมกำลังและบุคลากรทางการแพทย์ สนับสนุนรับมือสถานการณ์ไวรัสโคโรน่า
พล.ท.คงชีพ ตันตระวาณิชย์ โฆษก กห. เปิดเผยว่า พล.อ.ประยุทธ์ จันทร์โอชา นรม.และรมว.กห. ได้สั่งการให้ทุกเหล่าทัพ ติดตามสถานการณ์และเสริมการทำงานร่วมกับกระทรวงสาธารณสุข
พล.ท.คงชีพ ตันตระวาณิชย์ โฆษก กห. เปิดเผยว่า พล.อ.ประยุทธ์ จันทร์โอชา นรม.และรมว.กห. ได้สั่งการให้ทุกเหล่าทัพ ติดตามสถานการณ์และเสริมการทำงานร่วมกับกระทรวงสาธารณสุข สนับสนุนมาตรการเฝ้าระวังป้องกัน แนวทางการบริหารจัดการภาวะฉุกเฉินจากเชื้อไวรัสโคโรน่าสายพันธ์ใหม่ 2019 อย่างใกล้ชิด
โดยให้เตรียมความพร้อมทางการแพทย์ รวมทั้งจัดชุดแพทย์และบุคลากรทางการแพทย์ สนับสนุนการทำงานร่วมกับกระทรวงสาธารณสุข  ลงพื้นที่ทุกสนามบิน พื้นที่ที่อาจได้รับความเสี่ยง และแหล่งท่องเที่ยวสำคัญในกทม.และทั่วประเทศ  เพื่อป้องกันและควบคุมผู้ป่วยสงสัยติดเชื้อ โดยเฉพาะการเฝ้าระวัง คัดกรอง การส่งต่อและการรักษาในระยะเร่งด่วน
ขณะเดียวกัน การปฏิบัติของเจ้าหน้าที่ทุกด่านเข้าออกเมืองและชายแดน ให้ประสานกับศูนย์ปฏิบัติการฉุกเฉินด้านการแพทย์สาธารณสุขจังหวัด และหน่วยแพทย์ทหารในพื้นที่ เฝ้าระวังและคัดกรอง ร่วมกับเผยแพร่ให้ความรู้และแจ้งเตือนกับประชาชน ถึงมาตรการดูแลและป้องกันตนเองจากการติดเชื้ออย่างต่อเนื่อง เพื่อสร้างความเชื่อมั่นในการดูแลความปลอดภัยของประชาชนภาพรวม

ที่มา : https://www.thaigov.go.th/news/contents/details/26126
