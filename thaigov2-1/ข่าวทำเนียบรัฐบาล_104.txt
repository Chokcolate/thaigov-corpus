รัฐบาลไทย-ข่าวทำเนียบรัฐบาล-คณะรัฐมนตรีปลาบปลื้ม น้อมรับพระราชดำรัสเป็นเครื่องกำกับสติ พร้อมนำไปปฏิบัติเพื่อประเทศชาติ

วันอังคารที่ 27 สิงหาคม 2562
คณะรัฐมนตรีปลาบปลื้ม น้อมรับพระราชดำรัสเป็นเครื่องกำกับสติ พร้อมนำไปปฏิบัติเพื่อประเทศชาติ
นายกรัฐมนตรีและรัฐมนตรีว่าการกระทรวงกลาโหมนำคณะรัฐมนตรี รับพระราชดำรัสพร้อมลายพระราชหัตถ์ หน้าพระบรมฉายาลักษณ์พระบาทสมเด็จพระเจ้าอยู่หัว
วันนี้ (27 ส.ค. 62) เวลา 13.30 น. ณ บริเวณโถงกลาง ชั้น 1 ตึกบัญชาการ 1 ทำเนียบรัฐบาล ภายหลังการประชุมคณะรัฐมนตรี พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหมกล่าวถึงเมื่อช่วงเช้าที่ผ่านมา นายกรัฐมนตรีและรัฐมนตรีว่าการกระทรวงกลาโหมนำคณะรัฐมนตรี รับพระราชดำรัสพร้อมลายพระราชหัตถ์ หน้าพระบรมฉายาลักษณ์พระบาทสมเด็จพระเจ้าอยู่หัว ยังความซาบซึ้งในพระมหากรุณาธิคุณเป็นล้นพัน และน้อมรับใส่เกล้าใส่กระหม่อมไว้เป็นสิริมงคล และเป็นเครื่องกำกับสติเตือนใจ นำไปปฏิบัติเพื่อประเทศชาติต่อไป
.........................................................................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/22556
