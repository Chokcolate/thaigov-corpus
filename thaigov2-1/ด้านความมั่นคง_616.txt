รัฐบาลไทย-ข่าวทำเนียบรัฐบาล-กระทรวงดิจิทัลฯ เร่งสรุปคุณสมบัติของกรรมการผู้ทรงคุณวุฒิ ในคณะกรรมการ กกม. กบส.

วันพุธที่ 11 มีนาคม 2563
กระทรวงดิจิทัลฯ เร่งสรุปคุณสมบัติของกรรมการผู้ทรงคุณวุฒิ ในคณะกรรมการ กกม. กบส.
กระทรวงดิจิทัลฯ เร่งสรุปคุณสมบัติของกรรมการผู้ทรงคุณวุฒิ ในคณะกรรมการ กกม. กบส.
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม ร่วมการประชุมคณะกรรมการสรรหาผู้ทรงคุณวุฒิในคณะกำกับดูแลด้านความมั่นคงปลอดภัยไซเบอร์ หรือ (กกม.) และคณะกรรมการบริหารสำนักงานคณะกรรมการรักษาความมั่นคงปลอดภัยไซเบอร์ หรือ (กบส.) ครั้งที่ 1/2563 โดยมีนายภุชพงค์ โนดไธสง รองปลัดกระทรวงดิจิทัลฯ และผู้เกี่ยวข้องจากหน่วยงานต่างๆ ร่วมประชุม ณ ห้องประชุม 802 ชั้น 8 สำนักงานปลัดกระทรวงดิจิทัลเพื่อเศรษฐกิจและสังคม โดยที่ประชุมได้พิจารณาเรื่องการกำหนดความรู้ความเชี่ยวชาญของกรรมการผู้ทรงคุณวุฒิ ในคณะกรรมการ กกม. ซึ่งได้กำหนดความรู้ความเชี่ยวชาญไว้  4 ด้าน ดังนี้  ด้านการรักษาความมั่นคงปลอดภัยไซเบอร์ ด้านเทคโนโลยีสารสนเทศและการสื่อสาร ด้านวิทยาศาสตร์ / วิศวกรรมศาสตร์ และด้านกฎหมาย ซึ่งจะเสนอรายชื่อแต่ละด้านมากกว่า 2 ท่าน ในการประชุมครั้งถัดไป
ส่วนความรู้ความเชี่ยวชาญของกรรมการผู้ทรงคุณวุฒิ ในคณะกรรมการ กบส. ที่ประชุมได้กำหนดความรู้ความเชี่ยวชาญไว้ 6 ด้าน ดังนี้ ด้านการรักษาความมั่นคงปลอดภัยไซเบอร์ ด้านเทคโนโลยีสารสนเทศและการสื่อสาร   ด้านเศรษฐศาสตร์ ด้านสังคมศาสตร์ หรือ นิเทศศาสตร์ ด้านกฎหมาย และด้านการบริหารจัดการ และกำหนดการประชุมครั้งที่ 2 ในวันที่ 20 มีนาคม 2563 ครั้งที่ 3 ในวันที่ 3 เมษายน 2563
******************

ที่มา : https://www.thaigov.go.th/news/contents/details/27062
