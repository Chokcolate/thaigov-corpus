รัฐบาลไทย-ข่าวทำเนียบรัฐบาล-ออมสิน จัดโปรโมชั่นพิเศษมหกรรมการเงินส่งท้ายปี Money Expo Year-end ครั้งที่ 3

วันพฤหัสบดีที่ 28 พฤศจิกายน 2562
ออมสิน จัดโปรโมชั่นพิเศษมหกรรมการเงินส่งท้ายปี Money Expo Year-end ครั้งที่ 3
ธนาคารออมสินร่วมออกบูธภายในงาน Money Expo Year-end ครั้งที่ 3 ระหว่างวันที่ 28 พฤศจิกายน ถึง 1 ธันวาคม 2562 ณ ฮอลล์ EH99 - EH100 ศูนย์การประชุมไบเทค บางนา
ออมสิน จัดโปรโมชั่นพิเศษมหกรรมการเงินส่งท้ายปี Money Expo Year-end ครั้งที่ 3 พบเงินฝาก “เผื่อเรียกพิเศษ 106” ดอกเบี้ยสูงสุด 10% ต่อปี ยกเว้นภาษี สินเชื่อเคหะประชารัฐสร้างไทย ดอกเบี้ยคงที่ 3 ปีแรก 2.90% สินเชื่อSMEsประชารัฐ เงื่อนไขพิเศษ ดอกเบี้ยต่ำ ฟรีค่าธรรมเนียมค้ำประกันสินเชื่อ 4 ปี
ธนาคารออมสิน จัดโปรโมชั่นพิเศษลุยมหกรรมการเงินส่งท้ายปี Money Expo Year-end ครั้งที่ 3 ณ ฮอลล์ EH99 - EH 100 ศูนย์ประชุมไบเทคบางนา ผลิตภัณฑ์น่าสนใจ “เงินฝากเผื่อเรียกพิเศษ 106” ดอกเบี้ยสูงสุด 10% ต่อปี ยกเว้นภาษี สินเชื่อเคหะประชารัฐสร้างไทย ดอกเบี้ยคงที่ 3 ปีแรก 2.90% สินเชื่อ SMEs ประชารัฐ เงื่อนไขพิเศษ ดอกเบี้ยต่ำ ฟรีค่าธรรมเนียมค้ำประกันสินเชื่อ 4 ปี รวม 7% และโปรโมชั่นสินเชื่อเคหะดอกเบี้ย 0% นาน 6 เดือน สินเชื่อ GSB SMEs Startup N0.1 เพียงมีไอเดียและนวัตกรรมที่น่าสนใจ วงเงินกู้สูงสุด 10 ล้านบาท ดอกเบี้ยปีแรก 1.99% ต่อปี
ดร.ชาติชาย พยุหนาวีชัย ผู้อำนวยการธนาคารออมสิน เปิดเผยว่า ธนาคารออมสินร่วมออกบูธภายในงาน Money Expo Year-end ครั้งที่ 3 ระหว่างวันที่ 28 พฤศจิกายน ถึง 1 ธันวาคม 2562 ณ ฮอลล์ EH99 - EH100 ศูนย์การประชุมไบเทค บางนา นำเสนอเงินฝากที่มีผลตอบแทนน่าสนใจบริการทางการเงินทุกรูปแบบสำหรับลูกค้าทุกกลุ่มทุกไลฟ์สไตล์ด้วยโปรโมชั่นสุดพิเศษ นำโดย “เงินฝากเผื่อเรียกพิเศษ 106” ระยะเวลาฝาก 106 วัน อัตราดอกเบี้ยแบบขั้นบันได (Step Up) วันที่ 1-45 = 1% ต่อปี วันที่ 46-78 = 3% ต่อปี และ วันที่ 79-106 = 10% ต่อปี คิดเป็นอัตราดอกเบี้ยเฉลี่ย 4% ต่อปี ดอกเบี้ยยกเว้นภาษี รับฝากเฉพาะบุคคลธรรมดาอายุตั้งแต่ 15 ปีขึ้นไป เปิดได้คนละ 1 บัญชี เปิดบัญชีขั้นต่ำ 10,000 บาท ฝากสูงสุดไม่เกินรายละ 500,000 บาท ถอนหรือปิดบัญชีก่อนฝากครบ 106 วัน นับตั้งแต่วันที่ฝากจะได้รับดอกเบี้ยในอัตราดอกเบี้ยเงินฝากตามระยะเวลาที่ฝากจริง ทั้งนี้ ผู้ฝากต้องมีใบจองสิทธิ์ที่แจกภายในงาน ซึ่งแจก 4 วันๆ ละ 2 รอบๆ ละ 100 สิทธิ์ โดยผู้ฝากต้องใช้บริการ Mobile Banking (MyMo) และบัตรเดบิตของธนาคารออมสินด้วย สามารถเปิดบัญชีภายในงานได้ทันที หรือนำใบจองสิทธิ์นี้ไปเปิดบัญชีได้ที่สาขาธนาคารออมสินทุกสาขาระหว่างวันที่ 28 พฤศจิกายน ถึงวันที่ 8 ธันวาคม 2562
นอกจากนี้ ยังเงินฝากสำหรับกลุ่มเด็กและเยาวชน “เงินฝาก Youth Savings” อัตราดอกเบี้ย 1.25% ต่อปี ด้วยเงื่อนไขเปิดรับฝากอายุตั้งแต่ 7-23 ปี เปิดบัญชีได้เพียงคนละ 1 บัญชีเท่านั้น ไม่จำกัดการฝากถอน อีกทั้งยังมีเงินฝากสำหรับผู้สูงวัยอายุ 60 ปีขึ้นไป ได้แก่ “เงินฝากเผื่อเรียกพิเศษผู้สูงวัย 24 เดือน” รับฝากเฉพาะบุคคลธรรมดาอายุ 60 ปีขึ้นไป เปิดได้คนละ 1 บัญชี ขั้นต่ำ 10,000 บาท ฝากสูงสุดรายละไม่เกิน 1 ล้านบาท ระยะเวลารับฝาก 24 เดือน อัตราดอกเบี้ยแบบ Step Up เดือนที่ 1-6 = 1.00% ต่อปี เดือนที่ 7-12 = 1.50% ต่อปี เดือนที่ 13-18 = 2.00% ต่อปี และ เดือนที่ 19-24 = 3.00% ต่อปี คิดเป็นอัตราดอกเบี้ยเฉลี่ย 1.875% ต่อปี (เทียบเท่าเงินฝากประจำ 2.206% ต่อปี) “เงินฝากเผื่อเรียกประชารัฐผู้สูงวัย” ดอกเบี้ยพิเศษ 1.00% ต่อปี ยกเว้นภาษี รับฝากสูงสุดไม่เกิน 1 ล้านบาท เปิดได้เพียงคนละ 1 บัญชีเท่านั้น
ด้านผลิตภัณฑ์สินเชื่อ นำเสนอ สินเชื่อเคหะประชารัฐสร้างไทย อัตราดอกเบี้ย 3 ปีแรก 2.90% ต่อปี   ปีที่ 4 เป็นต้นไป MRR-0.50% ต่อปี (อัตราดอกเบี้ย MRR ของธนาคารฯ ปัจจุบัน = 6.745% ต่อปี) โดยผู้ที่ต้องการซื้อบ้านพร้อมที่ดิน ธนาคารฯ ให้กู้ 95% ของราคาประเมิน คอนโดมีเนียม ให้กู้ 90% ของราคาประเมิน และปลูกสร้างที่อยู่อาศัย ให้กู้ได้ 100% ของราคาประเมินตัวบ้าน เพียงผู้กู้อายุ 20 ปีขึ้นไป มีอาชีพ มีรายได้แน่นอน ภายใต้เงื่อนไขพิเศษคือ สามารถผ่อนชำระได้สูงสุดถึง 40 ปี โดยผู้กู้สามารถผ่อนชำระได้จนถึงอายุ 70 ปี
ขณะที่ สินเชื่อ SMEs ประชารัฐ มี 3 รูปแบบ ได้แก่ สินเชื่อ GSB เพื่อ SMEs คล่องตัว, สินเชื่อ GSB เพื่อ SMEs ยั่งยืน และ สินเชื่อ GSB บัญชีเดียว โดยผู้กู้เป็นผู้ประกอบการในกลุ่ม Startup ผู้ประกอบการที่มีนวัตกรรม ผู้ประกอบการ SMEs หรือผู้ประกอบการธุรกิจขนาดใหญ่ โดย สินเชื่อ GSB เพื่อ SMEs คล่องตัว นำไปเป็นทุนหมุนเวียนในการดำเนินกิจการ และ สินเชื่อ GSB เพื่อ SMEs ยั่งยืน เหมาะสำหรับลงทุนในทรัพย์สินถาวร ซึ่งทั้ง 2 ประเภทนี้ วงเงินกู้สูงสุด 10 ล้านบาท ส่วน สินเชื่อ GSB บัญชีเดียว เหมาะสำหรับนำไปเป็นทุนหมุนเวียนในการดำเนินกิจการ และ ลงทุนในทรัพย์สินถาวร วงเงินกู้สูงสุด 100 ล้านบาท โดยเงินกู้ทั้ง 3 ประเภทนี้ คิดอัตราดอกเบี้ยเท่ากันคือ เงินกู้ระยะสั้น 2 ปีแรก อัตราดอกเบี้ย 4% ต่อปี ปีที่ 3-4 = 6% ต่อปี ปีที่ 5 เป็นต้นไป       คิดดอกเบี้ย MLR/MOR ถึง MLR/MOR + 1% (อัตราดอกเบี้ย MLR ของธนาคารฯ ปัจจุบัน = 6.375% ต่อปี และ MOR = 6.745% ต่อปี) ขณะที่ เงินกู้ระยะยาว 2 ปีแรก อัตราดอกเบี้ย 4% ต่อปี ปีที่ 3-4 = 6% ต่อปี และ ปีที่ 5-7 เท่ากับ MLR/MOR ถึง MLR/MOR + 1% ทั้งนี้ สามารถเลือกใช้บรรษัทประกันสินเชื่ออุตสาหกรรมขนาดย่อม (บสย.) เป็นผู้ค้ำประกันได้ โดยที่ บสย.ยกเว้นค่าธรรมเนียมค้ำประกันปีละ 1.75% เป็นเวลา 2 ปี และธนาคารออมสินช่วยแบ่งเบาภาระค่าธรรมเนียมให้อีก 2 ปี รวมยกเว้นค่าธรรมเนียม 4 ปี รวมแล้ว 7% ซึ่งจะเห็นว่าไม่ว่าจะเป็นเอสเอ็มอีแบบไหน สินเชื่อทั้ง 3 รูปแบบนี้ ครอบคลุมผู้ประกอบการ SMEs ตั้งแต่ระยะเริ่มต้นทำธุรกิจจนถึงทำธุรกิจขนาดใหญ่
ดร.ชาติชาย กล่าวต่อไปว่า นอกจากนี้ สินเชื่อเคหะ สำหรับผู้ที่กำลังตัดสินใจซื้อที่อยู่อาศัยหรือไถ่ถอนจำนองเพื่อลดภาระค่าใช้จ่ายดอกเบี้ย โดยลูกค้าทั่วไป เมื่อเลือกทำประกันชีวิตเพื่อคุ้มครองวงเงินสินเชื่อ 100% ทั้งวงเงินกู้และระยะเวลากู้ และไถ่ถอนจำนองจากสถาบันการเงินอื่น พร้อมทั้งทำประกันชีวิตเพื่อคุ้มครองวงเงินสินเชื่อตามเกณฑ์ธนาคารฯ อัตราดอกเบี้ย 0% นาน 6 เดือน เดือนที่ 7-12 MRR-5.375% ต่อปี ปีที่ 2-3 MRR-2.970% ต่อปี ปีที่ 4 เป็นต้นไป MRR-1.370% ต่อปี (เฉลี่ย 3 ปี = 2.746%)
ขณะเดียวกัน นำเสนอ สินเชื่อ GSB SMEs Startup N0.1 เพียงมีไอเดียและนวัตกรรมที่น่าสนใจ  วงเงินกู้สูงสุด 10 ล้านบาท หากใช้หลักทรัพย์ค้ำประกันมากกว่า 50% ดอกเบี้ยปีแรก 1.99% ต่อปี หลังจากนั้น หากเป็นเงินกู้ระยะสั้น (O/D, P/N) คิดดอกเบี้ย MRR+2.00% ต่อปี ส่วนเงินกู้ระยะยาว L/T ดอกเบี้ย MRR+1.75% ต่อปี สินเชื่อ GSB SMEs Startup สำหรับผู้ประกอบการที่ต้องการก้าวสู่ธุรกิจรายย่อย วงเงินกู้สูงสุด 10 ล้านบาท หากใช้หลักทรัพย์ค้ำประกันมากกว่า 30% อัตราดอกเบี้ย 2 ปีแรก 3.99% ต่อปี
“สิ่งที่ผู้เข้าชมบูธธนาคารออมสินและใช้บริการจะพลาดไม่ได้คือ ของที่ระลึกที่อยู่ในโปรโมชั่นผลิตภัณฑ์ทางการเงินทุกประเภท ที่ธนาคารได้จัดเตรียมไว้มากมาย พร้อมกับกิจกรรมดีดีที่น่าสนใจและความบันเทิงหลากหลายไว้ให้ลูกค้าและผู้เข้าชมงานได้ร่วมเพลิดเพลินตลอดทั้งงาน”ผู้อำนวยการธนาคารออมสิน กล่าวในที่สุด

ที่มา : https://www.thaigov.go.th/news/contents/details/24915
