รัฐบาลไทย-ข่าวทำเนียบรัฐบาล-รมต. นร.เทวัญฯ เปิดมหกรรมธุรกิจด้านกีฬาสุดยิ่งใหญ่แห่งปี “Thailand Sport Expo 2019”

วันพฤหัสบดีที่ 10 ตุลาคม 2562
รมต. นร.เทวัญฯ เปิดมหกรรมธุรกิจด้านกีฬาสุดยิ่งใหญ่แห่งปี “Thailand Sport Expo 2019”
รมต. นร.เทวัญฯ เปิดมหกรรมธุรกิจด้านกีฬาสุดยิ่งใหญ่แห่งปี “Thailand Sport Expo 2019”
วันนี้ (10 ตุลาคม 2562) เวลา 10.30 น.  นายเทวัญ ลิปตพัลลภ รัฐมนตรีประจำสำนักนายกรัฐมนตรี เป็นประธานเปิดงาน Thailand Sport Expo 2019 : Empower Your Sport DNA ณ อาคารชาเลนเจอร์ 3 อิมแพ็ค เมืองทองธานี ซึ่งจัดขึ้นโดยความร่วมมือของสภาอุตสาหกรรมแห่งประเทศไทย (ส.อ.ท.) ร่วมกับ สยามสปอร์ตฯ และสำนักงานส่งเสริมวิสาหกิจขนาดกลางและขนาดย่อม (สสว.) พร้อมหน่วยงานพันธมิตรด้านกีฬาและธุรกิจกีฬา  โดยจัดขึ้นระหว่างวันที่ 10 - 13 ตุลาคม 2562
โอกาสนี้ รัฐมนตรีประจำสำนักนายกรัฐมนตรี ได้ร่วมเป็นสักขีพยานในพิธีลงนามความร่วมมือหน่วยงานภาครัฐและเอกชนในรูปแบบ Public Private Partnership (PPP) เพื่อเป็นการแสดงเจตนารมณ์ร่วมกันในการส่งเสริมและสนับสนุนด้านการกีฬาของประเทศไทยให้มีความแข็งแกร่ง และสร้าง Sport Ecosystem ของประเทศอย่างเป็นระบบเพื่อส่งเสริมให้คนไทยมีสุขภาพที่ดี และยังช่วยกระตุ้นเศรษฐกิจของประเทศให้เติบโตขึ้นอีกด้วย จากนั้น รัฐมนตรีประจำสำนักนายกรัฐมนตรีได้มอบโล่ขอบคุณหน่วยงานภาครัฐและเอกชนที่ร่วมสนับสนุนงาน Thailand Sport Expo 2019 และร่วมชมบรรยากาศภายในงาน
รัฐมนตรีประจำสำนักนายกรัฐมนตรี กล่าวว่าประเทศไทยมีนักกีฬาเก่งๆ มากมาย รู้สึกยินดีที่ได้เห็นความร่วมมือร่วมใจระหว่างภาครัฐและเอกชน ที่จะยกระดับอุตสาหกรรมกีฬาของประเทศให้เข้มแข็ง นอกจากนี้ยังเป็นการปลูกฝังเด็กและเยาวชน สร้างนักกีฬารุ่นใหม่ของประเทศผ่านสถาบันต่างๆ รวมถึงการช่วยยกระดับบริการด้านกีฬาให้เข้าถึงง่ายขึ้น การจัดงานครั้งนี้ยังช่วยพัฒนานวัตกรรมเพื่อเพิ่มมูลค่าสินค้ากีฬาของไทยให้มีศักยภาพแข่งขันได้ในระดับโลก
......................

ที่มา : https://www.thaigov.go.th/news/contents/details/23731
