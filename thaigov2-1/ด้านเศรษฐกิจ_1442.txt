รัฐบาลไทย-ข่าวทำเนียบรัฐบาล-กรุงไทยออกมาตรการช่วยเหลือลูกค้าที่ประสบเหตุความรุนแรงที่โคราช

วันจันทร์ที่ 10 กุมภาพันธ์ 2563
กรุงไทยออกมาตรการช่วยเหลือลูกค้าที่ประสบเหตุความรุนแรงที่โคราช
ธนาคารกรุงไทยออกมาตรการช่วยเหลือเร่งด่วนยกหนี้ให้กับเจ้าหน้าที่ตำรวจ ทหาร ที่เสียชีวิตจากการปฏิบัติหน้าที่และเป็นลูกค้าของธนาคาร พร้อมมอบเงินให้กับครอบครัว จำนวน 200,000 บาท รวมทั้งมอบเงินช่วยเหลือ และลดดอกเบี้ยกรณีบาดเจ็บ
ธนาคารกรุงไทยออกมาตรการช่วยเหลือเร่งด่วนยกหนี้ให้กับเจ้าหน้าที่ตำรวจ ทหาร ที่เสียชีวิตจากการปฏิบัติหน้าที่และเป็นลูกค้าของธนาคาร พร้อมมอบเงินให้กับครอบครัว จำนวน 200,000 บาท รวมทั้งมอบเงินช่วยเหลือ และลดดอกเบี้ยกรณีบาดเจ็บ สำหรับลูกค้าประชาชนทั่วไปที่เสียชีวิต ลดดอกเบี้ยเหลือ 0.01% ต่อปี คงที่เป็นเวลา 5 ปี พร้อมประสานกับบริษัทประกันจ่ายค่าสินไหมทดแทนให้ลูกค้าเร่งด่วน
นายผยง ศรีวณิช กรรมการผู้จัดการใหญ่  ธนาคารกรุงไทย เปิดเผยว่า จากเหตุการณ์ร้ายแรงที่โคราช จังหวัดนครราชสีมา  ทำให้ประชาชนได้รับบาดเจ็บและเสียชีวิตจำนวนมาก ธนาคารกรุงไทย ในฐานะธนาคารพาณิชย์ของรัฐ  ได้ออกมาตรการช่วยเหลือเป็นกรณีเร่งด่วนเพื่อบรรเทาความเดือดร้อนให้กับครอบครัวของลูกค้าที่เสียชีวิตและบาดเจ็บดังนี้
1.กรณีเสียชีวิต เจ้าหน้าที่ตำรวจ ทหาร ที่เสียชีวิตจากการปฏิบัติหน้าที่และเป็นลูกค้าธนาคาร ธนาคารยกหนี้ให้ทั้งหมด และมอบเงินช่วยเหลือให้กับครอบครัว จำนวน 200,000 บาท
2.กรณีบาดเจ็บ
2.1. เจ้าหน้าที่ตำรวจ ทหารที่บาดเจ็บสาหัสและเป็นลูกค้าของธนาคาร ธนาคารมอบเงินช่วยเหลือ 50,000 บาท และลดอัตราดอกเบี้ยเหลือ 0.01%ต่อปี คงที่เป็นเวลา5 ปี
2.2. เจ้าหน้าที่ตำรวจ ทหารที่บาดเจ็บทั่วไปและเป็นลูกค้าของธนาคาร ธนาคารมอบเงินช่วยเหลือ 20,000 บาท และลดอัตราดอกเบี้ยเหลือ 0.01% ต่อปี คงที่เป็นเวลา 5 ปี
3.สำหรับลูกค้าของธนาคารที่เป็นประชาชนทั่วไปเสียชีวิต ธนาคารลดอัตราดอกเบี้ยเหลือ 0.01%ต่อปี คงที่เป็นเวลา5 ปี
นอกจากนี้ เพื่อบรรเทาความเดือดร้อนดังกล่าว ธนาคารได้ประสานงานอย่างเต็มที่กับบริษัทประกันในเครือ เพื่อเร่งรัดการจ่ายค่าสินไหมทดแทนตามเงื่อนไขของกรมธรรม์อย่างเร่งด่วนเป็นกรณีพิเศษ จากการตรวจสอบรา?ยชื่อผู้บาดเจ็บและเสียชีวิตพบว่า มีลูกค้าธนาคารประมาณ 48 ราย
ธนาคารกรุงไทย  ขอแสดงความเสียใจต่อความสูญเสียที่เกิดขึ้นและขอเป็นกำลังใจให้ครอบครัวผู้ที่เสียชีวิต ผู้ที่ได้รับบาดเจ็บ พี่น้องชาวโคราช รวมทั้งเจ้าหน้าที่ทุกท่านที่เสียสละเพื่อปฏิบัติภารกิจในครั้งนี้จนสถานการณ์คลี่คลายได้ในที่สุด

ที่มา : https://www.thaigov.go.th/news/contents/details/26404
