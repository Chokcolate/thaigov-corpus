รัฐบาลไทย-ข่าวทำเนียบรัฐบาล-ศูนย์บัญชาการเฉพาะกิจรับมือวิกฤตน้ำ

วันจันทร์ที่ 13 มกราคม 2563
ศูนย์บัญชาการเฉพาะกิจรับมือวิกฤตน้ำ
วันจันทร์ที่ 13 มกราคม 2563
​
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
ครม. เห็นชอบตั้งศูนย์บัญชาการน้ำเฉพาะกิจและแผนปฏิบัติการป้องกันและแก้ไขปัญหาวิกฤตน้ำ เพื่อให้เกิดการบูรณาการ ป้องกัน แก้ไข ควบคุม หรือบรรเทาผลกระทบที่เกิดขึ้นได้อย่างทันท่วงที โดยมีนายกรัฐมนตรีเป็นผู้บัญชาการ โดยศูนย์ดังกล่าวจะเป็นเครื่องมือบริหารจัดการทรัพยากรน้ำในกรณีเกิดภาวะวิกฤต เช่น ปัญหาภัยแล้งที่กำลังเกิดขึ้นและมีแนวโน้มรุนแรงกว่าทุกปีที่ผ่านมา ทั้งนี้ รัฐบาลยืนยันจะดูแลเรื่องนี้อย่างดีที่สุด ซึ่งที่ผ่านมาได้เร่งรัดขุดบ่อบาดาล วางท่อส่งน้ำ ก่อสร้างโรงสูบน้ำ จัดหาแหล่งน้ำดิบเพิ่มเติม เป็นต้น อย่างไรก็ตาม ขอความร่วมมือประชาชนและเกษตรกรใช้น้ำอย่างประหยัด เพื่อก้าวผ่านวิกฤตินี้ไปด้วยกัน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/25727
