รัฐบาลไทย-ข่าวทำเนียบรัฐบาล-วธ.มอบรางวัลประกวดงานเขียน เรื่องเล่าจากบ้านเรา ปี ๒๕๖๒ และกิจกรรมการเรียนรู้ด้านวรรณศิลป์

วันศุกร์ที่ 23 สิงหาคม 2562
วธ.มอบรางวัลประกวดงานเขียน เรื่องเล่าจากบ้านเรา ปี ๒๕๖๒ และกิจกรรมการเรียนรู้ด้านวรรณศิลป์
วธ.มอบรางวัลประกวดงานเขียน เรื่องเล่าจากบ้านเรา ปี ๒๕๖๒ และกิจกรรมการเรียนรู้ด้านวรรณศิลป์
วธ.มอบรางวัลประกวดงานเขียน เรื่องเล่าจากบ้านเรา ปี ๒๕๖๒ และกิจกรรมการเรียนรู้ด้านวรรณศิลป์
วันที่ 23 สิงหาคม 2562 ณ หอศิลป์ร่วมสมัยราชดำเนิน นายอิทธิพล คุณปลื้ม รัฐมนตรีว่าการกระทรวงวัฒนธรรมเป็นประธานพิธีมอบรางวัลประกวดงานเขียนเรื่องเล่าจากบ้านเรา ประจำปี ๒๕๖๒ พร้อมนางสาวศิริพรรณ ทองเจิม ผู้ตรวจราชการกระทรวงวัฒนธรรม และนายบุญเลิศ คำดี รองผู้อำนวยการสำนักงานศิลปวัฒนธรรมร่วมสมัย โดยวัตถุประสงค์ของโครงการเพื่อสนับสนุนการสร้างสรรค์ผลงานทางด้านวรรณศิลป์ แก่เด็ก เยาวชน และประชาชน ในพื้นที่ ๔ จังหวัดภาคใต้ ประกอบด้วย สงขลา ปัตตานี ยะลา และนราธิวาส ตลอดจนเผยแพร่เรื่องราววิถีชีวิตและและศิลปวัฒนธรรมของคนในพื้นที่ ๔ จังหวัดชายแดนภาคใต้ให้เป็นที่รู้จักและเข้าใจ โดยเปิดรับสมัครผลงานภายใต้หัวข้อ เรื่องเล่าจากบ้านเรา ตั้งแต่เดือนมกราคม ๒๕๖๒ มีประเด็นนำเสนอในการถ่ายทอดเรื่องราวที่ได้รับแรงบันดาลใจ อาทิ ความอุดมสมบูรณ์ทางธรรมชาติ เอกลักษณ์ทางด้านประเพณีและศิลปวัฒนธรรม รวมถึงวิถีชีวิตการอยู่ร่วมกัน โดยแบ่งเป็นประเภท ดังนี้ ๑.เรียงความ ระดับประถมศึกษาและมัธยมศึกษา ๒. เรื่องสั้น ระดับอุดมศึกษาและประชาชนทั่วไป และ ๓. กวีนิพนธ์ หลังปิดรับสมัคร ปรากฏว่า มีผู้ส่งผลงานเข้าประกวดรวมทั้งสิ้น ๓๕๐ ผลงาน แบ่งเป็น ระดับประถมศึกษา ๕๑ ผลงาน ระดับมัธยมศึกษา ๑๐๘ ผลงาน ระดับอุดมศึกษาและประชาชนทั่วไป ๑๑๕ ผลงาน และกวีนิพนธ์ (ไม่จำกัดอายุ) ๗๖ ผลงาน คณะกรรมการได้พิจารณาตัดสินให้มีผู้ได้รับรางวัล ๕๒ ผลงาน ทั้งนี้ สำนักงานศิลปวัฒนธรรมร่วมสมัยได้จัดพิมพ์ผลงานดังกล่าวเป็นหนังสือ ชื่อ”วันที่ความรักผลิบาน ณ บ้านเรา” เพื่อเผยแพร่ให้แก่สถาบันการศึกษา ห้องสมุด หน่วยงานที่เกี่ยวข้องและผู้สนใจต่อไป

ที่มา : https://www.thaigov.go.th/news/contents/details/22479
