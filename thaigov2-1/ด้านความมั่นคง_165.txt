รัฐบาลไทย-ข่าวทำเนียบรัฐบาล-รมว.ทส. ให้การต้อนรับ ผู้แทนหัวเว่ย

วันศุกร์ที่ 13 กันยายน 2562
รมว.ทส. ให้การต้อนรับ ผู้แทนหัวเว่ย
รัฐมนตรีว่าการกระทรวงทรัพยากรธรรมชาติและสิ่งแวดล้อม (นายวราวุธ ศิลปอาชา) ให้การต้อนรับพร้อมพูดคุยกับผู้แทนบริษัท หัวเว่ย เทคโนโลยี (ประเทศไทย) จำกัด ในโอกาสเข้าพบเพื่อแสดงความยินดีในโอกาสเข้ารับตำแหน่งใหม่ของ รมว.ทส พร้อมทั้งแนะนำบริษัท
รมว.ทส. ให้การต้อนรับ ผู้แทนหัวเว่ย
วันนี้ (13 กันยายน 2562) เวลา 10.00 น. ณ ห้องรับรอง ชั้น 20 อาคารกระทรวงทรัพยากรธรรมชาติและสิ่งแวดล้อม รัฐมนตรีว่าการกระทรวงทรัพยากรธรรมชาติและสิ่งแวดล้อม (นายวราวุธ ศิลปอาชา) ให้การต้อนรับพร้อมพูดคุยกับผู้แทนบริษัท หัวเว่ย เทคโนโลยี (ประเทศไทย) จำกัด ประกอบด้วย นายมาร์ค เมิง ประธานกลุ่มธุรกิจเอ็นเตอร์ไพรส์ นายเฉิน เจ๋อ รองประธานกลุ่มธุรกิจเอ็นเตอร์ไพรส์ นายเหยา ลู ผู้อำนวยการฝ่ายรัฐกิจสัมพันธ์และสื่อสารองค์กร และนางสาวพรรีรา เชี่ยวเชิงงาน ผู้จัดการอาวุโสฝ่ายรัฐกิจสัมพันธ์และสื่อสารองค์กร ในโอกาสเข้าพบเพื่อแสดงความยินดีในโอกาสเข้ารับตำแหน่งใหม่ของ รมว.ทส พร้อมทั้งแนะนำบริษัท และร่วมหารือและแลกเปลี่ยนวิสัยทัศน์ในการขับเคลื่อนยุทธศาสตร์กระทรวงฯ ภายใต้นโยบาย "ไทยแลนด์ ๔๐" ของรัฐบาล โดยการใช้ประโยชน์จากเทคโนโลยีดิจิทัลในการยกระดับและพัฒนาทรัพยากรธรรมชาติและสิ่งแวดล้อมอย่างเป็นรูปธรรม

ที่มา : https://www.thaigov.go.th/news/contents/details/23068
