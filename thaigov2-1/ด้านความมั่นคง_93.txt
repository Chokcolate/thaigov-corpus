รัฐบาลไทย-ข่าวทำเนียบรัฐบาล-นรม.และรมว.กห. สั่งกองทัพ น้อมนำพระราชกระแสรับสั่งในหลวง เข้าช่วยเหลือประชาชนจากอุทกภัย

วันจันทร์ที่ 26 สิงหาคม 2562
นรม.และรมว.กห. สั่งกองทัพ น้อมนำพระราชกระแสรับสั่งในหลวง เข้าช่วยเหลือประชาชนจากอุทกภัย
พล.ท.คงชีพ ตันตระวาณิชย์ โฆษกกห. เปิดเผยว่า พล.อ.ประยุทธ์ จันทร์โอชา นรม.และรมว.กห. ได้สั่งการให้ กองทัพที่มีหน่วยงานในพื้นที่
พล.ท.คงชีพ ตันตระวาณิชย์ โฆษกกห. เปิดเผยว่า พล.อ.ประยุทธ์ จันทร์โอชา นรม.และรมว.กห. ได้สั่งการให้ กองทัพที่มีหน่วยงานในพื้นที่ นำกำลังพลและเครื่องมือช่างเข้าไปสนับสนุนการช่วยเหลือประชาชนที่ได้รับผลกระทบจากอิทธิพลมรสุมตะวันตกเฉียงใต้ ส่งผลให้พื้นที่ของภาคเหนือ ภาคตะวันออกเฉียงเหนือและภาคใต้ ได้รับผลกระทบจากนำ้ท่วมฉับพลัน นำ้ป่าไหลหลากและดินโคลนถล่มในหลายจังหวัด
โดยกำชับทุกเหล่าทัพ ให้น้อมนำพระราชกระแสรับสั่งพระบาทสมเด็จพระเจ้าอยู่หัว มาปฏิบัติอย่างรอบคอบ และให้ทำงานร่วมกับส่วนราชการในพื้นที่ ติดตามสถานการณ์และเตรียมความพร้อมเผชิญเหตุ เข้าช่วยเหลือประชาชนในพื้นที่เสี่ยงทันที สำหรับพื้นที่ที่สถานการณ์คลี่คลายแล้ว ให้ร่วมกันเร่งฟื้นฟู ซ่อมแซมบ้านเรือนราษฎร โรงเรียนและเส้นทางสัญจรที่ได้รับความเสียหาย เพื่อให้ประชาชนสามารถกลับมาใช้ชีวิตตามปกติได้โดยเร็ว

ที่มา : https://www.thaigov.go.th/news/contents/details/22513
