รัฐบาลไทย-ข่าวทำเนียบรัฐบาล-ผู้ตรวจฯ ภานุวัฒน์ฯ ร่วมงาน SD Symposium 10 Years “Circular Economy: Collaboration for Action”

วันอังคารที่ 27 สิงหาคม 2562
ผู้ตรวจฯ ภานุวัฒน์ฯ ร่วมงาน SD Symposium 10 Years “Circular Economy: Collaboration for Action”
นายภานุวัฒน์ ตริยางกูรศรี ผู้ตรวจราชการกระทรวงอุตสาหกรรม ร่วมงาน SD Symposium 10 Years “Circular Economy: Collaboration for Action” จัดโดย บริษัท เอสซีจี แพคเกจจิ้ง จำกัด (มหาชน) ณ โรงแรมเซ็นทารา แกรนด์ บางกอกคอนเวนชัน เซ็นเตอร์ เซ็นทรัลเวิลด์
วันที่ 26 สิงหาคม 2562 นายภานุวัฒน์ ตริยางกูรศรี ผู้ตรวจราชการกระทรวงอุตสาหกรรม ร่วมงาน SD Symposium 10 Years “Circular Economy: Collaboration for Action” จัดโดย บริษัท เอสซีจี แพคเกจจิ้ง จำกัด (มหาชน) ณ โรงแรมเซ็นทารา แกรนด์ บางกอกคอนเวนชัน เซ็นเตอร์ เซ็นทรัลเวิลด์
สำหรับการจัดงาน SD Symposium เนื่องในโอกาสครบรอบ 10 ปี โดยมีแนวคิดหลักเพื่อขับเคลื่อนระบบเศรษฐกิจหมุนเวียน (Circular Economy) ในประเทศไทย และให้ความสำคัญกับการใช้ทรัพยากรให้เกิดประโยชน์สูงสุด ตั้งแต่การวางแผนและออกแบบ การผลิต การบริโภค การจัดการของเสีย รวมถึงการนำกลับมาใช้ใหม่ เพื่อสร้างความรู้ความเข้าใจ พร้อมทั้งสนับสนุนให้เกิดการเปลี่ยนพฤติกรรมการผลิตและบริโภค รวมถึงสร้างความร่วมมือและส่งเสริมให้เกิดการปฎิบัติตามแนวคิดดังกล่าวอย่างจริงจังในทุกภาคส่วน ทั้งภาคธุรกิจ ภาครัฐ และผู้บริโภค เพื่อนำไปสู่การขยายผลทางด้านเศรษฐกิจ สังคม และสิ่งแวดล้อมอย่างยั่งยืนร่วมกัน
โดยภายในงาน ได้เชิญวิทยากร จากองค์กรระดับสากล ที่ผลักดันเรื่องเศรษฐกิจหมุนเวียนอย่างจริงจัง รวมถึงผู้บริหารจากองค์กรชั้นนำระดับโลกมาร่วมแลกเปลี่ยนองค์ความรู้และแนวปฏิบัติในการนำแนวคิดเศรษฐกิจหมุนเวียนมาทำจริงและเกิดผลที่มีคุณค่าต่อทุกภาคส่วน

ที่มา : https://www.thaigov.go.th/news/contents/details/22526
