รัฐบาลไทย-ข่าวทำเนียบรัฐบาล-นราพัฒน์ฯ ยกทีมผู้บริหาร  กษ เปิดคูหาไทยในงานระดับนานาชาติ ณ กรุงเบอร์ลิน

วันจันทร์ที่ 20 มกราคม 2563
นราพัฒน์ฯ ยกทีมผู้บริหาร  กษ เปิดคูหาไทยในงานระดับนานาชาติ ณ กรุงเบอร์ลิน
นราพัฒน์ฯ ยกทีมผู้บริหาร  กษ เปิดคูหาไทยในงานระดับนานาชาติ ณ กรุงเบอร์ลิน
เมื่อวันที่ 19 มกราคม 2563
นายนราพัฒน์ แก้วทอง ผู้ช่วยรัฐมนตรีประจำกระทรวงเกษตรและสหกรณ์ และนายชนินทร์ รุ่งแสง คณะที่ปรึกษารัฐมนตรีว่าการกระทรวงเกษตรและสหกรณ์ พร้อมด้วยผู้บริหารระดับสูงของกระทรวงเกษตรและสหกรณ์เข้าร่วมงานแสดงสินค้าเกษตรและอาหารระดับนานาชาติ (International Green Week 2020:IGW2020) ใน 2 กิจกรรมหลัก ได้แก่
1) การเข้าร่วมออกคูหาประเทศไทยในงาน โดยมีสินค้าเกษตรและผลิตภัณฑ์จากกรมการข้าว และกรมส่งเสริมการเกษตร เช่น ข้าวทับทิมชุมแพ ข้าว กข.43 ผลิตภัณฑ์แปรรูปจากข้าว มะม่วงน้ำดอกไม้ สับปะรดภูแล ฝรั่งกิมจู ชมพู่ขนุน ผักและผลไม้อบแห้ง ทั้งนี้ สำนักงานมาตรฐานสินค้าเกษตรและอาหารแห่งชาติได้ร่วมประชาสัมพันธ์ข้อมูลเกษตรอินทรีย์ โดยงาน International Green Week 2020 คาดว่าจะมีผู้เข้าร่วมงานมากกว่า 400,000 คนตลอดช่วงระยะเวลากว่า 10 วันของการจัดการ และ 2) การเข้าร่วมงานเสวนาเกี่ยวกับผลผลิตข้าวอย่างยั่งยืนร่วมองค์กรความร่วมมือระหว่างประเทศเยอรมนี (German International Organization: GIZ) การพัฒนาการผลิตภาคการเกษตรอย่างยั่งยืนนั้น จะเป็นอีกแนวนโยบายที่สำคัญที่จะช่วยส่งเสริมความกินดีอยู่ดีของเกษตรกร อย่างยั่งยืน เพราะในการดำเนินการนั้นมีความเกี่ยวข้องในทุกมิติทั้งด้านเศรษฐกิจและสังคม และยังสามารถประกันความมั่นคงทางอาหารอีกด้วย แต่การพัฒนาเหล่านี้ต้องร่วมกันทุกภาคส่วนตั้งแต่ต้นน้ำถึงปลายน้ำ ภาครัฐ ภาคเอกชน และประชาสังคม การผลิตอย่างยั่งยืนจึงจะสำเร็จได้ และคาดหวังว่าจะเกิดเป็นรูปแบบการผลิตที่เผยแพร่ไปทั่วโลก”
โดยประเทศไทยภายใต้การสนับสนุนของ GIZ ได้จัดทำโครงการ Thai Rice NAMA ที่ได้ร่วมกันพัฒนาพื้นที่ปลูกข้าวที่ลดการทำลายสิ่งแวดล้อม ลดการปล่อยก๊าซเรือนกระจก นำร่องใน 6 จังหวัดภาคกลาง (ชัยนาท สิงห์บุรี อ่างทอง พระนครศรีอยุธยา ปทุมธานี สุพรรณบุรี)
โทร 02-2810859 แฟกซ์ 02-2822871
moacnews@gmail.com
www.moac.go.th
www.facebook.com/kasetthai

ที่มา : https://www.thaigov.go.th/news/contents/details/25911
