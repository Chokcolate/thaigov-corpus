รัฐบาลไทย-ข่าวทำเนียบรัฐบาล- กระทรวงยุติธรรม เสริมองค์ความรู้และมาตรฐานทางจริยธรรมแก่บุคลากรเพื่อป้องกันการทุจริต

วันอังคารที่ 27 สิงหาคม 2562
กระทรวงยุติธรรม เสริมองค์ความรู้และมาตรฐานทางจริยธรรมแก่บุคลากรเพื่อป้องกันการทุจริต
กระทรวงยุติธรรม เสริมองค์ความรู้และมาตรฐานทางจริยธรรมแก่บุคลากรเพื่อป้องกันการทุจริต
ในวันอังคารที่ ๒๗ สิงหาคม ๒๕๖๒ เวลา ๑๐.๐๐ น. ณ โรงแรมเบสท์เวสเทิร์น พลัส แวนด้า แกรนด์โฮเทล อำเภอปากเกร็ด จังหวัดนนทบุรี นายวิทยา สุริยะวงค์ รองปลัดกระทรวงยุติธรรม ในฐานะหัวหน้าศูนย์ปฏิบัติการต่อต้านการทุจริต เป็นประธานเปิดโครงการเสริมสร้างองค์ความรู้เกี่ยวกับกฎหมายและมาตรฐานที่เกี่ยวข้องเพื่อป้องกันการทุจริตและเสริมสร้างมาตรฐานทางจริยธรรมแก่บุคลากรสังกัดกระทรวงยุติธรรม โดยมีนายสำรวม บุญเสริม ผู้เชี่ยวชาญเฉพาะด้านบริหารทรัพยากรบุคคลช่วยปฏิบัติราชการต่อต้านการทุจริตกระทรวงยุติธรรม รวมทั้ง ผู้ปฏิบัติงานด้านการป้องกันและปราบปรามการทุจริตและประพฤติมิชอบ และบุคลากรผู้ปฏิบัติงานด้านส่งเสริมและคุ้มครองจริยธรรมของหน่วยงานในสังกัดกระทรวงยุติธรรม จำนวน ๘๐ คน เข้าร่วมฯ เพื่อเสริมสร้างองค์ความรู้เกี่ยวกับกฎหมายและมาตรการป้องกันและปราบปรามการทุจริตและประพฤติมิชอบ ตามพระราชบัญญัติประกอบรัฐธรรมนูญว่าด้วยการป้องกันและปราบปรามการทุจริต พ.ศ. ๒๕๖๑ และความรู้เกี่ยวกับมาตรฐานทางจริยธรรมของหน่วยงานราชการตามพระราชบัญญัติมาตรฐานทางจริยธรรม พ.ศ. ๒๕๖๒ เพื่อป้องกันมิให้เกิดการทุจริตและส่งเสริมคุณธรรมจริยธรรมแก่ส่วนราชการในสังกัดกระทรวงยุติธรรมต่อไป

ที่มา : https://www.thaigov.go.th/news/contents/details/22549
