รัฐบาลไทย-ข่าวทำเนียบรัฐบาล-กระทรวงวัฒนธรรม เปิดตัว โครงการศูนย์ข้อมูลด้านวัฒนธรรม (Digital Culture) รวบรวม จัดเก็บ วิเคราะห์ และเข้าถึงง่าย เพื่อความมั่นคงทางวัฒนธรรม

วันอังคารที่ 1 ตุลาคม 2562
กระทรวงวัฒนธรรม เปิดตัว โครงการศูนย์ข้อมูลด้านวัฒนธรรม (Digital Culture) รวบรวม จัดเก็บ วิเคราะห์ และเข้าถึงง่าย เพื่อความมั่นคงทางวัฒนธรรม
กระทรวงวัฒนธรรม เปิดตัว โครงการศูนย์ข้อมูลด้านวัฒนธรรม (Digital Culture) รวบรวม จัดเก็บ วิเคราะห์ และเข้าถึงง่าย เพื่อความมั่นคงทางวัฒนธรรม
กระทรวงวัฒนธรรม เปิดตัว โครงการศูนย์ข้อมูลด้านวัฒนธรรม (Digital Culture)
รวบรวม จัดเก็บ วิเคราะห์ และเข้าถึงง่าย เพื่อความมั่นคงทางวัฒนธรรม
กระทรวงวัฒนธรรม เปิดตัว โครงการศูนย์ข้อมูลด้านวัฒนธรรม (Digital Culture) รวบรวมข้อมูลทางวัฒนธรรมจำนวนมหาศาลอย่างบูรณาการภายในหน่วยงาน 9 หน่วยงาน และข้อมูลกว่า 3 แสนรายการ  พร้อมทั้งให้ประชาชนสามารถเข้าถึงได้ง่าย สะดวก และรวดเร็วด้วยเทคโนโลยีอันทันสมัย
เมื่อวันที่ 30 กันยายน 2562 นายอิทธิพล คุณปลื้ม รัฐมนตรีว่าการกระทรวงวัฒนธรรม   กล่าวในงานแถลงข่าว โครงการศูนย์ข้อมูลด้านวัฒนธรรม (Digital Culture) ว่า จากวิสัยทัศน์ของกระทรวงวัฒนธรรมที่กำหนดบทบาท “วัฒนธรรมสร้างคนดี สร้างสังคมดี สร้างมูลค่าทางเศรษฐกิจ เพื่อเป็นรากฐานในการพัฒนาประเทศอย่างยั่งยืน” ประกอบกับเทคโนโลยีมีการพัฒนาและเปลี่ยนแปลงอย่างรวดเร็วในทุกมิติทั้งทางสังคม เศรษฐกิจ การเมืองและเทคโนโลยี
พร้อมกันนั้นนโยบายไทยแลนด์ 4.0 ของรัฐบาล ที่ต้องการสนับสนุนให้หน่วยงานภาครัฐนำเทคโนโลยีสารสนเทศและการสื่อสารมาใช้ในการพัฒนาระบบบริหารจัดการและบริการภาครัฐด้วยระบบอิเล็กทรอนิกส์ให้มีประสิทธิภาพเข้าถึงกลุ่มผู้รับบริการ และการบริหารจัดการของหน่วยงานอย่างเป็นรูปธรรม ดังนั้น กระทรวงวัฒนธรรม จึงได้จัดทำโครงการ “ศูนย์ข้อมูลด้านวัฒนธรรม (Digital Culture)” เพื่อรวบรวมจัดเก็บข้อมูลด้านวัฒนธรรมใน 9 หน่วยงาน และข้อมูลเชิงพื้นที่กว่า 3 แสนรายการ  ที่รวบรวมจากหน่วยงาน ภาคีเครือข่าย และประชาชน นำมาประมวลผล วิเคราะห์ และจัดทำรายงาน
“โครงการศูนย์ข้อมูลด้านวัฒนธรรม (Digital Culture)  เป็นระบบที่รวบรวมข้อมูลด้านวัฒนธรรมที่มีปริมาณมหาศาล จากหน่วยงานภายในกระทรวงวัฒนธรรม โดยใช้เทคโนโลยีในการวิเคราะห์ข้อมูล เพื่อนำเสนอในรูปแบบที่น่าสนใจและเปิดเผยสู่ประชาชน ให้สามารถนำไปใช้ประโยชน์ได้ ทั้งยังจะบูรณาการข้อมูลด้านวัฒนธรรมจากแหล่งต่างๆ ภายนอกกระทรวงวัฒนธรรม เพื่อให้เป็นระบบศูนย์ข้อมูลวัฒนธรรมระดับชาติ ทั้งยังเอื้อให้ประชาชนทั้งในระบบการศึกษาและนอกระบบการศึกษา สามารถค้นหาข้อมูลความรู้ได้อย่างกว้างขวาง และสามารถนำไปต่อยอดใช้ประโยชน์ในลักษณะต่างๆ ได้ตามที่ต้องการ”
ศูนย์ข้อมูลด้านวัฒนธรรม หรือ Digital Culture สามารถใช้งานได้ที่ http://digital.m-culture.go.th/  ประกอบด้วยข้อมูล ด้านประวัติศาสตร์ ด้านคุณธรรม ด้านศาสนา และด้านศิลปวัฒนธรรม  นอกจากนี้ กระทรวงวัฒนธรรมยังได้จัดทำระบบต่างๆ เพื่อสนับสนุนการเรียนรู้และนำไปต่อยอด ดังนี้
1. ระบบการสร้างองค์ความรู้ วีดิทัศน์ ภาพ งานวิจัย บทความ สำหรับประชาชนหรือผู้สนใจทั่วไปโดยประชาชนหรือผู้สนใจทั่วไปสามารถสมัครสมาชิกเพื่อสร้าง แก้ไข องค์ความรู้ งานวิจัย บทความด้านวัฒนธรรม เพื่อเผยแพร่ให้ประชาชนผู้สนใจสามารถค้นคว้า หาความรู้ด้านวัฒนธรรมได้
2. ระบบการสืบค้น (Search) องค์ความรู้ วีดิทัศน์ ภาพ บทความ และกิจกรรมด้านวัฒนธรรมให้บริการแก่ประชาชนและผู้สนใจทั่วไป โดยสามารถกำหนดคำสำคัญ (Keyword) ที่ใช้ในการสืบค้นและรวบรวมข้อมูลได้ด้วยตนเอง และสามารถส่งออก (Export) ข้อมูลจากหน้าการสืบค้น (Search) องค์ความรู้ วีดิทัศน์ ภาพ งานวิจัย บทความ และกิจกรรมด้านวัฒนธรรมได้
“นอกจากการรวบรวมข้อมูลวัฒนธรรมที่มีอยู่จำนวนมหาศาลแล้ว การนำข้อมูลออกมาเผยแพร่สู่ประชาชนอย่างถูกต้องและเข้าถึงง่ายก็มีความสำคัญ  กระทรวงวัฒนธรรมจึงได้เพิ่มช่องทางในการสื่อสารกับประชาชนในลักษณะของบริการผู้ช่วยอัจฉริยะ หรือ แชตบ็อต บนเฟซบุ๊ค  และเว็บไซต์ ก็ยิ่งมีความจำเป็น  ซึ่งทางกระทรวงฯ ได้จัดทำช่องทางสื่อสารอย่างครบวงจร”  รมว กระทรวงวัฒนธรรม กล่าวทิ้งท้าย

ที่มา : https://www.thaigov.go.th/news/contents/details/23549
