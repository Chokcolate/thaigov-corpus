รัฐบาลไทย-ข่าวทำเนียบรัฐบาล-ผอ.สำนักงานนวัตกรรมและความร่วมมือสถาบันบัณฑิตวิทยาศาสตร์ ของจีน เข้าพบและหารือความร่วมมือระหว่าง ไทย-จีน กับ ดร.สุวิทย์ รมว.อว.

วันศุกร์ที่ 8 พฤศจิกายน 2562
ผอ.สำนักงานนวัตกรรมและความร่วมมือสถาบันบัณฑิตวิทยาศาสตร์ ของจีน เข้าพบและหารือความร่วมมือระหว่าง ไทย-จีน กับ ดร.สุวิทย์ รมว.อว.
ผอ.สำนักงานนวัตกรรมและความร่วมมือสถาบันบัณฑิตวิทยาศาสตร์ ของจีน เข้าพบและหารือความร่วมมือระหว่าง ไทย-จีน กับ ดร.สุวิทย์ รมว.อว.
(7 พฤศจิกายน 2562) Dr. Biao Jiang ผู้อำนวยการสำนักงานนวัตกรรมและความร่วมมือ สถาบันบัณฑิตวิทยาศาสตร์แห่งสาธารณรัฐประชาชนจีนประจำประเทศไทย (Chinese Academy of Sciences Innovation Cooperation Center: CAS-ICC) พร้อมคณะ เข้าพบและหารือกับ ดร.สุวิทย์ เมษินทรีย์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม (รมว.อว.) พร้อมด้วยผู้แทนจากมหาวิทยาลัย 4 แห่ง ได้แก่ จุฬาลงกรณ์มหาวิทยาลัย, มหาวิทยาลัยธรรมศาสตร์, มหาวิทาลัยเกษตรศาสตร์ และมหาวิทยาลัยมหิดล ณ ห้องประชุม รมว.อว. ชั้น 2 อาคารพระจอมเกล้า สำนักงานปลัดกระทรวงการอุดมศึกษา วิทยาศาสตร์ วิจัยและนวัตกรรม (สป.อว.)
โดยได้หารือในประเด็นการจัดตั้ง Campus ของ University of Chinese Academy of Sciences ในประเทศไทย โดยท่าน รมว.อว. เห็นว่า พื้นที่ EECi มีความเหมาะสม เนื่องจากมี research facilities และมี BIOPOLIS ซึ่งการนำ BCG Model เข้าไปดำเนินการนั้น จะมีการตั้งคณะทำงานเพื่อหารือการจัดตั้ง Campus ของ Chinese Academy of Sciences ต่อไป นอกจากนี้ ผู้แทนแต่ละมหาวิทยาลัยได้กล่าวถึงความร่วมมือกับมหาวิทยาลัยในจีน รวมถึง CAS ประสงค์จะจัดตั้ง Innovation Park ในประเทศไทย ซึ่งตอนนี้อยู่ในระหว่างการหารือร่วมกับ สำนักงานนวัตกรรมแห่งชาติ (สนช.)
ทั้งนี้ ท่าน รมว.อว. มีแผนจะเดินทางไปเยือนสาธารณรัฐประชาชนจีน ในช่วงต้นปี 2563 (กุมภาพันธ์ - มีนาคม) สืบเนื่องจากการลงนามในบันทึกความเข้าใจว่าด้วยความร่วมมือด้านวิทยาศาสตร์ วิชาการและนวัตกรรม ระหว่างประเทศไทย และสาธารณรัฐประชาชนจีน
เผยแพร่ข่าว : นายธัชนนท์ บุญหล้า
ส่วนสื่อสารองค์กร สำนักบริหารกลาง
กระทรวงการอุดมศึกษา วิทยาศาสตร์ วิจัยและนวัตกรรม
โทรศัพท์ 0 2333 3700 ต่อ 3728 - 3732 โทรสาร 0 2333 3834
Facebook : @MHESIThailand
Call Center โทร.1313

ที่มา : https://www.thaigov.go.th/news/contents/details/24440
