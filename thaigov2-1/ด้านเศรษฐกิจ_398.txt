รัฐบาลไทย-ข่าวทำเนียบรัฐบาล-ขบวนคาราวาน ก.อุตฯ สานพลัง รวมน้ำใจ ช่วยผู้ประสบภัยน้ำท่วมถึงพื้นที่ จังหวัดอุบลราชธานี และส่งมอบเครื่องอุปโภค-บริโภคถึงมือผู้ประสบภัยแล้ว

วันพฤหัสบดีที่ 12 กันยายน 2562
ขบวนคาราวาน ก.อุตฯ สานพลัง รวมน้ำใจ ช่วยผู้ประสบภัยน้ำท่วมถึงพื้นที่ จังหวัดอุบลราชธานี และส่งมอบเครื่องอุปโภค-บริโภคถึงมือผู้ประสบภัยแล้ว
นายเอกภัทร  วังสุวรรณ  ผู้ตรวจราชการกระทรวงอุตสาหกรรม และคณะลงพื้นที่จังหวัดอุบลราชธานี นำขบวนคาราวาน“กระทรวงอุตสาหกรรม  สานพลัง รวมน้ำใจ ช่วยผู้ประสบภัยน้ำท่วม” จังหวัดอุบลราชธานี
จังหวัดอุบลราชธานี  :  11 กันยายน 2562  – นายเอกภัทร  วังสุวรรณ  ผู้ตรวจราชการกระทรวงอุตสาหกรรม นายรังสรร บุญสะอาด อุตสาหกรรมจังหวัดอุบลราชธานี  นางสาวสุชาดา แทนทรัพย์ ทีมงานรัฐมนตรีว่าการกระทรวงอุตสาหกรรม และคณะลงพื้นที่จังหวัดอุบลราชธานี นำขบวนคาราวาน“กระทรวงอุตสาหกรรม  สานพลัง รวมน้ำใจ ช่วยผู้ประสบภัยน้ำท่วม” นำเครื่องอุปโภค-บริโภค ข้าวสาร อาหารแห้ง น้ำดื่มและยารักษาโรค ไปมอบให้ผู้ประสบภัยในพื้นที่อำเภอเขมราฐ จังหวัดอุบลราชธานี เพื่อเป็นการบรรเทาความเดือดร้อนและคืนความสุขให้ชาวบ้านที่ประสบอุทกภัย

ที่มา : https://www.thaigov.go.th/news/contents/details/23023
