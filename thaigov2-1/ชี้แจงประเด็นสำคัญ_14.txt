รัฐบาลไทย-ข่าวทำเนียบรัฐบาล-พม.แนะเหยื่อคนพิการถูกหักหัวคิว ถูกสวมสิทธิ์ แจ้งความร้องทุกข์ เอาผิดกับผู้กระทำผิดตามกฎหมาย

วันจันทร์ที่ 9 กันยายน 2562
พม.แนะเหยื่อคนพิการถูกหักหัวคิว ถูกสวมสิทธิ์ แจ้งความร้องทุกข์ เอาผิดกับผู้กระทำผิดตามกฎหมาย
พม.แนะเหยื่อคนพิการถูกหักหัวคิว ถูกสวมสิทธิ์ แจ้งความร้องทุกข์ เอาผิดกับผู้กระทำผิดตามกฎหมาย
4 กันยายน พ.ศ. 2562 นางธนาภรณ์ พรมสุวรรณ อธิบดีกรมส่งเสริมและพัฒนาคุณภาพชีวิตคนพิการ ชี้แจง กรณีเครือข่ายพิทักษ์สิทธิคนพิการจัดกิจกรรมเดินทางไกลเรียกร้องสิทธิ กรณีถูกหักหัวคิวเงินช่วยเหลือคนพิการว่า กรมส่งเสริมและพัฒนาคุณภาพชีวิตคนพิการ กระทรวงการพัฒนาสังคมและความมั่นคงของมนุษย์ร่วมกับกระทรวงแรงงาน ดำเนินการส่งเสริมการจ้างงานคนพิการให้เป็นไปตามพระราชบัญญัติส่งเสริมและพัฒนาคุณภาพชีวิตคนพิการ พ.ศ. 2550 และแก้ไขเพิ่มเติม หากสถานประกอบการไม่ปฏิบัติตามกฎหมายการจ้างงานคนพิการ ให้เป็นไปตามมาตรา 35 ซึ่งคนพิการอาจร้องเรียนได้หลายช่องทาง ในส่วนที่กรมการจัดหางาน กระทรวงแรงงาน ได้ตรวจสอบข้อเท็จจริงแล้ว จะจัดส่งข้อมูลให้ พก. เพื่อดำเนินการแจ้งเตือนให้สถานประกอบการส่งเงินเข้ากองทุนส่งเสริมและพัฒนาคุณภาพชีวิตคนพิการ ภายใน 30 วัน หากพ้นกำหนดจะดำเนินการแจ้งอายัดทรัพย์และดำเนินคดีต่อไป โดยมีอายุความ 10 ปี ส่วนกรณีการหักหัวคิวการจ้างงานคนพิการตามมาตรา 35 ที่จังหวัดกาฬสินธุ์ ได้สอบข้อเท็จจริงแล้วผลปรากฎว่าเป็นความผิดฐานฉ้อโกง พก. จึงแนะนำให้ผู้ถูกละเมิดสิทธิ ไปแจ้งความร้องทุกข์เอาผิดกับผู้กระทำผิดตามกฎหมายแล้ว

ที่มา : https://www.thaigov.go.th/news/contents/details/22854
