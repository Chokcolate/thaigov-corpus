รัฐบาลไทย-ข่าวทำเนียบรัฐบาล-ปลัดกอบชัยฯ นำคณะผู้บริหารและเจ้าหน้าที่ตรวจคัดกรองไวรัสโคโรน่า (โควิด-19) [กระทรวงอุตสาหกรรม]

วันเสาร์ที่ 14 มีนาคม 2563
ปลัดกอบชัยฯ นำคณะผู้บริหารและเจ้าหน้าที่ตรวจคัดกรองไวรัสโคโรน่า (โควิด-19) [กระทรวงอุตสาหกรรม]
นายกอบชัย สังสิทธิสวัสดิ์ ปลัดกระทรวงอุตสาหกรรม นำคณะผู้บริหารและเจ้าหน้าที่ตรวจคัดกรองไวรัสโคโรน่า (โควิด-19) ณ หน้าลิฟท์ ชั้น 1 อาคารสำนักงานปลัดกระทรวงอุตสาหกรรม
วันนี้ (3 มีนาคม 2563) นายกอบชัย สังสิทธิสวัสดิ์ ปลัดกระทรวงอุตสาหกรรม นำคณะผู้บริหารและเจ้าหน้าที่ตรวจคัดกรองไวรัสโคโรน่า    (โควิด-19) ก่อนเข้าทำงาน พร้อมด้วย นายภานุวัฒน์ ตริยางกูรศรี นางวรวรรณ    ชิตอรุณ รองปลัดกระทรวงอุตสาหกรรม คณะผู้บริหาร ข้าราชการและเจ้าหน้าที่ ณ หน้าลิฟท์ ชั้น 1 อาคารสำนักงานปลัดกระทรวงอุตสาหกรรม
โดย สปอ.ได้จัดตั้งจุดคัดกรองตรวจวัดอุณหภูมิ ให้กับข้าราชการ เจ้าหน้าที่ และประชาชนที่มาติดต่อราชการ พร้อมจัดเตรียมเจลอนามัยล้างมือ ณ บริเวณหน้าลิฟท์ทุกชั้น นอกจากนี้ สปอ. ยังเพิ่มการดูแลสุขอนามัยของสถานที่เพิ่มเติม โดยจัดให้มีการทำความสะอาดพื้นที่ พร้อมใช้แอลกอฮอล์เช็ดบริเวณพื้นผิวสัมผัส อาทิ ภายในห้องประชุม เก้าอี้ มือจับประตู ราวบันได ปุ่มกดลิฟต์ เป็นประจำทุกวันเพื่อป้องกันไวรัสโคโรน่า (โควิด-19)
# สำนักงานปลัดกระทรวงอุตสาหกรรม
# ชวนล้างมือก่อนเข้ารับบริการ
# มั่นใจห่างไกลโควิด
# สร้างมาตรฐาน สุขอนามัย

ที่มา : https://www.thaigov.go.th/news/contents/details/27247
