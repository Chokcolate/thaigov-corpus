รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ มอบโล่และใบประกาศเกียรติคุณแก่ผู้เกษียณอายุ ประจำปี 2562

วันพฤหัสบดีที่ 26 กันยายน 2562
รมว.กระทรวงดิจิทัลฯ มอบโล่และใบประกาศเกียรติคุณแก่ผู้เกษียณอายุ ประจำปี 2562
รมว.กระทรวงดิจิทัลฯ มอบโล่และใบประกาศเกียรติคุณแก่ผู้เกษียณอายุ ประจำปี 2562
นายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม เป็นประธานพิธีมอบโล่และใบประกาศเกียรติคุณแก่ผู้เกษียณอายุ ประจำปี 2562 จำนวน 550 คน โดยมีผู้บริหารกระทรวงฯ ข้าราชการ พนักงานรัฐวิสาหกิจของกระทรวงฯ เข้าร่วม ณ ห้องแกรนด์บอลรูม โรงแรมมิราเคิล แกรนด์ คอนเวนชั่น กรุงเทพฯ เมื่อวันที่ 25 กันยายน 2562 สำหรับการจัดงานดังกล่าว จัดขึ้นเป็นประจำทุกปี เพื่อเป็นการแสดงความขอบคุณแก่ผู้ที่จะเกษียณอายุที่ได้เสียสละทุ่มเทกำลังกาย กำลังปัญญา และกำลังสำคัญให้แก่หน่วยงาน ที่ได้สร้างคุณประโยชน์ตลอดระยะเวลาในการปฏิบัติงาน โดย รมว.กระทรวงดิจิทัลฯ ได้กล่าวให้โอวาทแก่ผู้เกษียณอายุว่า ทุกท่านถือเป็นผู้มีประสบการณ์การทำงานมาอย่างยาวนาน เป็นผู้ที่มีความรู้ความสามารถความถนัดในแต่ละด้าน และเชื่อว่ายังสามารถสร้างคุณูปการด้วยการนำเทคโนโลยีมาช่วยกันสร้างแนวคิดที่จะพัฒนาบ้านเมือง ทั้งนี้อยากให้ผู้ที่เกษียณอายุได้กลับมารวมตัวกัน เพื่อทำกิจกรรมดีๆ ทำหน้าที่เป็นที่ปรึกษา ให้ได้มีแนวทางในการยึดถือ ศึกษา และเป็นแนวทางให้กับผู้ปฏิบัติงานในกระทรวงฯ ต่อไป
*********************

ที่มา : https://www.thaigov.go.th/news/contents/details/23410
