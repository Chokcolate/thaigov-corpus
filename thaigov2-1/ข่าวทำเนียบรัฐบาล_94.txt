รัฐบาลไทย-ข่าวทำเนียบรัฐบาล-การเยือนประเทศไทยอย่างเป็นทางการของนายมุน แช-อิน ประธานาธิบดีสาธารณรัฐเกาหลี ระหว่างวันที่ 1 – 3 กันยายน 2562

วันอาทิตย์ที่ 25 สิงหาคม 2562
การเยือนประเทศไทยอย่างเป็นทางการของนายมุน แช-อิน ประธานาธิบดีสาธารณรัฐเกาหลี ระหว่างวันที่ 1 – 3 กันยายน 2562
การเยือนประเทศไทยอย่างเป็นทางการของนายมุน แช-อิน ประธานาธิบดีสาธารณรัฐเกาหลี ระหว่างวันที่ 1 – 3 กันยายน 2562
นายมุน แช-อิน ประธานาธิบดีสาธารณรัฐเกาหลีและภริยามีกำหนดการเยือนประเทศไทยอย่างเป็นทางการ (Official Visit) ในฐานะแขกของรัฐบาลไทยระหว่างวันที่ 1 – 3 กันยายน 2562 ประธานาธิบดีสาธารณรัฐเกาหลีมีกำหนดพบหารือทวิภาคีกับพลเอกประยุทธ์ จันทร์โอชา นายกรัฐมนตรี ที่ทำเนียบรัฐบาล เพื่อหารือแนวทางส่งเสริมความสัมพันธ์เชิงหุ้นส่วนทางยุทธศาสตร์ระหว่างไทยกับสาธารณรัฐเกาหลีทั้งในด้านการเมืองและความมั่นคง เศรษฐกิจ การแลกเปลี่ยนระหว่างประชาชนกับประชาชน และกระชับความร่วมมือในระดับอนุภูมิภาคและภูมิภาค รวมถึงกรอบพหุภาคี
ในการเยือนครั้งนี้ ประธานาธิบดีสาธารณรัฐเกาหลีจะกล่าวปาฐกถาในสัมมนาภาคธุรกิจระหว่างไทย – สาธารณรัฐเกาหลีว่าด้วยการปฏิวัติอุตสาหกรรมครั้งที่ 4 และวิสาหกิจเริ่มต้นด้วย

ที่มา : https://www.thaigov.go.th/news/contents/details/22484
