รัฐบาลไทย-ข่าวทำเนียบรัฐบาล-“ยุติธรรม” ประชุมคณะกรรมการพิจารณากฎหมายและการบังคับใช้ ครั้งที่ ๔/๒๕๖๒

วันพฤหัสบดีที่ 15 สิงหาคม 2562
“ยุติธรรม” ประชุมคณะกรรมการพิจารณากฎหมายและการบังคับใช้ ครั้งที่ ๔/๒๕๖๒
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะอนุกรรมการพัฒนากฎหมายและการบังคับใช้ ครั้งที่ ๔/๒๕๖๒
ในวันพฤหัสบดีที่ ๑๕ สิงหาคม ๒๕๖๑ เวลา ๐๙.๓๐ น.
ณ ห้องประชุมกระทรวงยุติธรรม ๑ ชั้น ๙ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานการประชุมคณะอนุกรรมการพัฒนากฎหมายและการบังคับใช้ ครั้งที่ ๔/๒๕๖๒
โดยมี นายวัลลภ นาคบัว ผู้อำนวยการสำนักงานกิจการยุติธรรม และคณะอนุกรรมการผู้ทรงคุณวุฒิ
พร้อมด้วยผู้แทนจากหน่วยงานที่เกี่ยวข้อง เข้าร่วมประชุมฯ
ทั้งนี้ ในการประชุมคณะอนุกรรมการพัฒนากฎหมายและการบังคับใช้ฯ ได้พิจารณา
การจัดการข้อมูลประวัติการกระทำความผิด โดยที่ประชุมได้พิจารณาและเห็นชอบในหลักการ
ของร่างพระราชบัญญัติประวัติอาชญากรรม ตามที่ฝ่ายเลขานุการเสนอ และมอบหมายให้มีการศึกษา
และพิจารณาเพิ่มเติม ดังนี้ ๑. เรื่องนายทะเบียนที่จะทำหน้าที่ในการจัดการข้อมูล
๒. เรื่องการลบประวัติ ๓. เรื่องฐานความผิดร้ายแรงที่จะให้มีการเปิดเผย
๔. เรื่องระยะเวลาที่จะให้มีการเปิดเผยอาชญากรรมได้
รวมถึงความจำเป็นในการบัญญัติบทกำหนดโทษและบทเฉพาะกาล
เพื่อให้เกิดความเหมาะสมและสอดคล้องกับสภาพบริบทของสังคมไทยมากขึ้น
ทั้งนี้ให้ฝ่ายเลขานุการจะนำร่างพระราชบัญญัติประวัติอาชญากรรม พ.ศ. ....
ไปรับฟังความคิดเห็นและเสนอให้คณะอนุกรรมการฯ พิจารณา ต่อไป

ที่มา : https://www.thaigov.go.th/news/contents/details/22270
