รัฐบาลไทย-ข่าวทำเนียบรัฐบาล-นโยบายเร่งด่วนของรัฐบาลด้านการแก้ไขปัญหายาเสพติด

วันอังคารที่ 6 สิงหาคม 2562
นโยบายเร่งด่วนของรัฐบาลด้านการแก้ไขปัญหายาเสพติด
วันอังคารที่ 6 สิงหาคม 2562
​
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
นโยบายเร่งด่วนของรัฐบาลด้านการแก้ไขปัญหายาเสพติดและสร้างความสงบสุขในพื้นที่ชายแดนภาคใต้ จะให้ความสําคัญกับกระบวนการมีส่วนร่วมจากทุกภาคส่วนและบังคับใช้กฎหมายอย่างเคร่งครัด พร้อมทั้งร่วมมือกับประเทศต่าง ๆ ในการปราบปรามแหล่งผลิตและเครือข่ายผู้ค้ายาเสพติด ฟื้นฟูดูแลผู้เสพผ่านกระบวนการทางสาธารณสุข สร้างโอกาส สร้างอาชีพ รายได้ และการยอมรับของสังคม นอกจากนี้ จะเร่งสร้างความสงบสุขในพื้นที่จังหวัดชายแดนภาคใต้ โดยน้อมนํายุทธศาสตร์พระราชทานเข้าใจ เข้าถึง พัฒนา เป็นหลักในการทำงานเพื่อยกระดับคุณภาพชีวิตของประชาชน เร่งรัดการให้ความช่วยเหลือเยียวยาผู้ได้รับผลกระทบจากความไม่สงบ และจัดสวัสดิการที่เหมาะสมสําหรับเจ้าหน้าที่ของรัฐในพื้นที่
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/22011
