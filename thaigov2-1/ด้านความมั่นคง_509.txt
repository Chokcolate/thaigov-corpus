รัฐบาลไทย-ข่าวทำเนียบรัฐบาล-"Save Food Save the World" ทส. ร่วมเป็นสักขีพยาน ความร่วมมือลดขยะอาหาร ในสายการบิน

วันพุธที่ 22 มกราคม 2563
"Save Food Save the World" ทส. ร่วมเป็นสักขีพยาน ความร่วมมือลดขยะอาหาร ในสายการบิน
นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม และนายศักดิ์สยาม ชิดชอบ รัฐมนตรีว่าการกระทรวงคมนาคม เป็นประธานในพิธีลงนามบันทึกข้อตกลงความร่วมมือ โครงการบริหารจัดการห่วงโซ่อาหารเพื่อลดการสูญเสียด้านทรัพยากร (Food Waste Manageme
"Save Food Save the World" ทส. ร่วมเป็นสักขีพยาน ความร่วมมือลดขยะอาหาร ในสายการบิน
วันนี้ (22 ม.ค. 63) นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม และนายศักดิ์สยาม ชิดชอบ รัฐมนตรีว่าการกระทรวงคมนาคม เป็นประธานในพิธีลงนามบันทึกข้อตกลงความร่วมมือ โครงการบริหารจัดการห่วงโซ่อาหารเพื่อลดการสูญเสียด้านทรัพยากร (Food Waste Management) ระหว่างบริษัท การบินไทย จำกัด (มหาชน) และ บริษัท ไทยสมายล์แอร์เวย์ จำกัด กับ Food Innopolis สำนักงานพัฒนาวิทยาศาสตร์และเทคโนโลยีแห่งชาติ เพื่อขับเคลื่อนการแก้ปัญหาด้านมลภาวะและสิ่งแวดล้อมที่เกิดจากขยะอาหารณ สำนักงานใหญ่ การบินไทย ถนนวิภาวดีรังสิต
นายวราวุธ ศิลปอาชา กล่าวว่า ประเทศไทยมีปริมาณขยะที่เกิดจากอาหารเป็นจำนวนมาก ซึ่งหากไม่ได้รับการจัดการที่ถูกต้องจะส่งผลต่อสิ่งแวดล้อม ก่อให้เกิดก๊าชเรือนกระจก และการเปลี่ยนแปลงสภาพภูมิอากาศ ดังนั้น การลงนามในวันนี้นับเป็นก้าวที่สำคัญสำหรับอุตสาหกรรมการบิน ในการขับเคลื่อนแก้ไขปัญหาสิ่งแวดล้อมที่เกิดจากขยะอาหาร โดยขอชื่นชมและขอบคุณ  Food Innopolis สวทช. ที่จะทำหน้าที่ดูแล ให้คำแนะนำและดำเนินการศึกษาร่วมกับสายการบิน เพื่อยกระดับการบริหารจัดการด้านการผลิตอาหารให้เกิดประโยชน์สูงสุด เกิดการใช้ทรัพยากรอย่างคุ้มค่า นำไปสู่ความยั่งยืนของระบบเศรษฐกิจ ส่งผลให้ประชาชนมีคุณภาพชีวิตที่ดีภายใต้สิ่งแวดล้อมที่ดีอย่างสมดุลและยั่งยืนต่อไป

ที่มา : https://www.thaigov.go.th/news/contents/details/25976
