รัฐบาลไทย-ข่าวทำเนียบรัฐบาล-รมว.สุริยะ ให้ ประธานกรรมการบริษัท เอสโซ่ (ประเทศไทย) เข้าพบเพื่อนำเสนอโครงการการลงทุนในอุตสาหกรรมปิโตรเคมีขั้นสูง

วันจันทร์ที่ 23 กันยายน 2562
รมว.สุริยะ ให้ ประธานกรรมการบริษัท เอสโซ่ (ประเทศไทย) เข้าพบเพื่อนำเสนอโครงการการลงทุนในอุตสาหกรรมปิโตรเคมีขั้นสูง
นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม ให้ Mr. Jeremy R. Osterstock ประธานกรรมการและกรรมการผู้จัดการบริษัท เอสโซ่ (ประเทศไทย) จำกัด (มหาชน) นำคณะเข้าพบ ณ ห้องรับรอง 2 ชั้น 2 สำนักงานปลัดกระทรวงอุตสาหกรรม
วันนี้ (23 กันยายน 2562) นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม ให้ Mr. Jeremy R. Osterstock ประธานกรรมการและกรรมการผู้จัดการบริษัท เอสโซ่ (ประเทศไทย) จำกัด (มหาชน) นำคณะเข้าพบ เพื่อนำเสนอโครงการการลงทุนในอุตสาหกรรมปิโตรเคมีขั้นสูง และความก้าวหน้าของโครงการต่างๆ ที่จะลงทุนในประเทศไทย โดยมีนายภิรมย์ พลวิเศษ เลขานุการรัฐมนตรีว่าการกระทรวงอุตสาหกรรม นายสรวุฒิ เนื่องจํานงค์ นางสาวสุชาดา แทนทรัพย์ และนายอดิทัต วะสีนนท์ รองผู้อำนวยการสำนักงานเศรษฐกิจอุตสาหกรรม ร่วมด้วย ณ ห้องรับรอง 2 ชั้น 2 สำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/23326
