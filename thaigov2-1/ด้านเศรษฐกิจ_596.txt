รัฐบาลไทย-ข่าวทำเนียบรัฐบาล-รัฐมนตรีสุริยะฯ ลงพื้นที่ จ.สงขลา พบปะหัวหน้าส่วนราชการของกระทรวงอุตสาหกรรมในพื้นที่ภาคใต้

วันศุกร์ที่ 11 ตุลาคม 2562
รัฐมนตรีสุริยะฯ ลงพื้นที่ จ.สงขลา พบปะหัวหน้าส่วนราชการของกระทรวงอุตสาหกรรมในพื้นที่ภาคใต้
นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม ลงพื้นที่จังหวัดสงขลา พบปะหัวหน้าส่วนราชการของกระทรวงอุตสาหกรรมในพื้นที่ภาคใต้ จังหวัดสงขลา
จังหวัดสงขลา : 10 ตุลาคม 2562 นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม พร้อมด้วย นายกอบชัย สังสิทธิสวัสดิ์ ปลัดกระทรวงอุตสาหกรรม ลงพื้นที่จังหวัดสงขลา พบปะหัวหน้าส่วนราชการของกระทรวงอุตสาหกรรมในพื้นที่ภาคใต้ เพื่อมอบแนวนโยบายในการดำเนินงาน เน้นการนำเทคโนโลยีและนวัตกรรมมาปรับใช้ พร้อมรับฟังประเด็นปัญหาและให้กำลังใจเจ้าหน้าที่ในการดำเนินงาน
โดยมีผู้บริหารระดับสูงของกระทรวงอุตสาหกรรม และหัวหน้าส่วนราชการของกระทรวงอุตสาหกรรมในพื้นที่ภาคใต้ ร่วมประชุม ณ โรงแรมเซ็นทารา หาดใหญ่ จังหวัดสงขลา

ที่มา : https://www.thaigov.go.th/news/contents/details/23746
