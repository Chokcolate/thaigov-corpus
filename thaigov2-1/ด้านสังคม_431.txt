รัฐบาลไทย-ข่าวทำเนียบรัฐบาล-รัฐมนตรีว่าการกระทรวงดิจิทัลฯ ประชุมร่วมรัฐมนตรีอาเซียน เร่งผลักดันพัฒนา เมืองอัจฉริยะอาเซียน - เกาหลีใต้ ในปี 2563

วันอังคารที่ 26 พฤศจิกายน 2562
รัฐมนตรีว่าการกระทรวงดิจิทัลฯ ประชุมร่วมรัฐมนตรีอาเซียน เร่งผลักดันพัฒนา เมืองอัจฉริยะอาเซียน - เกาหลีใต้ ในปี 2563
รัฐมนตรีว่าการกระทรวงดิจิทัลฯ ประชุมร่วมรัฐมนตรีอาเซียน เร่งผลักดันพัฒนา เมืองอัจฉริยะอาเซียน - เกาหลีใต้ ในปี 2563
เมื่อวันที่ 25 พฤศจิกายน 2562 นายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม เป็นประธานร่วมกับ นางคิม ยุน มี รัฐมนตรีว่าการกระทรวงที่ดิน โครงสร้างพื้นฐาน และคมนาคม ของเกาหลีใต้ ในการประชุมรัฐมนตรีอาเซียน-สาธารณรัฐเกาหลี ด้านการพัฒนาเมืองอัจฉริยะ (The ASEAN-ROK Ministerial Meeting on Smart City) โดยมีนางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม ดร.ณัฐพล นิมมานพัชรินทร์ ผู้อำนวยการใหญ่ สำนักงานส่งเสริมเศรษฐกิจดิจิทัล (ดีป้า) เป็นผู้แทนประเทศไทย ประชุมร่วมกับรัฐมนตรี และปลัดกระทรวงของประเทศอาเซียนและสาธารณรัฐเกาหลีที่เกี่ยวข้องกับเมืองอัจฉริยะ ณ เมืองปูซาน สาธารณรัฐเกาหลี ทั้งนี้ก่อนการประชุม นายพุทธิพงษ์ฯ ได้มีการร่วมหารือทวิภาคีไทยเกาหลีใต้กับนางคิม ยุน มี เกี่ยวกับเมืองอัจฉริยะมุ่งเน้นในหลายด้าน ได้แก่ การพัฒนาเมือง (Smart Urban Development) ความปลอดภัย (Smart Safety) คมนาคม (Smart Transport) และระบบบริหารจัดการน้ำ (Smart Water) เป็นต้น โดยการเจรจานั้น ประเทศไทยและเกาหลีใต้จะมีแนวทางการดำเนินการพัฒนาเมืองอัจฉริยะในประเทศไทยร่วมกันในปี 2563 ถึง 5 ด้าน ได้แก่ 1) การร่วมศึกษาความเป็นไปได้ของเมืองอัจฉริยะในประเทศไทย (K-SCON) 2) การร่วมลงทุนในเมืองอัจฉริยะผ่าน Plant, Infrastructure, and Smart City Fund (PIS Fund) 3) การจัดตั้งศูนย์ประสานงานความร่วมมืออัจฉริยะอาเซียน เกาหลีขึ้นในประเทศไทย (Smart City Cooperation Center) 4) โปรแกรมการพัฒนาทักษะด้านเมืองอัจฉริยะ (Training Program) 5) การจัดงานมหกรรมสัมมนาและนิทรรศการนานาชาติเมืองอัจฉริยะไทย-เกาหลีใต้ นอกจากนี้ ในการประชุมครั้งนี้ นายพุทธิพงษ์ และ นางคิม ให้เกียรติเป็นสักขีพยานพิธีลงนามความร่วมมือด้านการขนส่งและการพัฒนาการตั้งถิ่นฐานของเมืองอัจฉริยะ ดีป้า ร่วมกับ Korea Transport Institute Korea Transport Institute และ Korea Research Institute for Human Settlements ของเกาหลีใต้
***********************

ที่มา : https://www.thaigov.go.th/news/contents/details/24827
