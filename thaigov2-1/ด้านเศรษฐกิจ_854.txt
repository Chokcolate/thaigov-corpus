รัฐบาลไทย-ข่าวทำเนียบรัฐบาล-ปลัดกอบชัยฯ มอบรางวัลให้กับประชาชนที่เข้ามาร่วมสนุกในร้านกาชาดกระทรวงอุตสาหกรรม ประจำปี 2562

วันศุกร์ที่ 15 พฤศจิกายน 2562
ปลัดกอบชัยฯ มอบรางวัลให้กับประชาชนที่เข้ามาร่วมสนุกในร้านกาชาดกระทรวงอุตสาหกรรม ประจำปี 2562
ปลัดกอบชัยฯ มอบรางวัลให้กับประชาชนที่เข้ามาร่วมสนุกในร้านกาชาดกระทรวงอุตสาหกรรม ประจำปี 2562
วันนี้ (15 พฤศจิกายน 2562) เวลา 20.00 น. นายกอบชัย สังสิทธิสวัสดิ์ ปลัดกระทรวงอุตสาหกรรม พร้อมด้วย นางวรวรรณ ชิตอรุณ เลขาธิการคณะกรรมการอ้อยและน้ำตาลทราย นายวันชัย พนมชัย เลขาธิการสำนักงานมาตรฐานผลิตภัณฑ์อุตสาหกรรม มอบรางวัลให้กับประชาชนที่เข้ามาร่วมสนุกในร้านกาชาดกระทรวงอุตสาหกรรม ซึ่งอยู่บริเวณบู๊ทที่ 3.4 ประตู 1 โซน 3 ลานกิจกรรม ฝั่งถนนวิทยุ
โดยภายในร้านกาชาดของกระทรวงอุตสาหกรรมจะมีกิจกรรมให้ร่วมสนุกกับเกมและกิจกรรมความบันเทิงต่างๆ มากมาย เพลิดเพลินไปกับมหรสพและการแสดงต่างๆ พบกับนิทรรศการ การออกร้าน และร่วมทำบุญกับสภากาชาดไทย เที่ยวสนุก สุขใจ ได้กุศล รายได้โดยเสด็จพระราชกุศลบำรุงสภากาชาดไทย ซึ่งจัดขึ้นระหว่างวันที่ 15-24 พฤศจิกายน 2562 เวลา 10.30 - 22.00 น. ณ สวนลุมพินี เขตปทุมวัน กรุงเทพฯ
#กระทรวงอุตสาหกรรม #ปลัดกระทรวงอุตสาหกรรม #ปลัดกอบชัย #สภากาชาดไทย #งานกาชาดปี62

ที่มา : https://www.thaigov.go.th/news/contents/details/24609
