รัฐบาลไทย-ข่าวทำเนียบรัฐบาล-ชดเชยรายได้ให้กับเกษตรกรที่ได้รับผลกระทบจากการระบาดของโรคใบด่างมันสำปะหลัง

วันจันทร์ที่ 23 กันยายน 2562
ชดเชยรายได้ให้กับเกษตรกรที่ได้รับผลกระทบจากการระบาดของโรคใบด่างมันสำปะหลัง
..
#ไทยคู่ฟ้า เพื่อตัดวงจรการระบาดของโรคใบด่างมันสำปะหลังไม่ให้แพร่ระบาดไปยังพื้นที่แห่งใหม่ และชดเชยรายได้ให้กับเกษตรกรที่ได้รับผลกระทบจากการระบาดของโรคใบด่างมันสำปะหลัง ล่าสุด ครม. ได้อนุมัติวงเงินเพื่อแก้ปัญหาโรคใบด่างมันสำปะหลัง ครอบคลุมพื้นที่ปลูก 50 จังหวัด
สำหรับเกณฑ์การจ่ายเงินชดเชย ต้องเป็นเกษตรกรผู้ปลูกมันสำปะหลังที่ขึ้นทะเบียนเกษตรกร (ทบก.) กับกรมส่งเสริมการเกษตร ที่ได้รับการยืนยันการเป็นโรคใบด่างจากกรมวิชาการเกษตร จะได้รับการชดเชยรายละ 3,000 บาทต่อไร่ โดยเกษตรกรจะต้องยินยอมให้ถอนต้นมันสำปะหลังทิ้ง และหยุดพักการปลูกมันสำปะหลังในพื้นที่ที่มีการทำลายต้นที่เป็นโรคอย่างน้อย 2 เดือน เริ่มดำเนินโครงการ ตั้งแต่เดือนต.ค. 62 – ก.ย. 63
สอบถามข้อมูลเพิ่มเติม กรมวิชาการเกษตร 0 2579 0151-8

ที่มา : https://www.thaigov.go.th/news/contents/details/23291
