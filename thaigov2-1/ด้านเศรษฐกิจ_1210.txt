รัฐบาลไทย-ข่าวทำเนียบรัฐบาล-ธ.ก.ส. ชวนออมเงิน รับกระปุก Happy Farm ในวันเด็กแห่งชาติ 2563

วันพุธที่ 8 มกราคม 2563
ธ.ก.ส. ชวนออมเงิน รับกระปุก Happy Farm ในวันเด็กแห่งชาติ 2563
ธ.ก.ส. เชิญชวนเด็กๆ ร่วมเปิดบัญชีเงินฝาก เนื่องในวันเด็กแห่งชาติ ประจำปี 2563 รับทันที กระปุกออมทรััพย์ Happy Farm สุดน่ารักและยังเพิ่มความสนุกสนานกับการสะสมผองเพื่อน Happy Farm Collection ที่ ธ.ก.ส. สาขาทั่วประเทศ พร้อมร่วมสนุกกับกิจกรรมงานวันเด็ก
ธ.ก.ส. เชิญชวนเด็ก ๆ ร่วมเปิดบัญชีเงินฝาก เนื่องในวันเด็กแห่งชาติ ประจำปี 2563 รับทันที กระปุกออมทรััพย์ Happy Farm สุดน่ารักและยังเพิ่มความสนุกสนานกับการสะสมผองเพื่อน Happy Farm Collection ที่ ธ.ก.ส. สาขาทั่วประเทศ พร้อมร่วมสนุกกับกิจกรรมงานวันเด็ก ภายใต้แนวคิด เยาวชนไทยหัวใจ Go Green พบกับกิจกรรมออมเงิน ฐานการเรียนรู้เกษตรอินทรีย์ เครื่องเล่นนานาชนิด รวมถึงกิจกรรมเล่นเกมเพื่อรับของรางวัลมากมาย ฟรีอาหารและเครื่องดื่มตลอดงาน 11 มกราคมนี้ เวลา 08.30-13.00 น. ณ ธ.ก.ส. สำนักงานใหญ่ บางเขน
นายสมเกียรติ กิมาวหา ผู้ช่วยผู้จัดการธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า ในงานวันเด็กแห่งชาติ ประจำปี 2563 ธ.ก.ส. ได้จัดทำกระปุกออมทรัพย์ “Happy Farm”  สุดน่ารัก ในรูปแบบฟาร์มและน้องวัว และผองเพื่อน Happy Farm Collection ให้สะสม เพื่อเป็นของที่ระลึกให้กับเด็ก ๆ หรือผู้ที่เปิดบัญชีใหม่หรือฝากเงินเพิ่ม ตั้งแต่ 500 บาทขึ้นไป ในบัญชีเงินฝากออมทรัพย์ เงินฝากออมทรัพย์ทวีโชค เงินฝากออมทรัพย์ A-Savings และเงินฝากรักษาทรัพย์ (1 กระปุกต่อ 1 บัญชี สูงสุดไม่เกินคนละ 2 บัญชี) เพื่อส่งเสริมให้เด็ก ๆ รักการออมและสร้างภูมิคุ้มกันผ่านการออมเงิน ในวันเสาร์ที่ 11 มกราคม 2563 ตั้งแต่เวลา 08.30 – 13.00 น. ที่ ธ.ก.ส. สาขาทั่วประเทศ
ในส่วนของ ธ.ก.ส. สำนักงานใหญ่ บางเขน ยังได้จัดกิจกรรมวันเด็กแห่งชาติ  ที่สอดคล้องกับคำขวัญวันเด็กแห่งชาติ ประจำปี 2563 ของ พลเอกประยุทธ์ จันทร์โอชา นายกรัฐมนตรี “เด็กไทยยุคใหม่ รู้รักสามัคคี   รู้หน้าที่พลเมืองไทย” ภายใต้แนวคิด “เยาวชนไทย หัวใจ Go Green” เพื่อสร้างการตระหนักรู้ในการดำรงชีวิตและการร่วมดูแลสิ่งแวดล้อมอย่างยั่งยืน ควบคู่ความสนุกสนานร่าเริงให้กับเด็ก ๆ ที่เข้าร่วมงาน โดยมีกิจกรรมการให้ความรู้ด้านอาหารปลอดภัยหรือเกษตรอินทรีย์ กิจกรรมฐานการเรียนรู้ Go Green เกมรักษ์โลก กิจกรรมรณรงค์งดใช้ถุงพลาสติก ลด ละ เลิก บุหรี่ – ยาเสพติด กิจกรรมด้านการออม  โครงการเงินฝาก Kids D  เพลิดเพลินกับการชมการ์ตูน ซุ้มเกมเสริมทักษะต่าง ๆ และเครื่องเล่นมหาสนุก เช่น บ้านลม บ้านบอล ม้าหมุน รถไฟมหาสนุก พร้อมทั้งมีซุ้มอาหารและเครื่องดื่มให้ผู้เข้าร่วมงานได้รับประทานฟรีตลอดงาน
นายสมเกียรติ กล่าวอีกว่า ธ.ก.ส. ให้ความสำคัญกับการพัฒนาเยาวชนของชาติ ด้วยการจัดกิจกรรมส่งเสริมทักษะชีวิต และการปลูกฝังการออมเงินอย่างสม่ำเสมอ ผ่านโครงการต่าง ๆ รวมถึงการสร้างศักยภาพและความสุขของเด็ก จึงขอเชิญชวนเด็ก ๆ และผู้ปกครองเข้าร่วมงานวันเด็ก ธ.ก.ส. ในวันที่ 11 มกราคมนี้ ณ ธ.ก.ส. สำนักงานใหญ่ บางเขน ซึ่งสามารถเดินทางมาร่วมกิจกรรมได้สะดวกสบาย ด้วยรถไฟฟ้า BTS โดยลงสถานีมหาวิทยาลัยเกษตรศาสตร์ ทางออกที่ 3 ถึงหน้าประตู ธ.ก.ส. ทันที ทั้งนี้ สามารถติดตามรายละเอียดกิจกรรมงานวันเด็ก ธ.ก.ส. ประจำปี 2563 ได้ที่ www.baac.or.th หรือ โทร. 02 555 0555

ที่มา : https://www.thaigov.go.th/news/contents/details/25669
