รัฐบาลไทย-ข่าวทำเนียบรัฐบาล-ผู้ตรวจฯ ภานุวัฒน์ เข้าร่วมงานพิธีเปิดงาน CEA Forum 2019

วันศุกร์ที่ 16 สิงหาคม 2562
ผู้ตรวจฯ ภานุวัฒน์ เข้าร่วมงานพิธีเปิดงาน CEA Forum 2019
นายภานุวัฒน์ ตริยางกูลศรี ผู้ตรวจราชการกระทรวงอุตสาหกรรม เข้าร่วมพิธีเปิดงาน CEA Forum 2019 ณ สำนักงานส่งเสริมเศรษฐกิจสร้างสรรค์ (องค์การมหาชน) อาคารไปรษณีย์กลาง ถนนเจริญกรุง เขตบางรัก กรุงเทพฯ
วันพฤหัสบดีที่ 15 สิงหาคม 2562 เวลา 14.00 น. นายภานุวัฒน์ ตริยางกูลศรี ผู้ตรวจราชการกระทรวงอุตสาหกรรม เข้าร่วมพิธีเปิดงาน CEA Forum 2019 โดยมี นางอรรชกา สีบุญเรือง ประธานกรรมการสำนักงานส่งเสริมเศรษฐกิจสร้างสรรค์ (องค์การมหาชน) (Creative Economy Agency : CEA) ให้เกียรติเป็นประธานกล่าวเปิดงานฯ ณ สำนักงานส่งเสริมเศรษฐกิจสร้างสรรค์ (องค์การมหาชน) อาคารไปรษณีย์กลาง ถนนเจริญกรุง เขตบางรัก กรุงเทพฯ
วัตถุประสงค์ของการจัดงานในครั้งนี้ สำนักงานส่งเสริมเศรษฐกิจสร้างสรรค์ (องค์การมหาชน) เป็นหน่วยงานส่งเสริมการพัฒนาเศรษฐกิจสร้างสรรค์ โดยการร่วมมือกับภาครัฐและเอกชนในการขับเคลื่อนเชิงนโยบาย การพัฒนาพื้นที่สร้างสรรค์ โดยมีผู้แทนจากกระทรวงอุตสาหกรรมเป็นคณะกรรมการ เพื่อให้เกิดการกระตุ้นการทำงานร่วมกันระหว่างอุตสาหกรรมสร้างสรรค์และภาคการผลิตจริง
โดยงาน CEA Forum 2019 เป็นเวทีแลกเปลี่ยนความรู้และความเคลื่อนไหวในการพัฒนาเศรษฐกิจสร้างสรรค์ เพื่อให้เกิดการเรียนรู้จากประสบการณ์และกรณีศึกษาจากประเทศต่าง ๆ ที่จะนำไปสู่การพัฒนาองค์ความรู้ใหม่ และการสร้างความร่วมมือในอนาคต ซึ่งจะช่วยผลักดันให้ภาครัฐและเอกชนของไทยตระหนักถึงความสำคัญของความคิดสร้างสรรค์ เข้าใจกระบวนการและสามารถนำไปใช้ในการพัฒนาเศรษฐกิจและยกระดับคุณภาพชีวิตในทุกระดับ มีวิทยากรที่มากด้วยประสบการณ์ทางเศรษฐกิจสร้างสรรค์จากทั้งในและต่างประเทศ อาทิ นายเคนเนท กว๊อก ผู้ช่วยผู้บริหาร ฝ่ายการวางแผนและการมีส่วนร่วม สภาศิลปะแห่งชาติ ประเทศสิงคโปร์ นายแดน ศรมณี ผู้อำนวยการฝ่ายเนื้อหาและการตลาด ของ LINE Thailand เป็นต้น โดยงาน CEA Forum 2019 จัดขึ้นระหว่างวันที่ 15 ถึง 20 สิงหาคม 2562 ณ สำนักงานส่งเสริมเศรษฐกิจสร้างสรรค์ (องค์การมหาชน) อาคารไปรษณีย์กลาง ถนนเจริญกรุง เขตบางรัก กรุงเทพฯ #CEA Forum 2019

ที่มา : https://www.thaigov.go.th/news/contents/details/22285
