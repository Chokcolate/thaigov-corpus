รัฐบาลไทย-ข่าวทำเนียบรัฐบาล-นายกรัฐมนตรีแนะเกษตรกรปลูกพืชตรงกับความต้องการของตลาด รัฐบาลพร้อมช่วยเหลือเกษตรกรเต็มที่ โดยไม่ให้ขัดกับพันธะสัญญาการค้าโลก

วันอังคารที่ 14 มกราคม 2563
นายกรัฐมนตรีแนะเกษตรกรปลูกพืชตรงกับความต้องการของตลาด รัฐบาลพร้อมช่วยเหลือเกษตรกรเต็มที่ โดยไม่ให้ขัดกับพันธะสัญญาการค้าโลก
นายกรัฐมนตรีแนะเกษตรกรปลูกพืชตรงกับความต้องการของตลาด รัฐบาลพร้อมช่วยเหลือเกษตรกรเต็มที่ โดยไม่ให้ขัดกับพันธะสัญญาการค้าโลก
วันนี้ (14 ม.ค. 63) เวลา 14.00 น. ณ บริเวณห้องโถง ตึกบัญชาการ 1 ทำเนียบรัฐบาล  ภายหลังการประชุมคณะรัฐมนตรี พลเอกประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม แถลงแก่สื่อมวลชนถึงแนวทางการให้ความช่วยเหลือพี่น้องเกษตรกรว่า รัฐบาลมีมาตรการทั้งการลดพื้นที่ปลูกยางพารา ส่งเสริมการปลูกพืชชนิดอื่นควบคู่ไปกับการทำสวนยางพารา รวมถึงการตัดต้นยางที่มีอายุมาก เพื่อนำไปแปรรูป เพื่อเป็นวัสดุชีวมวล การปลูกพืชเชิงเดี่ยวไม่ใช้อาชีพที่ยั่งยืนอีกต่อไป อะไรที่มากเกินจะทำให้ราคาตก เป็นหลักการดีมานด์และซับพลายนายกรัฐมนตรียังเสนอแนะให้ชาวเกษตรกรปลูกพืชที่ตรงกับความต้องการของตลาด โดยรัฐบาลพยายามที่จะให้ความช่วยเหลือเกษตรกรอย่างเต็มภายใต้เงื่อนไขที่จะไม่ขัดกับกฎกติกา พันธะสัญญา และการกีดกันทางการค้า
.................................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/25793
