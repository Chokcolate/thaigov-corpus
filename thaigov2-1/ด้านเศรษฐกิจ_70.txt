รัฐบาลไทย-ข่าวทำเนียบรัฐบาล-ก.อุตฯ จัดงาน SEZ ครั้งที่ 2 เพื่อประชาสัมพันธ์โครงการเขตพัฒนาเศรษฐกิจพิเศษในพื้นที่จังหวัดตาก สร้างการรับรู้-กระตุ้นการมีส่วนร่วม พัฒนาจังหวัดตากให้เป็นประตูแห่งโอกาสเชื่อมโยงกับป

วันพุธที่ 31 กรกฎาคม 2562
ก.อุตฯ จัดงาน SEZ ครั้งที่ 2 เพื่อประชาสัมพันธ์โครงการเขตพัฒนาเศรษฐกิจพิเศษในพื้นที่จังหวัดตาก สร้างการรับรู้-กระตุ้นการมีส่วนร่วม พัฒนาจังหวัดตากให้เป็นประตูแห่งโอกาสเชื่อมโยงกับป
จังหวัดตาก : 31 ก.ค.62 – กระทรวงอุตสาหกรรม โดยสำนักงานปลัดกระทรวงอุตสาหกรรม จัดงาน Special Economic Zone Talk หรือ SEZ Talk ครั้งที่ 2 ณ โรงแรมเวียงตากริเวอร์ไซด์ ภายใต้หัวข้อ “อนาคตจังหวัดตาก กับ เขตพัฒนาเศรษฐกิจพิเศษ”
จังหวัดตาก : 31 ก.ค.62 – กระทรวงอุตสาหกรรม โดยสำนักงานปลัดกระทรวงอุตสาหกรรม จัดงาน Special Economic Zone Talk หรือ SEZ Talk ครั้งที่ 2 ณ โรงแรมเวียงตากริเวอร์ไซด์ ภายใต้หัวข้อ “อนาคตจังหวัดตาก กับ เขตพัฒนาเศรษฐกิจพิเศษ” เพื่อประชาสัมพันธ์โครงการให้เป็นที่รับทราบต่อกลุ่มผู้ประกอบการ นักลงทุน ประชาชนในพื้นที่ และสร้างความรู้ ความเข้าใจ ก่อให้เกิดความมีส่วนร่วมและมองเห็นโอกาสในการพัฒนาไปพร้อมกับเขตพัฒนาเศรษฐกิจพิเศษ
นางเบญจมาพร เอกฉัตร ผู้ตรวจราชการกระทรวงอุตสาหกรรม กล่าวในการเป็นประธานเปิดงานเสวนา “Special Economic Zone Talk หรือ SEZ Talk ครั้งที่ 2” ภายใต้หัวข้อ“อนาคตจังหวัดตาก กับเขตพัฒนาเศรษฐกิจพิเศษ”โดยได้เน้นย้ำถึงความสำคัญของโครงการ และโอกาสในการพัฒนาที่จะเกิดขึ้นในพื้นที่ โดยมีนายสมชัย กิจเจริญรุ่งโรจน์ รองผู้ว่าราชการจังหวัดตาก เป็นผู้กล่าวรายงานถึงข้อเสนอแนะในการพัฒนาจังหวัดตาก เพื่อสร้างเศรษฐกิจและยกระดับคุณภาพชีวิตของชาวจังหวัดตาก ให้แข็งแกร่งทัดเทียมกับจังหวัดใหญ่อื่นๆ
นอกจากนี้ ได้มีการบรรยายในหัวข้อ “เขตพัฒนาเศรษฐกิจพิเศษจังหวัดตาก โอกาสทองธุรกิจสำหรับทุกคน” โดย นายเติมทรัพย์ เตละกุล นักวิเคราะห์นโยบายและแผนเชี่ยวชาญ รักษาราชการแทนผู้อำนวยการกองยุทธศาสตร์การพัฒนาพื้นที่ เพื่อให้ผู้เข้าร่วมงานได้ทราบถึงภาพรวมของโครงการเขตพัฒนาเศรษฐกิจพิเศษ สิทธิประโยชน์และมาตรการส่งเสริมต่างๆจากทางภาครัฐ รวมไปถึงความคืบหน้าโครงการ ทิศทางการพัฒนาในอนาคตทั้งในด้านเศรษฐกิจและโครงสร้างพื้นฐานในจังหวัดตาก
จากนั้นเป็นการเสวนา SEZ Talk “เขตพัฒนาเศรษฐกิจพิเศษตาก: Gate to the Future” มีผู้ร่วมเสวนาประกอบด้วย นายประเสริฐ จึงกิจรุ่งโรจน์ ประธานหอการค้าจังหวัดตาก นายปิยะ เคนขยัน นายกสมาคมสมาพันธ์ท่องเที่ยวภาคเหนือจังหวัดตาก นายอำนาจ นันทหาร ประธานสมาคมการค้าเครือข่ายธุรกิจเขตพัฒนาเศรษฐกิจพิเศษตาก (Biz Club SEZ Tak) ประธาน Biz Club ภาคเหนือ และรองประธาน Biz Club Thai นายเติมทรัพย์ เตละกุล นักวิเคราะห์นโยบายและแผนเชี่ยวชาญ รักษาราชการแทนผู้อำนวยการกองยุทธศาสตร์การพัฒนาพื้นที่ สำนักงานสภาพัฒนาการเศรษฐกิจและสังคมแห่งชาติ ดำเนินการอภิปรายโดย นายอภิชัย สมบูรณ์ปกรณ์ หัวหน้าโครงการประชาสัมพันธ์เขตพัฒนาเศรษฐกิจพิเศษในเชิงพื้นที่ โดยการเสวนาได้สะท้อนแนวคิด มุมมองจากทางภาคเอกชน ประชาชนที่มีต่อเขตพัฒนาเศรษฐกิจ ทั้งข้อติดขัด ข้อเสนอแนะ แนวทางในการแก้ไขพัฒนา ซึ่งต้องการให้ภาครัฐเร่งขับเคลื่อนในทุกๆด้าน รวมทั้งส่งเสริมกลุ่มธุรกิจที่สอดคล้องกับการค้าชายแดนไทย-เมียนมา และผู้ประกอบการ SME ชาวไทยในพื้นที่ให้ได้รับโอกาสอย่างเท่าเทียม ปลดล็อคจังหวัดตากให้พัฒนาไปพร้อมกับเขตพัฒนาเศรษฐกิจพิเศษได้อย่างเต็มศักยภาพ

ที่มา : https://www.thaigov.go.th/news/contents/details/21895
