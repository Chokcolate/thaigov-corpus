รัฐบาลไทย-ข่าวทำเนียบรัฐบาล-ไทยติดอันดับ 6 ประเทศที่มีการเตรียมตัวรับมือ โรคระบาด ดีที่สุดในโลก

วันศุกร์ที่ 31 มกราคม 2563
ไทยติดอันดับ 6 ประเทศที่มีการเตรียมตัวรับมือ โรคระบาด ดีที่สุดในโลก
วันพฤหัสบดีที่ 30 มกราคม 2563
​
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
ประเทศไทยมีมาตรการรับมือสถานการณ์โรคระบาดร้ายแรงดีที่สุดเป็นอันดับที่ 6 จาก 195 ประเทศทั่วโลก และอันดับ 1 ของเอเชีย จากรายงานดัชนีชี้วัดความมั่นคงทางสาธารณสุขของโลก หรือ Global Health Security Index 2019 โดยมีคะแนนรวม 73.2 ประเมินจาก 6 หมวดหมู่ ได้แก่ การป้องกันและควบคุมการแพร่ระบาดของโรค /การค้นพบและรายงาน “โรคระบาด” อย่างรวดเร็ว - ทันท่วงที /การบรรเทาผลกระทบของโรคระบาด /มีระบบสุขภาพที่เข้มแข็ง และเพียงพอเพื่อรักษาผู้ป่วยให้ปลอดภัย /ปฏิบัติตามข้อกำหนดสากลขององค์กรอนามัยโลก และการควบคุมการแพร่ระบาดโรคสู่ประเทศเพื่อนบ้าน ทั้งนี้ รัฐบาลยืนยันดูแลป้องกัน และควบคุมการแพร่ระบาดของเชื้อไวรัสโคโรนาอย่างดีที่สุด
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/26196
