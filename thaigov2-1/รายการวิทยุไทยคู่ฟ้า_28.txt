รัฐบาลไทย-ข่าวทำเนียบรัฐบาล-แนวทางช่วยเหลือเกษตรกรผ่านการค้าขาย

วันศุกร์ที่ 16 สิงหาคม 2562
แนวทางช่วยเหลือเกษตรกรผ่านการค้าขาย
วันศุกร์ที่ 16 สิงหาคม 2562
​
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเตรียมพิจารณาแนวทางประกันรายได้เกษตรกรในพืชเกษตรสำคัญ 5 ชนิด ได้แก่ ข้าว มันสัมปะหลัง ยางพารา ปาล์มน้ำมัน และข้าวโพด ส่งเสริมและสนับสนุนการใช้น้ำมัน บี 10 ภาคบังคับ สานต่อแนวทางแปรรูปปาล์มน้ำมันไปผลิตกระแสไฟฟ้า เร่งรัดการออกเอกสารมาตรฐานสินค้าผลไม้ไทย เช่น ลำไย ทุเรียน ที่ส่งออกไปต่างประเทศ กำชับการใช้มาตรการข้อตกลงระหว่างประเทศในการนำเข้าสินค้าเพื่อไม่ให้กระทบกับสินค้าเกษตรภายในประเทศ ส่งเสริมการส่งออกโดยยึดหลักรักษาตลาดเดิม เพิ่มตลาดใหม่ และฟื้นตลาดเก่า เพิ่มมูลค่าการค้าชายแดน เร่งรวบรวมบัญชีรายการสินค้าท้องถิ่น หรือสินค้า GI และสร้างความรู้ความเข้าใจการค้าออนไลน์แก่เกษตรกรเพื่อเพิ่มช่องทางการจัดจำหน่ายให้กว้างขวางมากยิ่งขึ้น
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/22276
