รัฐบาลไทย-ข่าวทำเนียบรัฐบาล-​กลาโหมฯ ลดปัญหาสิ่งแวดล้อม จัดอบรม “คัดแยกขยะของเสีย” พัฒนาคุณภาพชีวิตให้คนในชุมชน

วันพุธที่ 4 มีนาคม 2563
​กลาโหมฯ ลดปัญหาสิ่งแวดล้อม จัดอบรม “คัดแยกขยะของเสีย” พัฒนาคุณภาพชีวิตให้คนในชุมชน
พลเอก ณัฐ  อินทรเจริญ ปลัดกระทรวงกลาโหม เป็นประธานเปิดการฝึกอบรมการคัดแยกขยะของเสีย ณ พื้นที่สนามด้านหลังสถานีกาชาดที่ 2 สุขุมาลอนามัย (ลานภูธเรศ) เขตพระนคร กรุงเทพฯ  ให้กับประชาชนชุมชนรอบกระทรวงกลาโหม จำนวน 200 คน
พลเอก ณัฐ  อินทรเจริญ ปลัดกระทรวงกลาโหม เป็นประธานเปิดการฝึกอบรมการคัดแยกขยะของเสีย ณ พื้นที่สนามด้านหลังสถานีกาชาดที่ 2 สุขุมาลอนามัย (ลานภูธเรศ) เขตพระนคร กรุงเทพฯ  ให้กับประชาชนชุมชนรอบกระทรวงกลาโหม จำนวน 200 คน โดยเป็นโครงการเฉลิมพระเกียรติเนื่องในโอกาสมหามงคลพระราชพิธีบรมราชาภิเษก และเพื่อพัฒนาคุณภาพชีวิตของประชาชนในพื้นที่ชุมชนเมือง
ภายในงานมีการบรรยาย เรื่อง การคัดแยกขยะของเสีย โดยวิทยากรจากธนาคารขยะรีไซเคิลของสำนักงานปลัดกระทรวงกลาโหม และยังมีนิทรรศการ เพื่อเป็นการให้ความรู้เกี่ยวกับการจัดการขยะ และรักษาสิ่งแวดล้อมในชุมชนให้กับประชาชนในพื้นที่รอบกระทรวงกลาโหม นอกจากนี้ยังมีการมอบถังขยะ 4 สี จำนวน 48 ใบ เพื่อส่งเสริมให้แต่ละครัวเรือนมีการคัดแยกขยะที่ถูกต้องเหมาะสม เป็นการลดปริมาณขยะ ทำให้ชุมชนสะอาด น่าอยู่ และไม่มีแหล่งเพาะพันธุ์โรคจากขยะในครัวเรือนและชุมชน รวมทั้งเป็นการปลูกจิตสำนึกในการบริหารจัดการขยะอย่างยั่งยืนอีกด้วย

ที่มา : https://www.thaigov.go.th/news/contents/details/26883
