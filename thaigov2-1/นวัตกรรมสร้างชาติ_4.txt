รัฐบาลไทย-ข่าวทำเนียบรัฐบาล-นวัตกรรมในการยืดอายุการเก็บรักษา และกำจัดเชื้อโรคจากกระบวนการผลิต

วันอังคารที่ 10 มีนาคม 2563
นวัตกรรมในการยืดอายุการเก็บรักษา และกำจัดเชื้อโรคจากกระบวนการผลิต
สามารถำจัดเชื้อโรคจากกระบวนการผลิตตลอดจนรูปแบบผลิตภัณฑ์ที่ง่ายต่อการบริโภค อาทิ ผลิตภัณฑ์ปลาส้มรูปแบบต่างๆ น้ำพริกปลาส้ม ปลาส้มไร้ก้างพร้อมปรุง  วันที่ 1 ตุลาคม 2563
สถาบันนวัตกรรมและถ่ายทอดเทคโนโลยี (UPITI) นำคุณพัชรินทร จำรัส ผู้ประกอบการห้างหุ้นส่วนจำกัดปลาส้มไร้ก้างแม่ทองปอน ตัวแทนผู้ประกอบการท้องถิ่นจังหวัดพะเยาภายใต้โครงการบ่มเพาะธุรกิจเทคโนโลยี อุทยานวิทยาศาสตร์ มหาวิทยาลัยพะเยา ที่ได้รับการพัฒนาผลิตภัณฑ์ใหม่ให้ตอบสนองความต้องการของตลาด และยกระดับเทคโนโลยีการผลิตให้ได้มาตรฐานเพื่อรองรับการส่งออก แสดงผลงานต่อพลเอกประยุทธ์ จันทร์โอชา นายกรัฐมนตรี และนายสุวิทย์ เมษินทรีย์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม ณ ตึกบัญชาการ ทำเนียบรัฐบาล กรุงเทพมหานคร ซึ่งได้นำเสนอถึงการเป็นอุทยานวิทยาศาสตร์ของมหาวิทยาลัยพะเยาที่มุ่งเน้นการพัฒนานวัตกรรมเ พื่อลดความเหลื่อมล้ำ และสร้างความเข้มแข็งให้กับธุรกิจในชุมชนให้สามารถเติบโตได้อย่างยั่งยืน และผู้ประกอบการได้กล่าวถึงการเติบโตและโอกาสทางธุรกิจหลังจากที่ได้รับบริการจากอุทยานวิทยาศาสตร์ โดยผลิตภัณฑ์ปลาส้มเป็นผลิตภัณฑ์ประจำท้องถิ่นของชุมชนริมกว๊านพะเยา แต่เป็นผลิตภัณฑ์ที่อายุการเก็บรักษาน้อย จึงได้วิจัยและพัฒนาเพื่อยืดอายุการเก็บรักษาปลาส้มให้นานขึ้น สามารถส่งออกได้ และได้มาตรฐาน โดยธุรกิจปลาส้มเป็นธุรกิจที่ทำให้เกิดการจ้างงานของคนในชุมชน และสร้างรายได้ให้กับเกษตรกรในพื้นที่ ซึ่งเป็นการพัฒนาคุณภาพชีวิตความเป็นอยู่ของคนในชุมชน และขอบคุณนายกรัฐมนตรีที่ให้ความสำคัญกับธุรกิจชุมชน ซึ่งท่านนายกรัฐมนตรีได้กล่าวแสดงความชื่นชม และต้องการให้มหาวิทยาลัยร่วมกันช่วยเหลือผู้ประกอบการในพื้นที่ให้ได้มากขึ้น ทำให้สามารถส่งออกได้ ช่วยเหลือในการแปรรูปผลิตภัณฑ์อาหารให้ได้มาตรฐาน และยืดอายุเก็บรักษาอาหารท้องถิ่น เป็นต้น ซึ่งสอดคล้องกับปญิธานของมหาวิทยาลัยพะเยา คือปัญญาเพื่อความเข้มแข็งของชุมชน
ทั้งนี้กิจกรรมนำเสนอผลงานต่อนายกรัฐมนตรี เป็นกิจกรรมก่อนการประชุมคณะรัฐมนตรี ซึ่งจัดขึ้นโดยสำนักงานเลขานุการคณะกรรมการส่งเสริมกิจการอุทยานวิทยาศาสตร์ (สอว.) สำนักงานปลัดกระทรวงการอุดมศึกษาวิทยาศาสตร์ วิจัยและนวัตกรรม โดยได้นำตัวแทนผู้ประกอบการรุ่นใหม่ที่ได้รับบริการจากอุทยานวิทยาศาสตร์ภูมิภาคของ 7 มหาวิทยาลัยเครือข่ายอุทยานวิทยาศาสตร์ภาคเหนือ มาเป็นตัวอย่างของการใช้เทคโนโลยีและนวัตกรรมในการพัฒนาธุรกิจและสร้างผู้ประกอบการรุ่นใหม่ในพื้นที่เพื่อเป็นกำลังสำคัญในการขับเคลื่อนเศรษฐกิจของประเทศต่อไป
ข้อมูลจากเว็บไซต์ : https://www.up.ac.th/th/NewsRead.aspx?itemID=19690&title=%E0%B8%81%E0%B8%B4%E0%B8%88%E0%B8%81%E0%B8%A3%E0%B8%A3%E0%B8%A1

ที่มา : https://www.thaigov.go.th/news/contents/details/27027
