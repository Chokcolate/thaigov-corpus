รัฐบาลไทย-ข่าวทำเนียบรัฐบาล-ดร.ปิยนุช วุฒิสอน ผู้ตรวจราชการกระทรวงดิจิทัลฯ ร่วมเสวนาในงานสมัชชาสุขภาพแห่งชาติ ครั้งที่ 12

วันศุกร์ที่ 20 ธันวาคม 2562
ดร.ปิยนุช วุฒิสอน ผู้ตรวจราชการกระทรวงดิจิทัลฯ ร่วมเสวนาในงานสมัชชาสุขภาพแห่งชาติ ครั้งที่ 12
ดร.ปิยนุช วุฒิสอน ผู้ตรวจราชการกระทรวงดิจิทัลฯ ร่วมเสวนาในงานสมัชชาสุขภาพแห่งชาติ ครั้งที่ 12
วันนี้ (วันที่ 20 ธันวาคม 2562) ดร.ปิยนุช วุฒิสอน ผู้ตรวจราชการกระทรวงดิจิทัลเพื่อเศรษฐกิจและสังคม ได้ให้เกียรติเป็นวิทยากรร่วมงานสมัชชาสุขภาพแห่งชาติ ครั้งที่ 12 ในเวทีเสวนาเรื่อง “ก้าวทันการเปลี่ยนแปลง... สู่การพัฒนาสังคมสุขภาวะ” ที่สอดคล้องกับสถานการณ์ของการเปลี่ยนแปลง ที่เรียกว่า Disruption โดยสังคมจะต้องเตรียมความพร้อมต่อการเปลี่ยนแปลงและผลกระทบที่เกิดขึ้น ซึ่งจัดโดยสำนักงานคณะกรรมการสุขภาพแห่งชาติ (สช.) และสมัชชาสุขภาพแห่งชาติ โดยการจัดงานนี้ต้องการให้ผู้แทนกลุ่มเครือข่ายด้านสุขภาพสามารถเข้าร่วมกระบวนการสัมชชาสุขภาพแห่งชาติและร่วมแลกเปลี่ยนเรียนรู้ในเรื่องสุขภาพ รวมถึงเป็นเวทีการประชุมของสมาชิกสัมชชา สุขภาพแห่งชาติ ครั้งที่ 12 ณ ศูนยประชุมวายุภักษ์ โรงแรมเซ็นทรา บายเซ็นทารา ศูนย์ราชการและคอนเวนชั่นเซ็นเตอร์ แจ้งวัฒนะ กรุงเทพฯ
*******************

ที่มา : https://www.thaigov.go.th/news/contents/details/25371
