รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ หารือแนวทางสร้างความร่วมมือด้านดิจิทัลกับเอกอัครราชฑูตสาธารณรัฐสิงคโปร์

วันศุกร์ที่ 27 กันยายน 2562
รมว.กระทรวงดิจิทัลฯ หารือแนวทางสร้างความร่วมมือด้านดิจิทัลกับเอกอัครราชฑูตสาธารณรัฐสิงคโปร์
รมว.กระทรวงดิจิทัลฯ หารือแนวทางสร้างความร่วมมือด้านดิจิทัลกับเอกอัครราชฑูตสาธารณรัฐสิงคโปร์
นายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม ได้ให้การต้อนรับ นายเควิน ฉ็อก (H.E. Mr. Kevin Cheok) เอกอัครราชทูตสาธารณรัฐสิงคโปร์ประจำประเทศไทย ในโอกาสเข้าเยี่ยมคารวะ ณ ห้องรับรอง ชั้น 9 กระทรวงดิจิทัลเพื่อเศรษฐกิจและสังคม กรุงเทพฯ เมื่อวันที่ 26 กันยายน 2562 โดย รมว.กระทรวงดิจิทัลฯ และเอกอัครราชทูตสาธารณรัฐสิงคโปร์ฯ ได้ร่วมหารือเกี่ยวกับแนวทางในการสร้างความร่วมมือด้านดิจิทัลระหว่างกัน ได้แก่ การปรับปรุงบันทึกความเข้าใจระหว่างกระทรวงดิจิทัลฯ กับกระทรวงการสื่อสารและสารสนเทศแห่งสาธารณรัฐสิงคโปร์ ให้มีความเป็นปัจจุบันเพื่อส่งเสริมความร่วมมือระหว่างกัน นอกจากนี้ ยังได้หารือประเด็นของความมั่นคงปลอดภัยไซเบอร์ การแลกเปลี่ยนข้อมูล/แนวทางในการจัดการข่าวปลอม และ Data Center รวมถึงโครงการ National Digital Trade Platform เป็นต้น ทั้งนี้ รมว.กระทรวงดิจิทัลฯ ได้ให้ความมั่นใจว่า พ.ร.บ.คุ้มครองข้อมูลส่วนบุคคลของไทยมีมาตรฐานสากลซึ่งจะเป็นประโยชน์ต่อประชาชนและไม่ขัดขวางการดำเนินธุรกิจของภาคเอกชนสิงคโปร์ในประเทศไทยอย่างแน่นอน โดยทั้งสองฝ่ายได้เน้นย้ำถึงความสัมพันธ์อันดีระหว่างสองประเทศที่มีมาอย่างยาวนาน พร้อมยินดีส่งเสริมความร่วมมือในทุกด้านโดยเฉพาะด้านดิจิทัล
*******************

ที่มา : https://www.thaigov.go.th/news/contents/details/23450
