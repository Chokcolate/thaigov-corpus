รัฐบาลไทย-ข่าวทำเนียบรัฐบาล-ดร.อัจฉรา รองปลัด อว. เป็นประธานเปิดการแสดงผลงานด้าน วทน. สู่ภูมิภาค ภาคใต้ “พลัง วทน. พัฒนาภาคใต้ อย่างยั่งยืน” ในงาน WORLD HAPEX 2019

วันศุกร์ที่ 26 กรกฎาคม 2562
ดร.อัจฉรา รองปลัด อว. เป็นประธานเปิดการแสดงผลงานด้าน วทน. สู่ภูมิภาค ภาคใต้ “พลัง วทน. พัฒนาภาคใต้ อย่างยั่งยืน” ในงาน WORLD HAPEX 2019
อว.จัดแสดงผลงานด้าน วทน. สู่ภูมิภาค ภาคใต้ “พลัง วทน. พัฒนาภาคใต้ อย่างยั่งยืน” ในงาน WORLD HAPEX 2019 เพื่อนำองค์ความรู้ วทน. สนับสนุนให้กับชุมชน ท้องถิ่น เกิดการพัฒนาภัณฑ์สินค้าที่ได้มาตรฐาน
วันนี้ (25 กรกฎาคม 2562) ณ ศูนย์ประชุมนานาชาติฉลองสิริราชสมบัติครบ 60 ปี มหาวิทยาลัยสงขลานครินทร์ จังหวัดสงขลา กระทรวงการอุดมศึกษา วิทยาศาสตร์ วิจัยและนวัตกรรม โดย สำนักส่งเสริมและถ่ายทอดเทคโนโลยี (สส.) จัดแสดงผลงานด้าน วทน. สู่ภูมิภาค ภาคใต้ “พลัง วทน. พัฒนาภาคใต้ อย่างยั่งยืน” ในงาน WORLD HAPEX 2019 เพื่อนำองค์ความรู้ด้านวิทยาศาสตร์ เทคโนโลยีและนวัตกรรม (วทน.) ของ สำนักงานปลัดกระทรวงการอุดมศึกษา วิทยาศาสตร์ วิจัยและนวัตกรรมไปส่งเสริม สนับสนุนให้กับชุมชน ท้องถิ่น เกิดการพัฒนาภัณฑ์สินค้าที่ได้มาตรฐาน สร้างอาชีพ สร้างรายได้ ยกระดับเศรษฐกิจตั้งแต่ระดับฐานราก สู่กลุ่มวิสาหกิจ ไปจนถึงผู้ประกอบการ โดยมี ดร.อัจฉรา วงศ์แสงจันทร์ รองปลัดกระทรวงการอุดมศึกษา วิทยาศาสตร์ วิจัยและนวัตกรรม เป็นประธานเปิดงาน และนางวนิดา บุญนาคค้า  ผู้อำนวยการสำนักส่งเสริมและถ่ายทอดเทคโนโลยี ให้การต้อนรับพร้อมกล่าวรายงาน
นางวนิดา กล่าวว่า การจัดงานมีกำหนดจัดขึ้น 4 วัน ตั้งแต่วันที่ 25 - 28 กรกฎาคม 2562 ประกอบด้วย การแสดงผลงานจากการผลักดันโครงการบูรณาการระดับภาค (โครงการผลิตภัณฑ์สุขภาพและความงาม พื้นที่ภาคใต้ ปี 2561) และโครงการพัฒนาเกษตรกรรุ่นใหม่ (โครงการสินค้าอัตลักษณ์ พื้นที่ภาคใต้ชายแดน ปี 2562)/ การแสดงผลงานการพัฒนาผู้ประกอบการและยกระดับสินค้า OTOP ในพื้นที่ภาคใต้/ และการแสดงผลงานเทคโนโลยีเครื่องจักร เครื่องมือ อุปกรณ์ และสิ่งประดิษฐ์ฝีมือคนไทย
นอกเหนือจากนิทรรศการแล้ว ยังมีกิจกรรมที่น่าสนใจ ได้แก่ การจัดประชุมสรุปผลการดำเนินงานโครงการพัฒนาเกษตรกรรุ่นใหม่ (โครงการสินค้าอัตลักษณ์)/ การอบรมถ่ายทอดเทคโนโลยีการแปรรูปผลิตภัณฑ์จากเนื้อสัตว์/ การออกร้านจำหน่ายผลิตภัณฑ์สินค้าอัตลักษณ์และสินค้า OTOP ของกลุ่มผู้ประกอบการในโครงการ/ การให้บริการคำปรึกษาเพื่อการต่อยอดพัฒนาผลิตภัณฑ์ด้วย วทน. และคาดว่าการจัดงานในครั้งนี้ จะทำให้หน่วยงานในพื้นที่ ได้ทราบถึงผลการดำเนินงาน กลไกการให้บริการ การสนับสนุน และแนวทางการต่อยอดพัฒนาผลิตภัณฑ์เพื่อการเชื่อมโยงสู่ตลาดฮาลาลด้วย
ด้าน ดร.อัจฉรา กล่าวว่า กระทรวงการอุดมศึกษา วิทยาศาสตร์ วิจัยและนวัตกรรม (อว.) มีเป้าหมายสำคัญในการส่งเสริมและใช้ประโยชน์จาก วทน. ให้เป็นกลไกหลักในการพัฒนาเศรษฐกิจและสังคมของประเทศ ให้เกิดเป็นรูปธรรมและยั่งยืน ซึ่งการนำเอาการศึกษาขั้นสูง มารวมกับวิทยาศาสตร์และเทคโนโลยีถือเป็นแนวทางที่ถูกต้อง ที่กำหนดนโยบายหรือโจทย์ให้ชัดเจนว่า ประเทศไทยจำเป็นต้องมีงานวิจัยพื้นฐานด้าน วทน. ในด้านใดที่สามารถพัฒนาประเทศให้สามารถอยู่ในแนวหน้าได้
ที่ผ่านมา อว. ได้ทำงานในเชิงบูรณาการกับทุกภาคส่วนที่สำคัญในเชิงพื้นที่ มีการจัดตั้งศูนย์ประสานงานกระทรวงวิทยาศาสตร์และเทคโนโลยี ประจำภูมิภาค (ศวภ.) ทำงานร่วมกับรองผู้ว่าราชการจังหวัด และหน่วยงานระดับท้องถิ่น เป็นการประสานเชื่อมโยงการนำ วทน.จากส่วนกลางไปสู่
อย่างไรก็ตาม ผลงานที่นำมาจัดแสดงในครั้งนี้ เป็นเพียงบางส่วนของการดำเนินงานภายใต้โครงการต่างๆ ของสำนักงานปลัดกระทรวงการอุดมฯ และหน่วยงานพันธมิตรบางหน่วยงานเท่านั้น ยังไม่ได้ร่วมหน่วยงานในสังกัด อว. และในปีถัดไป คาดว่าจะมีนโยบายการจัดแสดงผลงาน วทน. ในภาพรวมของกระทรวงการอุดมศึกษา วิทยาศาสตร์ วิจัยและนวัตกรรม ในระดับภาคที่ยิ่งใหญ่ขึ้น มีผลงานวิจัยและพัฒนาที่ประชาชนสามารถสามารถจับต้องได้จำนวนมาก และเป็นศูนย์รวมหรือตลาดนัดการซื้อ-ขาย แลกเปลี่ยน เจรจาธุรกิจเทคโนโลยีและนวัตกรรม ต่อไป

ที่มา : https://www.thaigov.go.th/news/contents/details/21779
