รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ เป็นวิทยากรบรรยาย ในหัวข้อ "สื่อยุคดิจิทัล...จุดจบหรือเริ่มต้นใหม่"

วันอังคารที่ 1 ตุลาคม 2562
รมว.กระทรวงดิจิทัลฯ เป็นวิทยากรบรรยาย ในหัวข้อ "สื่อยุคดิจิทัล...จุดจบหรือเริ่มต้นใหม่"
รมว.กระทรวงดิจิทัลฯ เป็นวิทยากรบรรยาย ในหัวข้อ "สื่อยุคดิจิทัล...จุดจบหรือเริ่มต้นใหม่"
นายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม เป็นวิทยากรบรรยายในเวทีสนทนาแลกเปลี่ยนความเห็น หัวข้อ "สื่อยุคดิจิทัล...จุดจบหรือเริ่มต้นใหม่" ภายใต้การประชุมใหญ่สามัญประจำปี 2562 ของสมาคมนักข่าววิทยุและโทรทัศน์ไทย โดยมี นายเทพชัย หย่อง นายกสมาคมนักข่าววิทยุและโทรทัศน์ไทย /ประธานสมาพันธ์นักหนังสือพิมพ์แห่งอาเซียน เป็นผู้ดำเนินการเวทีสนทนา ณ โรงแรมพาลาสโซ่ กรุงเทพฯ เมื่อวันที่ 28 กันยายน 2562 โดย รมว.กระทรวงดิจิทัลฯ กล่าวว่า ในยุคปัจจุบันมีการพัฒนาเทคโนโลยีไปไกลมาก ทำให้สามารถเข้าถึงข่าวได้ง่ายขึ้น บางครั้งไม่ต้องมีแหล่งข่าวเป็นตัวบุคคล ก็หาข่าวได้จากสื่อออนไลน์ แต่ด้วยความรวดเร็วจึงจำเป็นต้องวิเคราะห์และกรองข้อมูลข่าวให้ดีก่อน ทำให้เห็นได้ว่า “ยุคดิจิทัล” ไม่ใช่จุดจบของสื่อมวลชนแน่นอน แต่อยู่ได้ หากรู้จักปรับตัว การเปลี่ยนแปลงตัวเองในเชิงดิจิทัลเทคโนโลยี โดยการที่จะ Transformation สิ่งแรกที่ต้องทำ คือ ผู้บริหารจะต้องให้ความสำคัญกับการเปลี่ยนแปลงเข้าสู่ยุคดิจิทัล การเปลี่ยนวิธีคิด องค์กรต้องเกิดการยอมรับก่อน แล้วสิ่งที่ตามมา คือ บุคลากรต้องเตรียมตัวให้พร้อมกับการเปลี่ยนแปลงที่เกิดขึ้น
*****************

ที่มา : https://www.thaigov.go.th/news/contents/details/23530
