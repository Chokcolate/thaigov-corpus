รัฐบาลไทย-ข่าวทำเนียบรัฐบาล-รัฐบาลแก้ไขปัญหารายได้เกษตรกรต่อเนื่อง ประกันรายได้ บรรเทาภาระหนี้ และดันส่งออก คาดปีหน้าปีทองมันสำปะหลังและยางพารา

วันเสาร์ที่ 28 กันยายน 2562
รัฐบาลแก้ไขปัญหารายได้เกษตรกรต่อเนื่อง ประกันรายได้ บรรเทาภาระหนี้ และดันส่งออก คาดปีหน้าปีทองมันสำปะหลังและยางพารา
รัฐบาลแก้ไขปัญหารายได้เกษตรกรต่อเนื่อง ประกันรายได้ บรรเทาภาระหนี้ และดันส่งออก คาดปีหน้าปีทองมันสำปะหลังและยางพารา
นางสาวรัชดาธนาดิเรกรองโฆษกประจำสำนักนายกรัฐมนตรีเปิดเผยถึงการแก้ปัญหารายได้เกษตรกรของรัฐบาลว่าที่ผ่านมาได้มีการออกมาตรการมาดูแลอย่างต่อเนื่องดังเห็นได้จากการประกันรายได้เกษตรกรผู้ปลูกข้าวและปาล์มที่ได้รับการอนุมัติจากครม.ไปแล้วยังจะมีการพิจารณามาตรการประกันรายได้ชาวสวนยางเป็นลำดับต่อไปและเมื่ออังคารที่ผ่านมาครม.ได้เห็นชอบตามที่กระทรวงเกษตรเสนอในสองเรื่องคือ1)การแก้ไขพ.ร.บ.กองทุนฟื้นฟูและพัฒนาเกษตรกรพ.ศ.2542 ซึ่งถือเป็นก้าวสำคัญสำหรับการบรรเทาภาระหนี้เกษตรกรทั้งระบบการปรับแก้จะเป็นการให้อำนาจกองทุนฟื้นฟูฯสามารถรับภาระชำระหนี้ให้แก่เจ้าหนี้ของเกษตรกรที่มีบุคคลค้ำประกันได้ด้วยจากเดิมที่ให้เฉพาะที่มีทรัพย์สินค้ำประกัน2)การขยายระยะเวลาแก้ไขปัญหาหนี้สินเกษตรกรตามโครงการปรับโครงสร้างและระบบการผลิตการเกษตรและโครงการแผนฟื้นการเกษตรออกไปอีก5 ปีซึ่งจะเป็นการต่อลมหายใจให้แก่เกษตรกร3.4 หมื่นราย  มากไปกว่านั้นครม.ยังได้เห็นชอบให้กระทรวงการคลังเบิกงบกลางปี2562 จำนวน10,000 ล้านบาทให้กับธนาคารเพื่อการเกษตรและสหกรณ์เพื่อเสริมสภาพคล่องทางการเงินในการจ่ายเงินชดเชยตามมาตรการช่วยเหลือเกษตรกรผู้ปลูกข้าว
นางสาวรัชดากล่าวเพิ่มเติมว่าสำหรับการยกระดับราคาสินค้าเกษตรคาดว่าจะได้เห็นสัญญาณที่ดีในปีหน้าจากการเร่งเดินหน้าเปิดตลาดต่างประเทศเฉพาะสัปดาห์ที่ผ่านมากระทรวงพาณิชย์ได้เปิดตลาดในสองประเทศใหญ่คือจีนและอินเดียสำเร็จโดยได้ลงนามMOU ไทยกับจีนซื้อขายมันสำปะหลัง2.68 ล้านตันมูลค่ากว่า1.8 หมื่นล้านบาทและMoU ซื้อขายยางพารากับอินเดียยอดสั่งซื้อรวม 100,000 ตันมูลค่า 7,500 ล้านบาทไม้ยางพาราอีก130 ล้านบาทและผลิตภัณฑ์ยางพาราอีก1,370 ล้านบาทรวมยอดขายยางพาราได้9,000 ล้านบาทด้วยการทำงานอย่างบูรณาการระหว่างกระทรวงเกษตร-พาณิชย์ตามแนวทางของรัฐบาลในปีหน้าราคาสินค้าเกษตรหลักๆน่าจะสูงขึ้นเนื่องจากมีตลาดส่งออกเพิ่ม

ที่มา : https://www.thaigov.go.th/news/contents/details/23465
