รัฐบาลไทย-ข่าวทำเนียบรัฐบาล-ธนาคารออมสิน นำเสนอโปรโมชั่นพิเศษทุกผลิตภัณฑ์ทุกบริการ ในงาน Money Expo เชียงใหม่

วันศุกร์ที่ 8 พฤศจิกายน 2562
ธนาคารออมสิน นำเสนอโปรโมชั่นพิเศษทุกผลิตภัณฑ์ทุกบริการ ในงาน Money Expo เชียงใหม่
ออมสินชวนออมเงินลุ้นโชค ผลตอบแทนสูง และยกเว้นภาษี กับ “สลากออมสินดิจิทัล 1 ปี” และ “สลากออมสินดิจิทัล 3 ปี” เพียงมี MyMo ฝากได้ทันที พร้อมรับของที่ระลึกมากมาย ด้านสินเชื่อเคหะประชารัฐสร้างไทย ดอกเบี้ยคงที่ 3 ปีแรก 2.90%
ออมสิน ชวนออมเงินลุ้นโชค ผลตอบแทนสูง และยกเว้นภาษี กับ “สลากออมสินดิจิทัล 1 ปี” และ “สลากออมสินดิจิทัล 3 ปี” เพียงมี MyMo ฝากได้ทันที พร้อมรับของที่ระลึกมากมาย ด้าน สินเชื่อเคหะประชารัฐสร้างไทย ดอกเบี้ยคงที่ 3 ปีแรก 2.90% สินเชื่อSMEsประชารัฐ เงื่อนไขพิเศษ ดอกเบี้ยต่ำ ฟรีค่าธรรมเนียมค้ำประกันสินเชื่อ 4 ปี ในบูธงาน Money Expo เชียงใหม่ ระหว่าง 8-10 พ.ย.62 ณ เซ็นทรัลพลาซาเชียงใหม่ แอร์พอร์ต
ธนาคารออมสิน นำเสนอโปรโมชั่นพิเศษทุกผลิตภัณฑ์ทุกบริการ ในงาน Money Expo เชียงใหม่ จัดผลิตภัณฑ์น่าสนใจ Digital Salak on MyMo : สลากออมสินดิจิทัล 1 ปี และ สลากออมสินดิจิทัล 3 ปี ให้ผลตอบแทนดอกเบี้ยและเงินรางวัลสูง พร้อมยกเว้นภาษี ด้านสินเชื่อเคหะประชารัฐสร้างไทย  ดอกเบี้ยคงที่ 3 ปีแรก 2.90% สินเชื่อ SMEs ประชารัฐ เงื่อนไขพิเศษ ดอกเบี้ยต่ำ ฟรีค่าธรรมเนียมค้ำประกันสินเชื่อ 4 ปี รวม 7% และโปรโมชั่นสินเชื่อเคหะดอกเบี้ย 0% นาน 6 เดือน สินเชื่อ GSB SMEs Startup N0.1 เพียงมีไอเดียและนวัตกรรมที่น่าสนใจ วงเงินกู้สูงสุด 10 ล้านบาท ดอกเบี้ยปีแรก 1.99% ต่อปี
วันนี้ (8 พฤศจิกายน 2562) ดร.อุตตม สาวนายน รัฐมนตรีว่าการกระทรวงการคลัง ได้ให้เกียรติเป็นประธานในพิธีเปิดบูธธนาคารออมสิน ภายในงาน มหกรรมการเงินเชียงใหม่ ครั้งที่ 14 หรือ Money Expo Chiangmai 2019 ซึ่งจัดขึ้นระหว่างวันที่ 8-10 พฤศจิกายน 2562 ณ เชียงใหม่ฮอลล์ ศูนย์การค้าเซ็นทรัลพลาซาเชียงใหม่ แอร์พอร์ต พร้อมด้วย นายสันติ วิริยะรังสฤษฎ์ ประธานกรรมการบริหารและประธานบรรณาธิการกลุ่มวารสารการเงินธนาคาร ในฐานะผู้จัดงาน ได้ให้เกียรติร่วมในพิธี โดยมี นายพัชรพงษ์ อนนต์ศิริพร ผู้ช่วยผู้อำนวยการธนาคารออมสิน ให้การต้อนรับ
นายพัชรพงษ์ อนนต์ศิริพร ผู้ช่วยผู้อำนวยการธนาคารออมสิน สายงานบริหารธุรกิจลูกค้าบุคคล กลุ่มลูกค้าบุคคล เปิดเผยว่า ธนาคารฯ ได้นำนวัตกรรมทางการเงินครบวงจรเข้าร่วมในงานนี้ โดยนำเสนอผลิตภัณฑ์เงินฝากที่น่าสนใจ คือ Digital Salak on MyMo ได้แก่ สลากออมสินดิจิทัล 1 ปี ฝากผ่าน Mobile Banking ของธนาคารออมสิน (MyMo) อายุสลาก 1 ปี รับฝากหน่วยละ 20 บาท ฝากครบอายุ 1 ปี ได้รับดอกเบี้ยขั้นต่ำ 0.25% ต่อปี พร้อมลุ้นถูกเลขรางวัลรวมจำนวน 12 ครั้ง ทุกวันที่ 16 ของเดือน รางวัลสูงสุดรางวัลที่ 1 จำนวน 2 ล้านบาท และ สลากออมสินดิจิทัล 3 ปี อายุสลาก 3 ปี รับฝากหน่วยละ 50 บาท ฝากครบอายุ 3 ปี ได้รับดอกเบี้ยขั้นต่ำ 0.667% ต่อปี ลุ้นถูกเลขรางวัลรวม 36 ครั้ง ทุกวันที่ 16 ของเดือน รางวัลสูงสุดรางวัลที่ 1 จำนวน 10 ล้านบาท 3 รางวัล, รางวัลที่ 2 จำนวน 1 ล้านบาท 2 รางวัล และรางวัลอื่นๆ อีก รวมถึงรางวัลเลขท้าย โดยผลตอบแทนของสลากออมสิน 2 แบบนี้ ทั้งดอกเบี้ยและเงินรางวัลได้รับยกเว้นภาษี
พร้อมกันนี้ ยังมีเงินฝากสำหรับผู้สูงวัยอายุ 60 ปีขึ้นไป ได้แก่ ยังมีเงินฝากสำหรับผู้สูงวัย “เงินฝากเผื่อเรียกพิเศษผู้สูงวัย 24 เดือน” รับฝากเฉพาะบุคคลธรรมดาอายุ 60 ปีขึ้นไป เปิดได้คนละ 1 บัญชี เปิดบัญชีขั้นต่ำ 10,000 บาท ฝากสูงสุดรายละไม่เกิน 1 ล้านบาท ระยะเวลารับฝาก 24 เดือน อัตราดอกเบี้ยแบบขั้นบันได (Step Up) เดือนที่ 1-6 = 1% ต่อปี   เดือนที่ 7-12 = 1.5% ต่อปี เดือนที่ 13-18 = 2% ต่อปี และ เดือนที่ 19-24 = 3% ต่อปี คิดเป็นอัตราดอกเบี้ยเฉลี่ย 1.875% ต่อปี (เทียบเท่าเงินฝากประจำ 2.206% ต่อปี)
ด้านผลิตภัณฑ์สินเชื่อ นำเสนอ สินเชื่อเคหะประชารัฐสร้างไทย อัตราดอกเบี้ย 3 ปีแรก 2.90% ต่อปี   ปีที่ 4 เป็นต้นไป MRR-0.50% ต่อปี (อัตราดอกเบี้ย MRR ของธนาคารฯ ปัจจุบัน = 6.87% ต่อปี) โดยผู้ที่ต้องการซื้อบ้านพร้อมที่ดิน ธนาคารฯ ให้กู้ 95% ของราคาประเมิน คอนโดมีเนียม ให้กู้ 90% ของราคาประเมิน และปลูกสร้างที่อยู่อาศัย ให้กู้ได้ 100% ของราคาประเมินตัวบ้าน เพียงผู้กู้อายุ 20 ปีขึ้นไป มีอาชีพ มีรายได้แน่นอน ภายใต้เงื่อนไขพิเศษคือ สามารถผ่อนชำระได้สูงสุดถึง 40 ปี โดยผู้กู้สามารถผ่อนชำระได้จนถึงอายุ 70 ปี
ขณะที่ สินเชื่อ SMEs ประชารัฐ มี 3 รูปแบบ ได้แก่ สินเชื่อ GSB เพื่อ SMEs คล่องตัว, สินเชื่อ GSB เพื่อ SMEs ยั่งยืน และ สินเชื่อ GSB บัญชีเดียว โดยผู้กู้เป็นผู้ประกอบการในกลุ่ม Startup ผู้ประกอบการที่มีนวัตกรรม ผู้ประกอบการ SMEs หรือผู้ประกอบการธุรกิจขนาดใหญ่ โดย สินเชื่อ GSB เพื่อ SMEs คล่องตัว นำไปเป็นทุนหมุนเวียนในการดำเนินกิจการ และ สินเชื่อ GSB เพื่อ SMEs ยั่งยืน เหมาะสำหรับลงทุนในทรัพย์สินถาวร ซึ่งทั้ง 2 ประเภทนี้ วงเงินกู้สูงสุด 10 ล้านบาท ขณะที่ สินเชื่อ GSB บัญชีเดียว เหมาะสำหรับนำไปเป็นทุนหมุนเวียนในการดำเนินกิจการ และ ลงทุนในทรัพย์สินถาวร วงเงินกู้สูงสุด 100 ล้านบาท โดยเงินกู้ทั้ง 3 ประเภทนี้ คิดอัตราดอกเบี้ยเท่ากันคือ เงินกู้ระยะสั้น 2 ปีแรก อัตราดอกเบี้ย 4% ต่อปี ปีที่ 3-4 = 6% ต่อปี ปีที่ 5 เป็นต้นไป คิด MLR/MOR ถึง MLR/MOR + 1% ขณะที่ เงินกู้ระยะยาว 2 ปีแรก อัตราดอกเบี้ย 4% ต่อปี ปีที่ 3-4 = 6% ต่อปี และ ปีที่ 5-7 เท่ากับ MLR/MOR ถึง MLR/MOR + 1% ทั้งนี้ สามารถเลือกใช้บรรษัทประกันสินเชื่ออุตสาหกรรมขนาดย่อม (บสย.) เป็นผู้ค้ำประกันได้ โดยที่ บสย.ยกเว้นค่าธรรมเนียมค้ำประกันปีละ 1.75% เป็นเวลา 2 ปี และธนาคารออมสินช่วยแบ่งเบาภาระค่าธรรมเนียมให้อีก 2 ปี รวมยกเว้นค่าธรรมเนียม 4 ปี รวมแล้ว 7% ซึ่งจะเห็นว่าไม่ว่าจะเป็นเอสเอ็มอีแบบไหน สินเชื่อทั้ง 3 รูปแบบนี้ ครอบคลุมผู้ประกอบการ SMEs ตั้งแต่ระยะเริ่มต้นทำธุรกิจจนถึงทำธุรกิจขนาดใหญ่
นายพัชรพงษ์ กล่าวต่อไปว่า นอกจากนี้ สินเชื่อเคหะ สำหรับผู้ที่กำลังตัดสินใจซื้อที่อยู่อาศัยหรือ  ไถ่ถอนจำนองเพื่อลดภาระค่าใช้จ่ายดอกเบี้ย โดยลูกค้าทั่วไป เมื่อเลือกทำประกันชีวิตเพื่อคุ้มครองวงเงินสินเชื่อ 100% ทั้งวงเงินกู้และระยะเวลากู้ และไถ่ถอนจำนองจากสถาบันการเงินอื่น พร้อมทั้งทำประกันชีวิตเพื่อคุ้มครองวงเงินสินเชื่อตามเกณฑ์ธนาคารฯ อัตราดอกเบี้ย 0% นาน 6 เดือน เดือนที่ 7-12 MRR-5.37% ต่อปี (อัตราดอกเบี้ย MRR ของธนาคารฯ ปัจจุบัน = 6.87% ต่อปี) ปีที่ 2-3 MRR-2.97% ต่อปี ปีที่ 4 เป็นต้นไป MRR-1.37% ต่อปี (เฉลี่ย 3 ปี = 2.850%) ส่วน สินเชื่อออมสินบ้านแลกเงิน วงเงินกู้สูงสุด 10 ล้านบาท ผ่อนชำระคืนยาวนานสูงสุด 30 ปี โดยผู้กู้ทำประกันชีวิตเพื่อคุ้มครองวงเงินสินเชื่อตามหลักเกณฑ์ธนาคารฯ และสมัครใช้บริการ/ผลิตภัณฑ์ตามที่ธนาคารฯ กำหนด คิดอัตราดอกเบี้ยคงที่ 3.60% ต่อปี หลังจากนั้น MRR-0.50% ต่อปี โดยจัดทำนิติกรรมให้แล้วเสร็จภายในวันที่ 30 ธันวาคม 2562
ขณะที่ สินเชื่อ GSB SMEs Startup N0.1 เพียงมีไอเดียและนวัตกรรมที่น่าสนใจ วงเงินกู้สูงสุด 10 ล้านบาท หากใช้หลักทรัพย์ค้ำประกันมากกว่า 50% ดอกเบี้ยปีแรก 1.99% ต่อปี หลังจากนั้น หากเป็นเงินกู้ระยะสั้น (O/D, P/N)   คิดดอกเบี้ย MRR+2.00% ต่อปี ส่วนเงินกู้ระยะยาว L/T ดอกเบี้ย MRR+1.75% ต่อปี สินเชื่อ GSB SMEs Startup  สำหรับผู้ประกอบการที่ต้องการก้าวสู่ธุรกิจรายย่อย วงเงินกู้สูงสุด 10 ล้านบาท หากใช้หลักทรัพย์ค้ำประกันมากกว่า 30% อัตราดอกเบี้ย 2 ปีแรก 3.99% ต่อปี
“นอกจากผลิตภัณฑ์ต่างๆ มากมายที่ธนาคารออมสินนำ มาเสนอเหล่านี้แล้ว เมื่อใช้บริการหรือผลิตภัณฑ์ใดก็ตาม จะได้รับของที่ระลึกฟรี พร้อมกับกิจกรรมที่น่าสนใจและความบันเทิงหลากหลายไว้ให้ลูกค้าและผู้เข้าชมงานได้ร่วมสนุกสนานและเพลิดเพลินตลอดทั้งงาน”ผู้ช่วยผู้อำนวยการธนาคารออมสิน กล่าวในที่สุด

ที่มา : https://www.thaigov.go.th/news/contents/details/24425
