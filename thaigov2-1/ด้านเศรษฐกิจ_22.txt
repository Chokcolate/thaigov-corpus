รัฐบาลไทย-ข่าวทำเนียบรัฐบาล-รมต.สุริยะฯ ร่วมพิธีทำบุญ 5 ศาสนา เนื่องในวันเฉลิมพระชนมพรรษาพระบาทสมเด็จพระเจ้าอยู่หัว

วันพุธที่ 24 กรกฎาคม 2562
รมต.สุริยะฯ ร่วมพิธีทำบุญ 5 ศาสนา เนื่องในวันเฉลิมพระชนมพรรษาพระบาทสมเด็จพระเจ้าอยู่หัว
นายสุริยะ  จึงรุ่งเรืองกิจ  รัฐมนตรีว่าการกระทรวงอุตสาหกรรม ร่วมพิธีทำบุญ 5 ศาสนา เนื่องในวันเฉลิม  พระชนมพรรษาพระบาทสมเด็จพระเจ้าอยู่หัว
วันนี้ (24 กรกฎาคม  2562)  เวลา 08.15 น. นายสุริยะ  จึงรุ่งเรืองกิจ  รัฐมนตรีว่าการกระทรวงอุตสาหกรรม  พร้อมด้วย นายพสุ  โลหารชุน  ปลัดกระทรวงอุตสาหกรรม  ร่วมพิธีทำบุญ 5 ศาสนา เนื่องในวันเฉลิม  พระชนมพรรษาพระบาทสมเด็จพระเจ้าอยู่หัว  โดยมีการประกอบพิธีทางศาสนาของผู้นำ ทั้ง 5 ศาสนา ประกอบด้วยศาสนาพุทธ คริสต์ อิสลาม พราหมณ์ - ฮินดูและซิกข์ ทำพิธีทางศาสนาตามลำดับ โดยมี พล.อ.ประยุทธ์ จันทร์โอชา นายกรัฐมนตรีเป็นประธาน  ซึ่งในงานพิธีมีคณะรัฐมนตรีพร้อมคู่สมรส ประธานสภาผู้แทนราษฎร ประธานวุฒิสภาประธานศาลฎีกา ประธานศาลรัฐธรรมนูญ ประธานศาลปกครองสูงสุด ผู้บัญชาการเหล่าทัพ องค์กรอิสระ และข้าราชการเข้าร่วมพิธีอย่างพร้อมเพรียง ณ ทำเนียบรัฐบาล #กระทรวงอุตสาหกรรม #พิธีทำบุญ 5 ศาสนา

ที่มา : https://www.thaigov.go.th/news/contents/details/21735
