รัฐบาลไทย-ข่าวทำเนียบรัฐบาล-รองปลัดกระทรวงดีอีเอสฯ ลงพื้นที่ติดตามโครงการเน็ตประชารัฐ จ.สิงห์บุรี

วันศุกร์ที่ 7 กุมภาพันธ์ 2563
รองปลัดกระทรวงดีอีเอสฯ ลงพื้นที่ติดตามโครงการเน็ตประชารัฐ จ.สิงห์บุรี
รองปลัดกระทรวงดีอีเอสฯ ลงพื้นที่ติดตามโครงการเน็ตประชารัฐ จ.สิงห์บุรี หลังเพิ่มความเร็วจาก 30/10 Mbps เป็น 100/50 Mbps พบประชาชนเข้าสืบค้นข้อมูลได้รวดเร็ว เกิดช่องทางสร้างรายได้และพัฒนาสินค้าในชุมชนได้ดียิ่งขึ้น
รองปลัดกระทรวงดีอีเอสฯ ลงพื้นที่ติดตามโครงการเน็ตประชารัฐ จ.สิงห์บุรี หลังเพิ่มความเร็วจาก 30/10 Mbps เป็น 100/50 Mbps พบประชาชนเข้าสืบค้นข้อมูลได้รวดเร็ว เกิดช่องทางสร้างรายได้และพัฒนาสินค้าในชุมชนได้ดียิ่งขึ้น
นายภูเวียง ประคำมินทร์ รองปลัดกระทรวงดิจิทัลเพื่อเศรษฐกิจและสังคม ลงพื้นที่ตรวจสอบการใช้งานอินเทอร์เน็ตไร้สาย ภายใต้โครงการเน็ตประชารัฐ หลังจากกระทรวงฯ ได้มอบหมายให้ บริษัท ทีโอที จำกัด (มหาชน) ดำเนินการปรับความเร็วจากเดิม 30/10 Mbps (Download/Upload) เป็น 100/50 Mbps (Download/Upload) ณ จุดติดตั้งเน็ตประชารัฐ ประจำจังหวัดสิงห์บุรี 2 แห่งด้วยกันคือ จุดติดตั้งเน็ตประชารัฐ บ้านหนองโขลง หมู่ 1 ต.บ้านจ่า อ.บางระจัน  จ.สิงห์บุรี และ บ้านดอนตะโหนด หมู่ 7 ต.โพทะเล อ.ค่ายบางระจัน จ.สิงห์บุรี พบว่าความเร็วของอินเทอร์เน็ตไร้สายได้ปรับเร็วขึ้น โดยชาวบ้านในพื้นที่สามารถใช้บริการอินเทอร์เน็ตได้เต็มประสิทธิภาพมากยิ่งขึ้น ทั้งในด้านของการสืบค้นข้อมูลต่างๆ (Download) และการเผยแพร่ข้อมูลสินค้าท้องถิ่นบนสื่อออนไลน์ (Upload) นอกจากนี้ยังพบอีกว่าหลังปรับความเร็วเป็น 100/50 Mbps ก็มีชาวบ้านมาใช้บริการเพิ่มขึ้น เพราะอินเทอร์เน็ตของโครงการเร็วและตอบสนองต่อความต้องการของคนในพื้นที่
ในการนี้ รองปลัดกระทรวงฯ กล่าวปิดท้ายว่า จากการที่ได้เข้ามารับหน้าที่ดูแลโครงการเน็ตประชารัฐ และมีโอกาสได้ลงพื้นที่หมู่บ้านเน็ตประชารัฐ รับฟังการใช้ประโยชน์จากการใช้งานอินเทอร์เน็ตของทางโครงการฯ ทำให้รู้สึกยินดีที่ได้ทราบว่าประชาชนสามารถใช้ประโยชน์จากอินเทอร์เน็ตไปสร้างรายได้ให้กับตนเองและชุมชนได้มากขึ้น อีกทั้งทางกระทรวงฯ จะดูแลประสิทธิภาพการให้ปริการอินเทอร์เน็ต ซึ่งขณะนี้ได้เพิ่มความเร็วเป็น 100/50 Mbps เรียบร้อยแล้วตั้งแต่วันที่ 22 ธันวาคม 2562 และสำหรับการเพิ่มประสิทธิภาพเพื่อให้บริการอินเทอร์เน็ตของโครงการฯ เป็นความเร็ว 200/100 Mbps ในทางเทคนิคมีความพร้อมในการดำเนินการได้
*****************

ที่มา : https://www.thaigov.go.th/news/contents/details/26366
