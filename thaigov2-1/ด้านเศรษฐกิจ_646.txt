รัฐบาลไทย-ข่าวทำเนียบรัฐบาล-รปอ.หสผ.ตรวจเยี่ยมสำนักงานมาตรฐานผลิตภัณฑ์อุตสาหกรรม

วันพฤหัสบดีที่ 17 ตุลาคม 2562
รปอ.หสผ.ตรวจเยี่ยมสำนักงานมาตรฐานผลิตภัณฑ์อุตสาหกรรม
นายจุลพงษ์ ทวีศรี ผู้ตรวจราชการกระทรวงอุตสาหกรรม รักษาราชการแทนรองปลัดกระทรวงอุตสาหกรรม ตรวจเยี่ยมสำนักงานมาตรฐานผลิตภัณฑ์อุตสาหกรรม (สมอ.) เพื่อรับทราบกรอบแนวทางการดำเนินงานของ สมอ.ณ ห้องประชุม 230 ชั้น 2 อาคารสำนักงานมาตรฐานผลิตภัณฑ์อุตสาหกรรม
เมื่อวันที่ 15 ตุลาคม 2562 นายจุลพงษ์ ทวีศรี ผู้ตรวจราชการกระทรวงอุตสาหกรรม รักษาราชการแทนรองปลัดกระทรวงอุตสาหกรรม ในฐานะรองปลัดกระทรวงอุตสาหกรรม หัวหน้ากลุ่มภารกิจด้านส่งเสริมอุตสาหกรรมและผู้ประกอบการตรวจเยี่ยมสำนักงานมาตรฐานผลิตภัณฑ์อุตสาหกรรม (สมอ.) เพื่อรับทราบกรอบแนวทางการดำเนินงานของ สมอ. โดยมีนายวันชัย พนมชัย เลขาธิการสำนักงานมาตรฐานผลิตภัณฑ์อุตสาหกรรม และผู้บริหารพร้อมเจ้าหน้าที่ให้การต้อนรับ  ณ ห้องประชุม 230 ชั้น 2 อาคารสำนักงานมาตรฐานผลิตภัณฑ์อุตสาหกรรม
ทั้งนี้ สมอ. มีภารกิจที่สำคัญที่อยู่ในความรับผิดชอบหลายประการ เช่น การกำหนดมาตรฐานผลิตภัณฑ์อุตสาหกรรม (มอก.) การอนุญาตให้ทำ/นำเข้า  ควบคุมการจำหน่ายผลิตภัณฑ์อุตสาหกรรมที่กำหนดให้เป็นไปตามมาตรฐาน รวมถึงการร่วมกิจกรรมด้านการมาตรฐานกับองค์การระหว่างประเทศ เป็นต้น

ที่มา : https://www.thaigov.go.th/news/contents/details/23888
