รัฐบาลไทย-ข่าวทำเนียบรัฐบาล-'วราวุธ'​ เปิดเวที​ ท็อป​ชวนทอล์ค​!!  "การสื่อสารปัญหาฝุ่น​ PM​ 2.5 ภาคเหนือ"  Talk to Top Go Green Together​ Vol.2

วันศุกร์ที่ 6 มีนาคม 2563
'วราวุธ'​ เปิดเวที​ ท็อป​ชวนทอล์ค​!!  "การสื่อสารปัญหาฝุ่น​ PM​ 2.5 ภาคเหนือ"  Talk to Top Go Green Together​ Vol.2
'วราวุธ'​ เปิดเวที​ ท็อป​ชวนทอล์ค​!!  "การสื่อสารปัญหาฝุ่น​ PM​ 2.5 ภาคเหนือ"  Talk to Top Go Green Together​ Vol.2
'วราวุธ'​ เปิดเวที​ ท็อป​ชวนทอล์ค​!!  "การสื่อสารปัญหาฝุ่น​ PM​ 2.5 ภาคเหนือ"  Talk to Top Go Green Together​ Vol.2
วันที่ 5​ มีนาคม​ 2563 เวลา​ 14.00 น.​ นายวราวุธ​ ศิลปอาชา​ รัฐมนตรีว่าการกระทรวงทรัพยากรธรรมชาติและสิ่งแวดล้อม​ (รมว.ทส.)​ ร่วมกับ นายจตุพร​ บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม​ (ปกท.ทส.)​ เปิดเวทีพบปะพูดคุยกับประชาชน​ เยาวชน​ นักเรียน​ นักศึกษา​ หน่วยงานภาครัฐ​ ภาคเอกชน​ และภาคีเครือข่าย​ต่าง​ ๆ​ ในพื้นที่ภาคเหนือ​ ในงานตลาดนัดวิชาการ​ "​กาดความรู้​ สู้หมอกควัน" ในประเด็น​ "การสื่อสารปัญหาฝุ่น​ PM​ 2.5​ ภาคเหนือ"  โดย​ รมว.ทส.​ ได้กล่าวถึง ปัญหาฝุ่น​ หมอกควันและไฟป่าที่เกิดขึ้น​ ซึ่งสาเหตุ​หลัก​ ​ๆ เกิดจากมนุษย์​ หรือประชาชนในพื้นที่​ อาทิ​ พื้นที่ภาคกลางในเมือง​เกิดจากควันท่อไอเสียรถยนต์​ ภาคเหนือเกิดจากการเผาในที่โล่งเพื่อทำการเกษตร​ เช่น​ การเผาซังข้าว​ ข้าวโพด​ และเกิดจากไฟไหม้ป่า​ เป็นต้น​  โดยการพูดในครั้งนี้​ เพื่อสร้างความเข้าใจ​ และตระหนักถึงปัญหาที่เกิดขึ้น​ พร้อมมือร่วมกันหาแนวทางการแก้ไข​ ทั้งภาครัฐ​ ภาคเอกชน​ โดยเฉพาะความร่วมมือจากประชาชนในพื้นที่​ ในการเฝ้าระวังและจัดการปัญหาหมอกควันภาคเหนือ​ ลดผลกระทบที่จะเกิดขึ้นต่อสุขภาพอนามัยของประชาชน​  รวมทั้งแนวทางการป้องกันตนเองเมื่อเข้าสู่ภาวะวิกฤติ​ อีกทั้ง​ เพื่อสร้างความรู้ความเข้าใจเกี่ยวกับข้อมูลคุณภาพอากาศและฝุ่น​ PM​ 2.5​
ในโอกาสนี้​  รมส.ทส.​ ได้เป็นประธานพิธีมอบรางวัลประกวดภาพถ่าย​ "อากาศบ้านเฮา" และปิดงานตลาดนัดวิชาการ​ "กาดนัดความรู้...สู้หมอกควัน"  โดยมี​ ผู้บริหาร​ ข้าราชการ​ จากหน่วยงานในสังกัด​ ทส.​ เข้าร่วม​งาน​ และ​นายเจริญฤทธิ์​ สงวนสัตย์​ ผู้ว่าราชการจังหวัดเชียงใหม่​ ให้การต้อนรับ​ ​ณ​ สวนสาธารณะหนองบวกหาด​ อำเภอเมือง​ จจังหวัดเชียงใหม ทั้งนี้ งานดังกล่าวจัดขึ้นโดย​ สำนักงานสิ่งแวดล้อมภาคที่​ 1​ (เชียงใหม่) สำนักงานสิ่งแวดล้อมภาคที่​ 2​ (ลำปาง)​ และ​ สำนักงานสิ่งแวดล้อมภาคที่​ 3 (พิษณุโลก) โดยภายในงานมีกิจกรรมและนิทรรศการ​ให้ความรู้ในรูปแบบตลาดนัดวิชาการ​ ที่รวบรวมความรู้ที่เกี่ยวกับการจัดการปัญหาหมอกควันและไฟป่า​ ข้อมูลคุณภาพอากาศ​ เป็นต้น

ที่มา : https://www.thaigov.go.th/news/contents/details/26965
