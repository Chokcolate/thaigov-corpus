รัฐบาลไทย-ข่าวทำเนียบรัฐบาล-​ ออท.สาธารณรัฐเช็ค/ไทย เข้าเยี่ยมคำนับ ปล.กห.

วันจันทร์ที่ 19 สิงหาคม 2562
​ ออท.สาธารณรัฐเช็ค/ไทย เข้าเยี่ยมคำนับ ปล.กห.
เมื่อ 14 ส.ค.62 ,เวลา 1000 นาย Marek Libricky(มาเร็ก ลิบชิตซกี) ออท.สาธารณรัฐเช็ก/ไทย เข้าเยี่ยมคำนับ พล.อ.ณัฐ อินทรเจริญ ปล.กห. ณ ศาลาว่าการกลาโหม
พล.อ.ณัฐ ได้ให้การต้อนรับและกล่าวขอบคุณที่กรุณาให้เกียรติมาเยี่ยมคำนับ ปล.กห. พร้อมกล่าวชื่นชมความสัมพันธ์อันดีระหว่างไทย และสาธารณรัฐเช็คที่ราบรื่นมาอย่างต่อเนื่อง เป็นปีที่26โดยได้มีการแลกเปลี่ยนการเยือนในหลายระดับโดยเฉพาะ จนท. ระดับสูงที่มีอย่างต่อเนื่อง และได้กล่าวยินดีที่ กห.ทั้งสองฝ่ายได้มีการจัดทำบันทึกความเข้าใจว่าด้วยความร่วมมือระหว่างกันซึ่งจะเป็นพื้นฐานต่อการเสริมสร้างความร่วมมือระหว่างกันในอนาคตโดยเฉพาะความร่วมมือด้านอุตสาหกรรมป้องกันประเทศ ที่มุ่งเน้นเรื่องความร่วมมือของทั้งสองประเทศ ซึ่งจะเป็นการเพิ่มขีดความสามารถของกองทัพไทย และเชิญชวนให้เช็คมาร่วมลงทุนในเขตเศรษฐกิจพิเศษภาคตะวันออก รวมทั้งเชิญให้เช็คมาร่วมงาน Defence&Security ที่จัดขึ้นในเดือน พ.ย. ปีนี้
นาย Marek Libricky ได้กล่าวขอบคุณ และกล่าวชื่นชมความสัมพันธ์อันดีที่มีมาอย่างราบรื่นนอกจากนี้ยังมีการเยือนได้ระดับผู้นำอีกด้วย ส่วนบันทึกความเข้าใจดังกล่าวจะเป็นการยกระดับความร่วมมือในทุกด้านของทั้งสองประเทศ รวมทั้งมีการแลกเปลี่ยนการเยือนของ กห.ที่ผ่านมาก็เป็นการแลกเปลี่ยนและพัฒนาความสัมพันธ์ในระดับกระทรวงอีกด้วย และขอบคุณที่ทาง ปล.กห.เชิญให้เช็คมาร่วมลงทุนด้านอุตสาหกรรมป้องกันประเทศ ในเขตเศรษฐกิจพิเศษภาคตะวันออกและตอบรับการเข้าร่วมงานDefence&Securityที่จะจัดขึ้นในปลายปีนี้ด้วย เช็คยินดีให้การสนับสนุนและพัฒนาความร่วมมือในด้านอุตสาหกรรมป้องกันประเทศโดยเฉพาะความมั่นคงทางไซเบอร์ระหว่างกองทัพของทั้งสองประเทศ โดยเฉพาะการลงนามในบันทึกความเข้าใจว่าด้วยความร่วมมือด้านความมั่นคงทางด้านการบินและอากาศยานจะเป็นการต่อยอดความร่วมมือของทั้งสองประเทศ

ที่มา : https://www.thaigov.go.th/news/contents/details/22321
