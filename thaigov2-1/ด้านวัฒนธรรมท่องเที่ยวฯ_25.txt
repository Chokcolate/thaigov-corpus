รัฐบาลไทย-ข่าวทำเนียบรัฐบาล-รมว.กก.  รับฟังความคิดเห็นพัฒนาการท่องเที่ยวกระบี่เน้นปลอดภัย ได้มาตรฐาน ยั่งยืน

วันอังคารที่ 13 สิงหาคม 2562
รมว.กก.  รับฟังความคิดเห็นพัฒนาการท่องเที่ยวกระบี่เน้นปลอดภัย ได้มาตรฐาน ยั่งยืน
10 สิงหาคม 2562 รัฐมนตรีว่าการกระทรวงการท่องเที่ยวและกีฬา(รมว.กก.) พบผู้ประกอบการธุรกิจท่องเที่ยวในพื้นที่กระบี่พร้อมรับฟังปัญหา อุปสรรค และข้อเสนอแนะ เพื่อพัฒนาอุตสาหกรรมการท่องเที่ยวไทย
วันที่ 10 สิงหาคม 2562 นายพิพัฒน์ รัชกิจประการ รัฐมนตรีว่าการกระทรวงการท่องเที่ยวและกีฬา(รมว.กก.) พบผู้ประกอบการธุรกิจท่องเที่ยวในพื้นที่กระบี่พร้อมรับฟังปัญหา อุปสรรค และข้อเสนอแนะ เพื่อพัฒนาอุตสาหกรรมการท่องเที่ยวไทย ณ ห้องไทรเงิน โรงแรมกระบี่รีสอร์ท จังหวัดกระบี่
ประเด็นการหารือ อาทิ  Krabi Go Green, Sport City, ท่าเรือสำราญ, ท่องเที่ยวชุมชน (CBT), Halal Tourism, Krabi Premium, ท่องเที่ยวเขตเมือง, และการท่องเที่ยวเชิงสุขภาพ น้ำพุร้อนสปา การประชุมหารือกันในครั้งนี้ เพื่อหาแนวทางในการบูรณาการการทำงานร่วมกันระหว่างภาครัฐและภาคเอกชน
นายพิพัฒน์ (รมว.กก.) ให้สัมภาษณ์ว่า “กระทรวงการท่องเที่ยวและกีฬา พร้อมร่วมมือภาครัฐ เอกชน และผู้ประกอบการในพื้นที่ เพื่อผลักดันการท่องเที่ยวในพื้นที่ จ.กระบี่ ที่มี Positioning ที่ชัดเจนด้านรักษาสิ่งแวดล้อมยั่งยืนมาแล้วนับ 10 ปี กระทรวงการท่องเที่ยวและกีฬา และการท่องเที่ยวแห่งประเทศไทยพร้อมที่จะเข้าไปช่วยส่งเสริมสนับสนุนให้คนในชุมชนในแต่ละท้องถิ่น สามารถกำหนดแนวทางและเอกลักษณ์ของตนเองให้เด่นชัด มีคุณภาพมากขึ้น สามารถกระจายรายได้สู่ชุมชน โดยสานประโยชน์ร่วมกัน พร้อมทั้งรณรงค์ให้สถานประกอบการและนักท่องเที่ยวร่วมกันลดการใช้พลาสติก เพื่อรักษาสิ่งแวดล้อม นอกจากนี้ ต้องการส่งเสริมและพัฒนาการท่องเที่ยวให้เกิดความหลากหลาย สามารถตอบโจทย์ความต้องการของนักท่องเที่ยว ทั้งนี้ จะต้องมีความถูกต้องและตั้งอยู่บนมาตรฐานอันเป็นที่ยอมรับ

ที่มา : https://www.thaigov.go.th/news/contents/details/22180
