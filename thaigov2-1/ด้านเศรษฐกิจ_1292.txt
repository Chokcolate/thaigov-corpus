รัฐบาลไทย-ข่าวทำเนียบรัฐบาล-ผู้ตรวจราชการกระทรวงอุตสาหกรรม ลงพื้นที่ตรวจเยี่ยมสถานประกอบการ จ.ตาก

วันอังคารที่ 21 มกราคม 2563
ผู้ตรวจราชการกระทรวงอุตสาหกรรม ลงพื้นที่ตรวจเยี่ยมสถานประกอบการ จ.ตาก
นายบรรจง สุกรีฑา รองอธิบดีกรมโรงงานอุตสาหกรรม รักษาการผู้ตรวจราชการกระทรวงอุตสาหกรรม ลงพื้นที่ตรวจเยี่ยมการประกอบกิจการ บริษัท ภาลักษณ์เจริญ จำกัด ณ เลขที่1/2 หมู่ที่4 ต.พระธาตุ อ.แม่ระมาด จ.ตาก
จังหวัดตาก : วันที่ 19 มกราคม 2563 เวลา 14.00 น. นายบรรจง สุกรีฑา รองอธิบดีกรมโรงงานอุตสาหกรรม รักษาการผู้ตรวจราชการกระทรวงอุตสาหกรรม พร้อมด้วยนางพัชรี ใบยา อุตสาหกรรมจังหวัดตาก พร้อมเจ้าหน้าที่ฯ ลงพื้นที่ตรวจเยี่ยมการประกอบกิจการ บริษัท ภาลักษณ์เจริญ จำกัด ประกอบกิจการแปรรูปสมุนไพร ที่ได้รับการอนุมัติสินเชื่อจากกองทุนพัฒนาเอสเอ็มอีตามแนวประชารัฐ ณ เลขที่1/2 หมู่ที่4 ต.พระธาตุ อ.แม่ระมาด จ.ตาก
เวลา 15.00 น. คณะฯ ได้ลงพื้นที่ตรวจเยี่ยมผู้ประกอบการ บริษัท ไทยวา จำกัด ประกอบกิจการผลิตแป้งมันสำปะหลัง ณ เลขที่ 194 หมู่8 ต.แม่กาษา อ.แม่สอด จ.ตาก เพื่อติดตามโครงการนำน้ำทิ้งที่ผ่านการบำบัดแล้วจากโรงงาน ไปใช้ประโยชน์ในพื้นที่เกษตรกรรม บริเวณรอบโรงงานในรัศมี 3 กิโลเมตร พื้นที่จำนวน 1,200 ไร่ เกษตรกร 56 ราย โดยปี 2563 มีแผนการขยายระบบน้ำเพิ่มพื้นที่อีก 1,700 ไร่ เกษตรกรที่จะได้ใช้ประโยชน์เพิ่มขึ้นอีก 70 ราย เพื่อลดผลกระทบจากภัยแล้งตามนโยบายของกระทรวงอุตสาหกรรม
และเวลา 16.00 น. คณะฯ ได้ลงพื้นที่ตรวจเยี่ยมผู้ประกอบการ บริษัท จีเนียสเอ็นเนอร์จี้ จำกัด ประกอบกิจการผลิตเชื้อเพลิงจากขยะ ต.แม่กุ อ.แม่สอด จ.ตาก เพื่อตรวจสอบขั้นตอน กระบวนการพร้อมให้คำแนะนำของระบบเครื่องจักรภายในโรงงานให้เกิดประสิทธิภาพในกระบวนการผลิตต่อไป

ที่มา : https://www.thaigov.go.th/news/contents/details/25948
