รัฐบาลไทย-ข่าวทำเนียบรัฐบาล-อพวช.ชวนเปิดประสบการณ์การเป็นผู้สร้าง สร้างสรรค์จินตนาการด้วยการลงมือทำ ผ่านตัวต่อ LEGO กับ นิทรรศการ BUILT BY BRICK CREATING THE WORLD

วันอาทิตย์ที่ 15 ธันวาคม 2562
อพวช.ชวนเปิดประสบการณ์การเป็นผู้สร้าง สร้างสรรค์จินตนาการด้วยการลงมือทำ ผ่านตัวต่อ LEGO กับ นิทรรศการ BUILT BY BRICK CREATING THE WORLD
อพวช.ชวนเปิดประสบการณ์การเป็นผู้สร้าง สร้างสรรค์จินตนาการด้วยการลงมือทำ ผ่านตัวต่อ LEGO กับ นิทรรศการ BUILT BY BRICK CREATING THE WORLD
องค์การพิพิธภัณฑ์วิทยาศาสตร์แห่งชาติ (อพวช.) สังกัดกระทรวงการอุดมศึกษา วิทยาศาสตร์ วิจัย และนวัตกรรม ชวนเยาวชนมาสร้างสรรค์จินตนาการผ่านตัวต่อรูปสี่เหลี่ยมที่ทุกคนคุ้นเคย กับ นิทรรศการ Built by Brick Creating the World ร่วมสัมผัสทักษะการเป็นผู้สร้างผ่านชุดการเรียนรู้จาก LEGO สนุกไปกับกิจกรรมส่งเสริมการเรียนรู้ฝึกทักษะ โดยการลงมือปฏิบัติจริง (Hands-on experience) เริ่มตั้งแต่วันนี้เป็นต้นไป ณ พิพิธภัณฑ์เทคโนโลยีสารสนเทศ อพวช. คลองห้า ปทุมธานี
ผศ.ดร.รวิน ระวิวงศ์ ผู้อำนวยการองค์การพิพิธภัณฑ์วิทยาศาสตร์แห่งชาติ (อพวช.) กล่าวว่า “ปัจจุบันสื่อการเรียนรู้เพื่อการเรียนการสอนในโรงเรียนและสถาบันการศึกษาต่าง ๆ มีการพัฒนาให้มีความหลากหลายรูปแบบมากยิ่งขึ้น อพวช. เองถือเป็นแหล่งเรียนรู้นอกห้องเรียนที่สำคัญและมีภารกิจหลักในการสร้างความตระหนักด้านวิทยาศาสตร์ เทคโนโลยี นวัตกรรม จึงได้นำ นิทรรศการ Built by Brick Creating the World มาจัดแสดงโดยได้รับความมือจาก บริษัท แกมมาโก้ (ประเทศไทย) จำกัด เพื่อให้เยาวชนได้ฝึกทักษะโดยการลงมือปฏิบัติจริง (Hands-on experience) ได้คิด ประดิษฐ์ และสร้างสรรค์จินตนาการผ่านชุดการเรียนรู้จาก LEGO ภายในนิทรรศการจะได้พบกับ LEGO ตัวต่อรูปสี่เหลี่ยมที่ทุกคนคุ้นเคย ร่วมเดินทางและสัมผัสทักษะการเป็นผู้สร้าง ท้าทายจินตนาการด้วยการลงมือทำผ่านกิจกรรมต่าง ๆ ”
นิทรรศการ Built by Brick Creating the World ประกอบไปด้วย 4 โซน ดังนี้
โซนที่ 1 ผนังแห่งจินตนาการ (Wall of Imagination) - ทดลองใช้ White Brick สร้างเมืองจินตนาการ โดยใช้ความคิด สร้างสรรค์ซึ่งเป็นหนึ่งในทักษะที่สำคัญในศตวรรษที่ 21 และเป็นจุดเริ่มต้นของการสร้างนวัตกรรมในอนาคต
โซนที่ 2 ทักษะสร้างโลก (Skill of Creator) - เรียนรู้ทักษะหรือแนวคิดที่จำเป็นในการเป็น Creator
โซนที่ 3 เรียนรู้ผ่านการลงมือทำ (Learning by Doing) - เน้นการลงมือทำโดยให้เด็กประกอบรถ แล้วนำมาแข่งในราง โดยเด็กสามารถสร้างเงื่อนไขขึ้นมาเองได้ เช่น วิ่งช้าเป็นผู้ชนะ เป็นต้น
โซนที่ 4 ภารกิจพิชิตความท้าทาย (Challenge the Mission) - เรียนรู้การแข่งขันด้วยโจทย์ที่ท้าทายเพื่อต่อยอดนวัตกรรมในอนาคต
สำหรับผู้เข้าชมที่สนใจชมและทำกิจกรรมใน นิทรรศการ Built by Brick Creating the World สามารถเข้าชมได้ฟรี ! โดยไม่เสียค่าใช้จ่าย ที่ พิพิธภัณฑ์เทคโนโลยีสารสนเทศ อพวช. ต.คลองห้า อ.คลองหลวง จ.ปทุมธานี เริ่มตั้งแต่วันนี้เป็นต้นไป เปิดบริการทุกวันอังคาร - ศุกร์ เวลา 09.30 -16.00 น. วันเสาร์ - อาทิตย์ และวันหยุดนักขัตฤกษ์ เวลา 09.30 - 17.00 น. (ปิดบริการทุกวันจันทร์) สอบถามรายละเอียดเพิ่มเติมได้ที่ โทร 0-2577-9999 ต่อ 2122, 2123 หรือ www.nsm.or.th
ข้อมูลข่าวโดย : องค์การพิพิธภัณฑ์วิทยาศาสตร์แห่งชาติ (อพวช.)
เผยแพร่ : จิรายุ รุจิพงษ์วาที
ส่วนสื่อสารองค์กร
กระทรวงการอุดมศึกษา วิทยาศาสตร์ วิจัยและนวัตกรรม
โทรศัพท์ 0 2333 3700 ต่อ 3728 - 3732 โทรสาร 0 2333 3834
Facebook : @MHESIThailand
Call Center โทร.1313

ที่มา : https://www.thaigov.go.th/news/contents/details/25217
