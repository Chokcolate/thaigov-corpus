รัฐบาลไทย-ข่าวทำเนียบรัฐบาล-ผู้ตรวจภานุวัฒน์ฯ ร่วมเวทีเสวนา ในงานแถลงข่าวการจัดงาน Maintenance & Resilience Asia 2019

วันศุกร์ที่ 13 กันยายน 2562
ผู้ตรวจภานุวัฒน์ฯ ร่วมเวทีเสวนา ในงานแถลงข่าวการจัดงาน Maintenance & Resilience Asia 2019
นายภานุวัฒน์ ตริยางกูรศรี ผู้ตรวจราชการกระทรวอุตสาหกรรม ร่วมเวทีเสวนาในหัวข้อ “ถึงเวลาเปลี่ยนคมนาคม – อุตสาหกรรมไทยให้สมาร์ท กับแนวโน้มปี 63 “ดิ่ง หรือ ดุ” ณ ห้องพินนาเคิล 4-5 โรงแรมอินเตอร์คอนติเนนตัล กรุงเทพฯ
12 กันยายน 2562 นายภานุวัฒน์ ตริยางกูรศรี ผู้ตรวจราชการกระทรวอุตสาหกรรม พร้อมด้วย นายวิจิตต์ นิมิตรวานิช นักวิชาการขนส่งทรงคุณวุฒิ กระทรวงคมนาคม ร่วมเวทีเสวนาในหัวข้อ “ถึงเวลาเปลี่ยนคมนาคม – อุตสาหกรรมไทยให้สมาร์ท กับแนวโน้มปี 63 “ดิ่ง หรือ ดุ”” และ “ความร่วมมือของกระทรวงอุตสาหกรรม และ กระทรวงคมนาคม กับ หน่วยงานส่งเสริมภาคการผลิตและเทคโนโลยีของญี่ปุ่นในการจัดงาน Smart Manufacturing & Smart Infrastructure by MRA” ณ ห้องพินนาเคิล 4-5 โรงแรมอินเตอร์คอนติเนนตัล กรุงเทพฯ
งาน Maintenance & Resilience Asia 2019 (MRA 2019) จัดขึ้นเป็นครั้งแรกในประเทศไทย ภายใต้แนวคิด Smart Manufacturing & Smart Infrastructure โดยจัดแสดงเทคโนโลยี นวัตกรรมและอุปกรณ์ที่จะช่วยส่งเสริมและยกระดับกระบวนการผลิต กระบวนการทางวิศวกรรม และโครงสร้างพื้นฐานสาธารณูปโภคของไทยให้มีความล้ำสมัยและยั่งยืน
โดยงานดังกล่าว จะจัดขึ้นระหว่างวันที่ 2- 4 ตุลาคม 2562 ณ ศูนย์นิทรรศการและการประชุมไบเทค บางนา กรุงเทพฯ กิจกรรมดังกล่าวจะช่วยให้ภาคอุตสาหกรรม ภาคคมนาคม และในส่วนของโครงสร้างพื้นฐานของไทยแข็งแกร่งได้เช่นเดียวกับประเทศญี่ปุ่น ซึ่งถือเป็นหนึ่งในผู้นำของโลกในเรื่องความสมบูรณ์แบบของระบบขนส่งและโครงสร้างพื้นฐานสาธารณูปโภค นอกจากนี้ ยังจะมีการนำนวัตกรรมและเทคโนโลยี อาทิ เซ็นเซอร์ ปัญญาประดิษฐ์ ระบบอัตโนมัติและหุ่นยนต์ IoT ฯลฯ มาร่วมจัดแสดงและให้ความรู้ การประชุมสัมมนา ตลอด 3 วันการจัดงาน และจะมีการบรรยายและการนำเสนอกรณีศึกษาต่างๆ ที่จะช่วยผลักดันให้ทุกภาคส่วนปรับตัวให้เข้ากับกระแสการเปลี่ยนแปลงของเทคโนโลยี เพื่อให้ทันต่อการแข่งขันในระดับภูมิภาคอาเซียนและระดับโลก ในโอกาสนี้ กระทรวงอุตสาหกรรม โดยกรมส่งเสริมอุตสาหกรรม ร่วมจัดนิทรรศการด้วยในงานดังกล่าวด้วย

ที่มา : https://www.thaigov.go.th/news/contents/details/23058
