รัฐบาลไทย-ข่าวทำเนียบรัฐบาล-งดงาม! ภาพ "คุณธรรมแรก ชุมชนคุณธรรมวัดด่านเกวียน"   คว้ารางวัลชนะเลิศประกวดภาพชุมชนคุณธรรม บ้านฉันของ วธ.

วันพุธที่ 12 กุมภาพันธ์ 2563
งดงาม! ภาพ "คุณธรรมแรก ชุมชนคุณธรรมวัดด่านเกวียน"   คว้ารางวัลชนะเลิศประกวดภาพชุมชนคุณธรรม บ้านฉันของ วธ.
งดงาม! ภาพ "คุณธรรมแรก ชุมชนคุณธรรมวัดด่านเกวียน"   คว้ารางวัลชนะเลิศประกวดภาพชุมชนคุณธรรม บ้านฉันของ วธ. จากแนวคิดคุณธรรมแรกเริ่มจากครอบครัว ด้วยการกตัญญูต่อบิดามารดา เมื่อมีแล้ว บ้านฉัน ชุมชนของฉันก็จะมีแต่ความสุข
งดงาม! ภาพ "คุณธรรมแรก ชุมชนคุณธรรมวัดด่านเกวียน" คว้ารางวัลชนะเลิศประกวดภาพชุมชนคุณธรรม บ้านฉันของ วธ.  จากแนวคิดคุณธรรมแรกเริ่มจากครอบครัว ด้วยการกตัญญูต่อบิดามารดา เมื่อมีแล้ว บ้านฉัน ชุมชนของฉันก็จะมีแต่ความสุข
วันที่ 7 กุมภาพันธ์ 2563 นายกฤษศญพงษ์ ศิริ เป็นประธานพิธีมอบรางวัลการประกวดภาพถ่าย "ชุมชนคุณธรรม บ้านฉัน" และการประชุมติดตามความคืบหน้าการนำเสนอการดำเนินงาน และปัญหา/ อุปสรรคในการสร้างความเข้มแข็งของ "บวร" เพื่อความมั่นคง มั่งคั่ง ยั่งยืน ของชุมชนคุณธรรมน้อมนำหลักปรัชญาของเศรษฐกิจพอเพียง ณ ศูนย์ประชุมชั้น ๘ กระทรวงวัฒนธรรม (วธ.)  ผลปรากฎว่ามีเด็ก เยาวชน ประชาชนทั่วไป พระภิกษุที่มีส่วนร่วมกิจกรรมในชุมชนคุณธรรมฯส่งผลงานภาพถ่ายมาเข้าร่วมประกวดเกือบ 500 ผลงาน ซึ่งผู้ที่ได้รับรางวัลชนะเลิศชื่อภาพ : คุณธรรมแรก ชุมชนคุณธรรมวัดด่านเกวียน  จังหวัดนครราชสีมา ของนายณัฐชล นาคเพ็ชรพูล  จากแนวคิด : คุณธรรมแรกเริ่มจากครอบครัว ด้วยการกตัญญูต่อบิดามารดา เมื่อมีแล้ว บ้านฉัน ชุมชนของฉันก็จะมีแต่ความสุข
รองชนะเลิศอันดับที่ 1 ชื่อภาพ : พลังแห่งความศรัทธาชุมชนบ้านห้วยต้ม ชุมชนคุณธรรม บ้านห้วยต้ม จังหวัดลำพูน ของนายสุกฤษฎิ์  หิรัญสารพงศ์   จากแนวคิด : ชุมชนแห่งนักบุญเมืองลี้ หมู่บ้านแห่งนี้ตั้งชื่อตามรอยพระพุทธบาทที่ตั้งอยู่บริเวณในวัดพระพุทธบาทห้วยต้ม มีวิถีชีวิตความเป็นอยู่อันงดงามของ “ชาวปาเกอะญอ” ที่เชื้อเชิญให้เราเข้าไปสัมผัสกับความศรัทธาในพระพุทธศาสนาอย่างแรงกล้าของพวกเขา รางวัลชนะเลิศอันดับที่ 2 ชื่อภาพ ร่วมบุญ ชุมชนคุณธรรมวัดสิรินธรวรารามภูพร้าว จังหวัดอุบลราชธานี ของนางบุษยามาส สมเทพ  จากแนวคิด : วัดสิรินธรวรารามภูพร้าว เป็นวัดที่มีอุโบสถที่มีความสวยงาม ด้านหลังพระอุโบสถมีภาพประติมากรรมเรืองแสงต้นกัลปพฤกษ์ ติดโมเสกที่ผสมสารเรืองแสงที่เรียกว่า ฟอสเฟอร์ คุณสมบัติของสารฟลูออเรสเซนต์จะรับแสงพระอาทิตย์ในตอนกลางวัน แล้วจะฉายแสงคายพลังงานออกมาในตอน
ปลัด วธ. กล่าวว่า กิจกรรมดังกล่าวเพื่อให้ประชาชน ได้มีโอกาสแสดงความรัก ความภาคภูมิใจจากการเป็นส่วนหนึ่งของชุมชนคุณธรรมฯ ที่มีความงดงามทางศาสนา ศิลปวัฒนธรรม ประเพณี วิถีชีวิต วิถีพอเพียง ผลิตภัณฑ์ภูมิปัญญา และความงดงามทางธรรมชาติของชุมชน พร้อมส่งต่อภาพความประทับใจ เผยแพร่ประชาสัมพันธ์ชุมชนคุณธรรมฯกว่า 20,000 แห่ง ให้ประชาชนได้รับทราบในวงกว้างเกิดการแลกเปลี่ยนเรียนรู้ และการท่องเที่ยวชุมชน สร้างรายได้จากสินค้าและบริการทางวัฒนธรรมชุมชนอยู่ดีมีสุข ตามเป้าหมายของโครงการชุมชนคุณธรรมน้อมนำหลักปรัชญาของเศรษฐกิจพอเพียง ขับเคลื่อนด้วยพลังบวร ภายใต้วิสัยทัศน์ตามยุทธศาสตร์ชาติ 20 ปี “ประเทศไทยมีความมั่นคง มั่งคั่ง ยั่งยืน” เป็นประเทศพัฒนาแล้ว ด้วยการพัฒนาตามหลักปรัชญาของเศรษฐกิจพอเพียง และตามนโยบายนายอิทธิพล คุณปลื้ม รัฐมนตรีว่าการกระทรวงวัฒนธรรม ในการสืบสาน รักษา ต่อยอดงานวัฒนธรรม ด้วยการนำคุณค่าของวัฒนธรรม มาสร้างสรรค์สินค้าและบริการ เพื่อเพิ่มมูลค่าทางเศรษฐกิจให้วัฒนธรรมสร้างมูลค่าและสร้างคุณค่า สร้างรายได้จากการท่องเที่ยวและบริการทางวัฒนธรรม

ที่มา : https://www.thaigov.go.th/news/contents/details/26468
