รัฐบาลไทย-ข่าวทำเนียบรัฐบาล-พุทธิพงษ์ ลุยหนักจับเฟคนิวส์ เรียกตัวสอบปล่อยข่าวปลอม ไวรัสโคโรนา

วันพฤหัสบดีที่ 6 กุมภาพันธ์ 2563
พุทธิพงษ์ ลุยหนักจับเฟคนิวส์ เรียกตัวสอบปล่อยข่าวปลอม ไวรัสโคโรนา
พุทธิพงษ์ ลุยหนักจับเฟคนิวส์ เรียกตัวสอบปล่อยข่าวปลอม ไวรัสโคโรนา
นายพุทธิพงษ์ ปุณณกันต์ รมว.ดิจิทัลเพื่อเศรษฐกิจและสังคม (ดีอีเอส) ได้นำเจ้าหน้าที่กระทรวงฯ และเจ้าหน้าที่ตำรวจ และหน่วยงานที่เกี่ยวข้อง ขออนุมัติหมายศาลเข้าตรวจค้นบุคคลต้องสงสัยปล่อยข่าวปลอมเรื่องไวรัสโคโรนา จำนวน 6 จุด คือ อ.ราชสาสน์ จ.ฉะเชิงเทรา 1 จุด, อ.เมือง  จ.กาญจนบุรี 2 จุด, อ.ธัญบุรี จ.ปทุมธานี 1 จุด , จ.สมุทรปราการ 1 จุด และ จ.ปทุมธานี 1 จุด เบื้องต้นสามารถจับผู้โพสต์ได้แล้ว 4 ราย ซึ่งทั้ง4 ราย ปอท. จะนำดำเนินการตามขั้นตอนทางกฎหมายต่อไป ทั้งนี้ จุดที่ทางรัฐมนตรีว่าการกระทรวงดิจิทัลเพื่อเศรษฐกิจและสังคม ลงพื้นที่ไปตรวจสอบด้วยตนเอง อำเภอราชสาส์น  จ.ฉะเชิงเทรา เป็นจุดที่มีผู้โพสต์เผยแพร่ข้อมูลเท็จเกี่ยวกับการปล่อยข่าวปลอมประเด็น "ไวรัสโคโรน่า" โดยมีการระบุว่า “บรรเทิง มีผู้ป่วยติดเชื้อโคโรน่า  กำลังเข้ามารักษาตัวที่โรงพยาบาลพุทธโสธร อืมแล้วมาพักอยู่หน่วยมะเร็งวิทยา ไหนว่าเอาอยู่ ไหนว่าคุมได้  ขอกลับบ้านก่อนเด้อ ค่อยมาฮอด ข้อยผ่าน” ซึ่งสร้างความตื่นตระหนกให้แก่ประชาชนในพื้นที่เป็นอย่างมาก ทั้งนี้ จากการสอบปากคำในเบื้องต้น บุคคลต้องสงสัยยอมรับว่า เป็นคนที่เผยแพร่ข้อความดังกล่าวจริง
******************

ที่มา : https://www.thaigov.go.th/news/contents/details/26333
