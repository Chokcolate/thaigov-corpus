รัฐบาลไทย-ข่าวทำเนียบรัฐบาล-สำนักงานปลัดกระทรวงยุติธรรม จัดกิจกรรม “ขยะแลกไข่ ใส่ใจลดโลกร้อน” ตามมาตรการลดและคัดแยกขยะมูลฝอยในหน่วยงานภาครัฐ

วันอังคารที่ 3 กันยายน 2562
สำนักงานปลัดกระทรวงยุติธรรม จัดกิจกรรม “ขยะแลกไข่ ใส่ใจลดโลกร้อน” ตามมาตรการลดและคัดแยกขยะมูลฝอยในหน่วยงานภาครัฐ
สำนักงานปลัดกระทรวงยุติธรรม จัดกิจกรรม “ขยะแลกไข่ ใส่ใจลดโลกร้อน” ตามมาตรการลดและคัดแยกขยะมูลฝอยในหน่วยงานภาครัฐ
ในวันอังคารที่ ๓ กันยายน ๒๕๖๒ ณ บริเวณชั้น ๒ หน้าเคาน์เตอร์ประชาสัมพันธ์ กระทรวงยุติธรรม อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพฯ สำนักงานปลัดกระทรวงยุติธรรม จัดกิจกรรม “ขยะแลกไข่ ใส่ใจลดโลกร้อน” เพื่อรณรงค์และสร้างการมีส่วนร่วมของทุกภาคส่วน ในการดูแลรักษาสิ่งแวดล้อม และตระหนักถึงปัญหาซึ่งเกิดจากขยะพลาสติก โดยมีข้าราชการ พนักงาน และผู้ที่สนใจนำขวดพลาสติก และกระป๋องอลูมิเนียม มาแลกไข่ไก่ปลอดสารพิษ ซึ่งการดำเนินกิจกรรมดังกล่าวเป็นส่วนหนึ่งของตามมาตรการลดและคัดแยกขยะมูลฝอยในหน่วยงานภาครัฐ ตามมติคณะรัฐมนตรี เมื่อวันที่ ๑๗ กรกฎาคม ๒๕๖๒ รวมทั้งเป็นไปตามประกาศเจตนารมณ์ ร่วมลด คัดแยกขยะ ลดใช้ถุงพลาสติก และกล่องโฟมบรรจุอาหาร ของสำนักงานปลัดกระทรวงยุติธรรม โอกาสนี้ ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม และนางสาวรวิวรรณ์ ศรีวนาภิรมย์ ผู้ช่วยปลัดกระทรวงยุติธรรม ได้เยี่ยมชมและร่วมกิจกรรม “ขยะแลกไข่ ใส่ใจลดโลกร้อน” ด้วย

ที่มา : https://www.thaigov.go.th/news/contents/details/22763
