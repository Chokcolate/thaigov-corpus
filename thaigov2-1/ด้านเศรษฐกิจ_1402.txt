รัฐบาลไทย-ข่าวทำเนียบรัฐบาล-รองปลัดฯ จุลพงษ์ ร่วมเป็นเกียรติและมอบรางวัลในงานรางวัลการเงินระหว่างประเทศ ปี 2562  (International Finance Awards 2019)

วันอังคารที่ 4 กุมภาพันธ์ 2563
รองปลัดฯ จุลพงษ์ ร่วมเป็นเกียรติและมอบรางวัลในงานรางวัลการเงินระหว่างประเทศ ปี 2562  (International Finance Awards 2019)
นายจุลพงษ์  ทวีศรี รองปลัดกระทรวงอุตสาหกรรม ร่วมเป็นเกียรติและมอบรางวัลในงานรางวัลการเงินระหว่างประเทศ ปี 2562  ณ โรงแรม วอลดอร์ฟ แอสโทเรีย กรุงเทพฯ
วันที่ 31 มกราคม 2563 เวลา 18.00 น. นายจุลพงษ์  ทวีศรี รองปลัดกระทรวงอุตสาหกรรม ร่วมเป็นเกียรติและมอบรางวัลในงานรางวัลการเงินระหว่างประเทศ ปี 2562 (International Finance Awards 2019) พร้อมด้วยเอกอัครราชทูตมาเลเซียประจำประเทศไทย โดยรางวัลดังกล่าวเป็นรางวัลที่เชิดชูเกียรติให้แก่บุคคลหรือองค์กรในภาคอุตสาหกรรมการเงินระดับสากล ที่มีการดำเนินกิจการที่โดดเด่นและมีคุณค่าต่อภาคการเงินในระดับโลก
นอกจากนี้รางวัลการเงินระหว่างประเทศยังแสดงให้เห็นถึงมาตรฐานระดับสูงสุดด้านนวัตกรรมและผลการดำเนินงานขององค์กรที่มุ่งสร้างสรรค์ผลงานและอุทิศตนเพื่อส่งเสริมให้ภาคอุตสาหกรรมการเงินเติบโตและก้าวหน้า พิธีมอบรางวัลดังกล่าวจัดขึ้น ณ โรงแรม วอลดอร์ฟ แอสโทเรีย กรุงเทพฯ โดยผู้ประกอบไทยที่ได้รับรางวัลในครั้งนี้ อาทิ PTT Exploration and Production Public Company Limited (PTTEP) ในด้าน Best Investor Relations Energy Company , B.Grimm Power  Public Company Limited ในด้าน Best CEO in the Energy Sector

ที่มา : https://www.thaigov.go.th/news/contents/details/26272
