รัฐบาลไทย-ข่าวทำเนียบรัฐบาล-ยอดจองบ้านถูกทั่วไทย ได้รับความนิยมอย่างล้นหลาม

วันพฤหัสบดีที่ 5 มีนาคม 2563
ยอดจองบ้านถูกทั่วไทย ได้รับความนิยมอย่างล้นหลาม
วันพฤหัสบดีที่ 5 มีนาคม 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลพอใจผลการขับเคลื่อนงานพัฒนาคุณภาพชีวิตด้านที่อยู่อาศัยของประชาชน เพื่อให้ผู้มีรายได้น้อยมีโอกาสและทางเลือกในการเข้าถึงที่อยู่อาศัย ช่วยลดรายจ่ายภาคครัวเรือนจากการเช่าบ้านราคาสูง ผ่านโครงการ บ้านถูกทั่วไทย ที่มีราคาเช่าเริ่มต้น 999 บาท/เดือน สัญญาเช่า 1 ปี จำนวน 10,000 หน่วยทั่วประเทศ เปิดให้จองสิทธิตั้งแต่วันที่ 9 ม.ค. - 30 มิ.ย. 63 ซึ่งที่ผ่านมาได้รับการตอบรับจากประชาชนอย่างมาก มียอดจองกว่า 17,000 หน่วย และจะให้สิทธิผู้ลงทะเบียนทำสัญญาตามลำดับก่อน – หลัง สำหรับโครงการที่ได้รับความนิยมสูงสุด 3 อันดับแรก คือ โครงการบ้านพระราม 4 โครงการเคหะชุมชนออเงิน และโครงการบ้านเอื้ออาทรภูเก็ต ผู้สนใจสอบถามข้อมูลเพิ่มเติมได้ที่ การเคหะแห่งชาติ โทร. 1615
​
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/26911
