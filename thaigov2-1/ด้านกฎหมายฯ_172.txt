รัฐบาลไทย-ข่าวทำเนียบรัฐบาล-กระทรวงยุติธรรม ขับเคลื่อนโครงการโรงเรียนยุติธรรมอุปถัมภ์ ณ โรงเรียนมัธยมสาธิตวัดพระศรีมหาธาตุ มหาวิทยาลัยราชภัฏพระนคร

วันอาทิตย์ที่ 19 มกราคม 2563
กระทรวงยุติธรรม ขับเคลื่อนโครงการโรงเรียนยุติธรรมอุปถัมภ์ ณ โรงเรียนมัธยมสาธิตวัดพระศรีมหาธาตุ มหาวิทยาลัยราชภัฏพระนคร
นางสาวรวิวรรณ์ ศรีวนาภิรมย์ ผู้ช่วยปลัดกระทรวงยุติธรรม เป็นประธานเปิดโครงการโรงเรียนยุติธรรมอุปถัมภ์ ประจำปีงบประมาณ พ.ศ. ๒๕๖๓
ในวันศุกร์ที่ ๑๗ มกราคม ๒๕๖๓ เวลา ๑๓.๓๐ น.
ณ โรงเรียนมัธยมสาธิตวัดพระศรีมหาธาตุ มหาวิทยาลัยราชภัฏพระนคร
เขตบางเขน กรุงเทพฯ
นางสาวรวิวรรณ์ ศรีวนาภิรมย์ ผู้ช่วยปลัดกระทรวงยุติธรรม
เป็นประธานเปิดโครงการโรงเรียนยุติธรรมอุปถัมภ์ ประจำปีงบประมาณ พ.ศ. ๒๕๖๓
โดยมี นางสาวฉวีวรรณ แสนทวี ผู้อำนวยการสำนักพัฒนาบุคลากรกระทรวงยุติธรรม
ผู้บริหารโรงเรียนมัธยมสาธิตวัดพระศรีมหาธาตุ มหาวิทยาลัยราชภัฏพระนคร
นักเรียนชั้นมัธยมศึกษาชั้นปีที่ ๔ - ๕ จำนวน ๒๘๐ คน
รวมทั้งผู้ที่เกี่ยวข้อง เข้าร่วมฯ
เพื่อให้ความรู้เด็กและเยาวชนให้มีภูมิคุ้มกัน ป้องกันไม่ให้กลายเป็นผู้กระทำหรือตกเป็นเหยื่อ
โดยรู้เท่าไม่ถึงการณ์ เสริมสร้างจิตสำนึกและระเบียบวินัย
ให้คำแนะนำและวิธีการในการดำรงชีวิต
และสร้างจิตสำนึกในการไม่ยอมรับและการต่อต้านการทุจริตทุกรูปแบบ
โดยมีการบรรยายให้ความรู้ หัวข้อ การรู้เท่าทันภัยจากสังคมและสื่อออนไลน์
และฐานการเรียนรู้ผ่านกิจกรรม หัวข้อ สิทธิหน้าที่ของพลเมือง
โอกาสนี้ ผู้ช่วยปลัดกระทรวงยุติธรรม กล่าวว่า เด็กและเยาวชนเป็นผู้มีบทบาทสำคัญ
อย่างยิ่งต่อการพัฒนาประเทศในด้านต่างๆ รวมถึงด้านกระบวนการยุติธรรม ซึ่งจำเป็นต้อง
ได้รับการปลูกฝังความคิด ค่านิยม ทัศนคติ กระตุ้นให้มีจิตสำนึกในความถูกต้อง
กิจกรรมภายใต้โครงการโรงเรียนยุติธรรมอุปถัมภ์ กระทรวงยุติธรรมได้มุ่งเน้น
จัดกิจกรรมให้ความรู้ในเชิงป้องกันกับนักเรียนในสถานศึกษาตามกรอบเนื้อหา
การป้องกันตนเองจากภัยสังคม การสร้างจิตสำนึกและวินัยในตนเอง การรู้เท่าทัน
และห่างไกลยาเสพติด รวมถึงการต่อต้านการทุจริตคอร์รัปชัน เพื่อให้เด็กและเยาวชน
มีภูมิคุ้มกัน ป้องกันไม่ให้กลายเป็นผู้กระทำหรือตกเป็นเหยื่อโดยรู้เท่าไม่ถึงการณ์
เสริมสร้างจิตสำนึกและระเบียบวินัย และการดำรงชีวิตอย่างถูกต้อง
********************************************

ที่มา : https://www.thaigov.go.th/news/contents/details/25898
