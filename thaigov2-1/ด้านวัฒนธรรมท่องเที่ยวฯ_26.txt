รัฐบาลไทย-ข่าวทำเนียบรัฐบาล-รมว.ท่องเที่ยวและกีฬา มอบนโยบายการบริหารงานด้านท่องเที่ยว และด้านการกีฬา

วันอังคารที่ 13 สิงหาคม 2562
รมว.ท่องเที่ยวและกีฬา มอบนโยบายการบริหารงานด้านท่องเที่ยว และด้านการกีฬา
รัฐมนตรีว่าการกระทรวงการท่องเที่ยวและกีฬา เป็นประธานมอบนโยบายการบริหารงานแก่ผู้เข้าร่วมโครงการพัฒนาศักยภาพบุคลากรเพื่อขับเคลื่อนนโยบายการพัฒนาการท่องเที่ยวและกีฬา
วันที่ 11 สิงหาคม 2562 นายพิพัฒน์ รัชกิจประการ รัฐมนตรีว่าการกระทรวงการท่องเที่ยวและกีฬา (รมว.กก.) พร้อมคณะเดินทางมาเป็นประธานมอบนโยบายการบริหารงานแก่ผู้เข้าร่วมโครงการพัฒนาศักยภาพบุคลากรเพื่อขับเคลื่อนนโยบายการพัฒนาการท่องเที่ยวและกีฬาของกระทรวงการท่องเที่ยวและกีฬา ประจำปีงบประมาณ พ.ศ. 2562 ณ โรงแรมพีซลากูน่า รีสอร์ท แอนด์ สปา จังหวัดกระบี่ โดยมี พ.ต.ท.มล.กิติบดี ประวิตร ผู้ว่าราชการจังหวัดกระบี่ กล่าวต้อนรับและแนะนำให้ผู้ร่วมสัมมนาได้รู้จักสภาพโดยทั่วไป รวมถึงศักยภาพด้านการท่องเที่ยวของจังหวัดกระบี่
รมว.พิพัฒน์ กล่าวถึงนโยบายที่จะเร่งรัดผลักดันให้เกิดผลสำเร็จเป็นรูปธรรมเกิดประโยชน์แก่ประเทศชาติ        และประชาชนทั้งด้านการท่องเที่ยวและด้านการกีฬา ดังต่อไปนี้
แนวนโยบายในการขับเคลื่อนด้านการท่องเที่ยว                                    1. ยกระดับความปลอดภัยให้กับนักท่องเที่ยว (Safe)                                2.ส่งเสริมความสะอาดในแหล่งท่องเที่ยว (Clean)                                  3. ส่งเสริมความเป็นธรรมในการท่องเที่ยว (Fair) รณรงค์และส่งเสริม
ผู้ประกอบการไม่ให้เอารัดเอาเปรียบนักท่องเที่ยว                                      4. ส่งเสริมการท่องเที่ยวอย่างยั่งยืนและรักษ์สิ่งแวดล้อม (Sustainablity)
ส่งเสริมการท่องเที่ยวโดยชุมชน (Community-Based Tourism) เพื่อกระจายรายได้สู่ชุมชน
แนวนโยบายในการขับเคลื่อนด้านการกีฬา                                              1. ส่งเสริมให้คนไทยออกกำลังกาย เล่นกีฬาและนันทนาการอย่างสม่ำเสมอ  2. ส่งเสริมการนำวิทยาศาสตร์การกีฬามาใช้ในการพัฒนานักกีฬา                  3. ส่งเสริมโรงเรียนกีฬา เฉพาะด้าน เช่น ฟุตบอล, กอล์ฟ และวอลเล่ย์บอล เป็นต้น
4. ส่งเสริม Sport Tourism                                                                 5. ส่งเสริมความร่วมมือด้านกีฬาระหว่างประเทศ                                      6. ส่งเสริมการจัดกิจกรรมกีฬาระดับโลกในประเทศไทย                              7. ส่งเสริมนักกีฬาไทยสู่กีฬาระดับโลก                                                    ภายหลังการมอบนโยบายทั้งด้านการท่องเที่ยวและกีฬาแก่บุคลากรในสังกัดแล้ว ยังได้รับฟังการนำเสนอแผนการขับเคลื่อนภารกิจ ระยะ 3 เดือน/ 6 เดือน/ และ 12 เดือน ซึ่งเป็นข้อสรุปจากการประชุมระดมสมองที่จัดขึ้นตามโครงการพัฒนาศักยภาพเพื่อขับเคลื่อนนโยบายฯ ระหว่าง วันที่ 9-11 สิงหาคม 2562 ณ จังหวัดกระบี่ โดยรัฐมนตรีฯ ได้กล่าวเน้นย้ำแก่ข้าราชการและเจ้าหน้าที่ว่า "แนวโน้มเศรษฐกิจในปีหน้าภาคการท่องเที่ยว     น่าจะต้องเป็นเป้าหมายหลักด้านรายได้ที่จะต้องชักนำนักท่องเที่ยวต่างชาติเข้ามาเพื่อสร้างรายได้แก่ประเทศไทยเพิ่มขึ้น ดังนั้น หากหน่วยงานต้องการให้สนับสนุนเรื่องใดก็ขอให้บอก ยินดีไปผลักดันทั้งคณะรัฐมนตรี ฃด้านเศรษฐกิจ และคณะรัฐมนตรี แต่ขอให้ทุกหน่วยทุ่มเททำงานให้เกิดผลสำเร็จอย่างเป็นรูปธรรม ต้องช่วยกันทำงานหนักขึ้นกว่าเดิม ทำงานเป็นทีม ต่อไปนี้ จะไม่มีคำว่าทีมการท่องเที่ยวแห่งประเทศไทย ทีมการกีฬา      แห่งประเทศไทย ทีมกรมพลศึกษา ทีมกรมท่องเที่ยว ทีมอื่นๆ จนไปถึงทีมกระทรวง ที่เป็นอิสระต่อกัน ทุกคนต้องมีเป้าหมายเดียวกัน และรับผิดชอบร่วมกัน ผมขอให้ทุกหน่วยงานนำกลยุทธ์และแผนการผลักดันการท่องเที่ยวและกีฬา ที่จะดำเนินการใน3 เดือน 6 เดือน 12 เดือน ที่ได้นำเสนอมานี้ ถือว่าเป็น commitment ที่จะนำไปปฏิบัติ    ให้ลุล่วงและได้รับประสิทธิภาพสูงสุดกับประเทศนะครับ” รมว.พิพัฒน์ กล่าวในที่สุด

ที่มา : https://www.thaigov.go.th/news/contents/details/22183
