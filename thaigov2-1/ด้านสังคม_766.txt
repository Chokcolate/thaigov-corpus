รัฐบาลไทย-ข่าวทำเนียบรัฐบาล-รมว.ดีอีเอส ย้ำพร้อมพัฒนา 5G ให้เกิดขึ้นเร็วที่สุด

วันจันทร์ที่ 24 กุมภาพันธ์ 2563
รมว.ดีอีเอส ย้ำพร้อมพัฒนา 5G ให้เกิดขึ้นเร็วที่สุด
รมว.ดีอีเอส ย้ำพร้อมพัฒนา 5G ให้เกิดขึ้นเร็วที่สุด
นายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) ร่วมเป็นประธานในพิธีเปิดอบรมหลักสูตร Digital Transformation CEO รุ่น 2 และกล่าวปาฐกถาในหัวข้อ Digital Transformation for CEO 2020: ผู้นำยุคดิจิทัล 2020 โดยกล่าวว่า มีหลายคนถามทำไม 5G ประเทศไทยเพิ่งประมูล เพราะ 5G ไม่ใช่โทรศัพท์มือถือ แบบ 3G 4G ในอดีต แต่เป็น network ที่จะรองรับทั้ง AI IoT Robotics จะมีส่วนในการปฏิวัติปฏิรูปชีวิตประจำวันทุกเรื่อง การรักษาพยาบาล การศึกษา คมนาคม ทุกอย่างต้องมี 5G เป็นเน็ตเวิร์ครองรับ นั่นเป็นเหตุผลที่เวลาชวนทุกคนมาลงทุน ประเทศไทยเป็นประเทศแรกที่ประมูล 5G แล้ว และจากนี้ไปต้องพัฒนา 5G ให้เกิดขึ้นเร็วที่สุด ภายในปีนี้ ผมเชื่อว่าได้เห็นเกิดขึ้นแน่นอน หลายประเทศใช้แล้ว เช่น เกาหลี อเมริกา ภูมิภาคเรายังไม่มีใครใช้ การที่เราประมูลและผลักดันให้เกิด 5G การเอาเงินเข้าประเทศก็เรื่องหนึ่ง แต่ระบบ 5G จริงๆ มีเรื่องการรักษาพยาบาล คมนาคม การใช้ประโยชน์ ข้อมูลข่าวสาร หากใครจับ trend นี้ได้ ต่อไปมีงานทำแน่นอน
ซึ่งผมเป็นคนผลักดันให้ CAT และ TOT ประมูล5G แข่งกับเอกชนเอง เหตุผลคือผมมองแล้วว่า 5G ไม่ใช่โทรศัพท์มือถือ และหากเราจะเอา 5G มาใช้ประโยชน์ด้านสังคม ให้คนแก่คนเฒ่าได้ใช้ และทุกครั้งต้องไปจ่าย operator ก็จะสิ้นเปลืองเงิน แต่หากมี 5G ของรัฐวิสาหกิจ สองหน่วยงานนี้สามารถทำแบบไม่เอากำไร เพื่อช่วยคนแก่ คนจน ภาคการเกษตร การศึกษา การรักษาพยาบาล การคมนาคม ทำทุกเรื่องที่เป็นการช่วยสังคมได้ นั่นคือสิ่งที่ผมมองเห็นว่า CAT และ TOT ต้องประมูลสู้ มีอีกหลายเรื่อง ที่กระทรวงทำ เราพยายามทำแบบใหม่ ทำเชิงรุก รับฟังพี่น้องประชาชนให้มาก และนำมาสู่การปฏิบัติ เราพยายามจะเลิกทำแบบ top down รูปแบบการทำงานจะเปลี่ยนรูปแบบใหม่ รับฟังความคิดเห็นเอกชนให้เยอะ รัฐต้องเป็นผู้สนับสนุนที่ดี ไม่ใช่สร้างกำแพงให้เอกชนสิ่งข้ามรั้วก่อนจะไปแข่งกับเอกชน เราต้องทลายกำแพงของรัฐเอง เพื่อสนับสนุนเอกชน ให้โตให้ได้
****************

ที่มา : https://www.thaigov.go.th/news/contents/details/26690
