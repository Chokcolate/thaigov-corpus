รัฐบาลไทย-ข่าวทำเนียบรัฐบาล-“จุรินทร์” ดันสินค้าบ่งชี้ทางภูมิศาสตร์ (GI ) จดทะเบียน เพิ่มรายได้ให้ชุมชน พร้อมหนังสือรับรอง 5 รายดีเด่นตัวอย่าง

วันจันทร์ที่ 2 กันยายน 2562
“จุรินทร์” ดันสินค้าบ่งชี้ทางภูมิศาสตร์ (GI ) จดทะเบียน เพิ่มรายได้ให้ชุมชน พร้อมหนังสือรับรอง 5 รายดีเด่นตัวอย่าง
นายจุรินทร์ ลักษณวิศิษฏ์ หัวหน้าพรรคประชาธิปัตย์ รองนายกรัฐมนตรี และรัฐมนตรีว่าการกระทรวงพาณิชย์ ในโอกาสลงพื้นที่จังหวัดสงขลา โครงการพาณิชย์สัญจร ได้เป็นประธานมอบหนังสือรับรองการขึ้นทะเบียนสินค้าสิ่งบ่งชี้ทางภูมิศาสตร์ (GI) ภาคใต้ 5 รายการ
ได้แก่ ส้มโอหอมควนลัง (จังหวัดสงขลา) ทุเรียนสาลิกาพังงา ปลาดุกร้าทะเลน้อยพัทลุง จำปาดะสตูล และกาแฟเมืองกระบี่ พร้อมประกาศเดินหน้านโยบายส่งเสริมสินค้า GI อย่างครบวงจร โดยมุ่งผลักดันการขึ้นทะเบียนเพื่อเพิ่มมูลค่าให้สินค้าท้องถิ่น ยกระดับวิสาหกิจชุมชนให้เข้มแข็ง รวมทั้งจัดทีม Mobile Unit ลงพื้นที่กระจายความรู้ด้านทรัพย์สินทางปัญญาสู่ชุมชน
โดยนายจุรินทร์ กล่าวว่า ได้มอบนโยบายให้ปลัดกระทรวงพาณิชย์ ประสานกับผู้ว่าราชการจังหวัดทั่วประเทศ เพื่อให้มีการคัดเลือกสินค้าพื้นถิ่นที่สามารถผลักดันให้ขึ้นทะเบียนสินค้าบ่งชี้ทางภูมิศาสตร์ GI มุ่งเน้นให้เกิดการสร้างมูลค่าสินค้าท้องถิ่น ให้ความสำคัญกับสินค้าชุมชนที่มีคุณภาพและมีลักษณพิเศษที่เป็นผลมาจากปัจจัยทางภูมิศาสตร์มาผสมผสานกับภูมิปัญญาท้องถิ่นของคนในพื้นที่ ยกระดับวิสาหกิจชุมชนให้เข็มแข็ง และการมอบหนังสือรับรอง
ในครั้งนี้เป็นเพียงส่วนหนึ่งของสินค้าภาคใต้เท่านั้น จึงอยากขอให้ทุกจังหวัดได้ดำเนินการต่อไปเพื่อให้กรมทรัพย์สินทางปัญญา กระทรวงพาณิชย์ เร่งรัดการจดทะเบียนคุ้มครองเพื่อให้สามารถนำไปใช้ประโยชน์เชิงพาณิชย์ทั้งภายในและภายนอกประเทศ
ทั้งนี้ที่ผ่านมาสินค้า GI ไทยสามารถสร้างมูลค่าทางการตลาดได้มากกว่า 5,000 ล้านบาท โดยกระทรวงพาณิชย์ตั้งเป้าที่จะเพิ่มมูลค่าการตลาดให้สูงขึ้น โดย ระสานความร่วมมือกับภาคท้องถิ่นดำเนินการส่งเสริมและคุ้มครอง GI อย่างครบวงจร เพื่อให้สินค้าอัตลักษณ์ชุมชน

ที่มา : https://www.thaigov.go.th/news/contents/details/22683
