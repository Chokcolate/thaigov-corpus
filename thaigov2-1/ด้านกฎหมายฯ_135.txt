รัฐบาลไทย-ข่าวทำเนียบรัฐบาล-รมว.ยุติธรรม แถลงข่าวกรณีดีเอสไอออกหมายเรียกดีเจแมนและใบเตยเข้าให้ข้อมูลในฐานะพยานเกี่ยวกับคดีแชร์ Forex ๓D

วันพุธที่ 20 พฤศจิกายน 2562
รมว.ยุติธรรม แถลงข่าวกรณีดีเอสไอออกหมายเรียกดีเจแมนและใบเตยเข้าให้ข้อมูลในฐานะพยานเกี่ยวกับคดีแชร์ Forex ๓D
รมว.ยุติธรรม แถลงข่าวกรณีดีเอสไอออกหมายเรียกดีเจแมนและใบเตยเข้าให้ข้อมูลในฐานะพยานเกี่ยวกับคดีแชร์ Forex ๓D
ในวันอังคารที่ ๑๙ พฤศจิกายน ๒๕๖๒ เวลา ๑๓.๐๐ น.
ณ บริเวณด้านหน้าศูนย์ยุติธรรมสร้างสุข กระทรวงยุติธรรม ชั้น ๒
อาคารราชบุรีดิเรกฤทธิ์ ศูนย์ราชการเฉลิมพระเกียรติ
นายสมศักดิ์ เทพสุทิน รัฐมนตรีว่าการกระทรวงยุติธรรม พร้อมด้วย
ว่าที่ร้อยตรี ธนกฤต จิตรอารีย์รัตน์ เลขานุการรัฐมนตรีว่าการกระทรวงยุติธรรม
นายสามารถ เจนชัยจิตรวนิช ผู้ช่วยรัฐมนตรีประจำกระทรวงยุติธรรม
นายไตรยฤทธิ์ เตมหิวงศ์ รองอธิบดีกรมสอบสวนคดีพิเศษ
และพันตำรวจโท ปกรณ์ สุชีวกุล รองอธิบดีกรมสอบสวนคดีพิเศษ แถลงข่าวต่อสื่อมวลชน กรณีกรมสอบสวนคดีพิเศษ
ออกหมายเรียกนายพัฒนพล กุญชร ณ อยุธยา (ดีเจ แมน) และนางสาวสุธีวัน ทวีสิน (ใบเตย)
กรณีดีเอสไอ ออกหมายเรียกเพื่อให้ข้อมูลในฐานะพยาน คดีพิเศษ ที่ ๑๕๓/๒๕๖๒ กรณีประชาชนอ้างว่า
ถูกหลอกลวงให้ลงทุนซื้อเงินตราต่างประเทศ (FOREX ๓D)
รัฐมนตรีว่าการกระทรวงยุติธรรมกล่าวว่า การตรวจสอบของกรมสอบสวนคดีพิเศษมีประชาชนจำนวนมาก
อ้างว่าถูกหลอกลวงให้ร่วมลงทุนซื้อขายแลกเปลี่ยนเงินตราต่างประเทศ (FOREX ๓D) แล้วไม่ได้รับผลตอบแทนตามที่กล่าวอ้าง
จำนวน ๘,๗๒๐ ราย รวมมูลค่าความเสียหายกว่า ๒ หมื่นล้าน
กรมสอบสวนคดีพิเศษได้ขอความร่วมมือไปกับสถาบันทางการเงินให้ดูเส้นทางการใช้จ่ายซึ่งร่วมมือกับ
สำนักงานป้องกันและปราบปรามการฟอกเงิน ร่วมตรวจสอบรับคดี  FOREX ๓D และ แชร์แม่มณีด้วย

ที่มา : https://www.thaigov.go.th/news/contents/details/24690
