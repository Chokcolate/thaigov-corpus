รัฐบาลไทย-ข่าวทำเนียบรัฐบาล-การแข่งขันวิ่ง “ เลน้อยรัน 2019  ”

วันพุธที่ 31 กรกฎาคม 2562
การแข่งขันวิ่ง “ เลน้อยรัน 2019  ”
เนื่องจากการวิ่งนั้นเป็นการออกกำลังกายที่ดีและสามารถเป็นภูมิป้องกันโรคได้หลายชนิด นอกจากนั้นยังเป็นการสนับสนุนส่งเสริมการท่องเที่ยวของจังหวัดต่างๆทั่วประเทศให้เจริญก้าวหน้าขึ้นอีกด้วย
วันที่ 21 กรกฎาคม 2562 นายพิพัฒน์  รัชกิจประการ  รัฐมนตรีว่าการกระทรวงการท่องเที่ยวและกีฬา  เป็นประธานเปิดการแข่งขันวิ่ง “ เลน้อยรัน 2019  ” ซึ่งจังหวัดพัทลุง  โดยการกีฬาแห่งประเทศไทยจังหวัดพัทลุง  สมาคมกีฬาแห่งจังหวัดพัทลุง และชมรมวิ่งเพื่อสุขภาพจังหวัดพัทลุง ได้ร่วมกันจัดขึ้น  โดยมีนายกู้เกียรติ  วงศ์กระพันธุ์  ผวจ.พัทลุง  นายศิลป์ชัย  รามณีย์  รอง  ผวจ.พัทลุง  นางนาที  รัชกิจประการ ส.ส.ระบบบัญชีรายชื่อพรรคภูมิใจไทย  นายภูมิศิษฏ์  คงมี  และนายฉลอง เทอดวีระพงศ์  ส.ส.พัทลุง พรรคภูมิใจไทย และคณะ เข้าร่วมกิจกรรมด้วย ณ บริเวณหน้าร้านอาหารสามกั๊ก  ถนนเฉลิมพระเกียรติ  80พรรษา อ.ควนขนุน  จ.พัทลุง ทั้งนี้เพื่อสนับสนุนส่งเสริมการออกกำลังกายแก่กลุ่มนักเรียน  นักศึกษา ประชาชน ทั้งในและต่างจังหวัด  ส่งเสริมสุขภาพจิต สุขภาพกายให้แข็งแกร่ง  สนับสนุนส่งเสริมการท่องเที่ยวของจังหวัดพัทลุงให้ก้าวไกลยิ่งขึ้น รวมทั้งเป็นการประชาสัมพันธ์และจัดหารายได้เพื่อนำไปสนับสนุนการเป็นเป็นเจ้าภาพจัดการแข่งขันกีฬาเยาวชนแห่งชาติ ครั้งที่ 37และการแข่งขันกีฬาอาวุโสแห่งชาติ  ครั้งที่ 4 (พ.ศ.2564) ณ จังหวัดพัทลุง
สำหรับการแข่งขัน “ เลน้อยรัน 2019  ” ในครั้งนี้ได้แบ่งการแข่งขันออกเป็น  3 ประเภท ประกอบด้วย ประเภทฮาล์ฟมาราธอน ระยะทาง 21.1 กิโลเมตร ประเภทซุปเปอร์มินิมาราธอน ระยะทาง 15  กิโลเมตร  และประเภทไมโครมาราธอน ระยะทาง 5กิโลเมตร  โดยมีนักวิ่งทั้งในและต่างจังหวัดเข้าร่วมการแข่งขันในครั้งนี้ประมาณ  3,500  คน  ซึ่งนายพิพัฒน์  รัชกิจประการ  รัฐมนตรีว่าการกระทรวงการท่องเที่ยวและกีฬา  นายศิลป์ชัย  รามณีย์  รอง  ผวจ.พัทลุง   นายภูมิศิษฏ์  คงมี  และนายฉลอง เทิดวีระพงศ์  ส.ส.พัทลุง พรรคภูมิใจไทย  พร้อมคณะ ได้เข้าร่วมเดินเพื่อออกกำลังกาย ระยะทางประมาณ  4  กิโลเมตรด้วย
นายพิพัฒน์  รัชกิจประการ  รัฐมนตรีว่าการกระทรวงการท่องเที่ยวและกีฬา  กล่าวว่า  ทางกระทรวงฯจะให้การสนับสนุนส่งเสริมในการวิ่งมาราธอนประเภทต่างๆขึ้นทุกจังหวัดทั่วประเทศ  เนื่องจากการวิ่งนั้นเป็นการออกกำลังกายที่ดีและสามารถเป็นภูมิป้องกันโรคได้หลายชนิด นอกจากนั้นยังเป็นการสนับสนุนส่งเสริมการท่องเที่ยวของจังหวัดต่างๆทั่วประเทศให้เจริญก้าวหน้าขึ้นอีกด้วย  ในส่วนของการวิ่งแข่งขันในกลุ่มเยาวชน  นักเรียน  นักศึกษานั้น  ยังเป็นการป้องกันมิให้บุคคลเหล่านี้เข้าไปยุ่งเกี่ยวกับยาเสพติดและอบายมุขต่างๆอีกด้วย
อย่างไรก็ตามจากการที่ทางจังหวัดพัทลุง และหน่วยงานรัฐที่เกี่ยวข้องได้ร่วมกันขับเคลื่อนการพัฒนาการท่องเที่ยวอย่างจริงจังและต่อเนื่องนั้น ทำให้นักท่องเที่ยวทั้งในและต่างประเทศเดินทางเข้ามาท่องเที่ยวใน จ.พัทลุงเพิ่มสูงขึ้นกว่าปีที่ผ่านมา โดยในครึ่งปีของปี 2562 นี้ อัตราการเติบโตการท่องเที่ยวของจังหวัดพัทลุงพุ่งสูงขึ้นเป็นร้อยละ 8 จนทำให้เป็นอันดับ 3 ของประเทศ ส่วนจังหวัดที่มีอัตราเจริญเติบโตสูงสุดในครึ่งปีนี้ได้แก่ จ.ราชบุรี ที่พุ่งสูงขึ้นร้อยละ 11 อันดับ 2 ได้แก่ จ.จันทรบุรี พุ่งสูงขึ้นร้อยละ 9 ส่วนอันดับที่ 4 ได้แก่ จ.บุรีรัมย์ พุ่งสูงขึ้นร้อยละ 6 ส่วนอันดับ 5 ได้แก่ จ.แม่ฮ่องสอน ที่อัตราการเจริญเติบโตของการท่องเที่ยวพุ่งสูงขึ้นร้อยละ 5

ที่มา : https://www.thaigov.go.th/news/contents/details/21881
