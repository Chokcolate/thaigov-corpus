รัฐบาลไทย-ข่าวทำเนียบรัฐบาล-เลขานุการรัฐมนตรีว่าการกระทรวงยุติธรรม ร่วมอำนวยการและแถลงข่าว การเข้าตรวจค้นบริษัทและแหล่งผลิต และจำหน่ายวัตถุอันตราย

วันพฤหัสบดีที่ 14 พฤศจิกายน 2562
เลขานุการรัฐมนตรีว่าการกระทรวงยุติธรรม ร่วมอำนวยการและแถลงข่าว การเข้าตรวจค้นบริษัทและแหล่งผลิต และจำหน่ายวัตถุอันตราย
เลขานุการรัฐมนตรีว่าการกระทรวงยุติธรรม ร่วมอำนวยการและแถลงข่าวการเข้าตรวจค้นบริษัทและแหล่งผลิต และจำหน่ายวัตถุอันตราย
วันพฤหัสบดีที่ ๑๔ พฤศจิกายน ๒๕๖๒ เวลา ๐๙.๐๐ น.
ณ เทศบาลตำบลสามโคก จังหวัดปทุมธานี
นายสมศักดิ์ เทพสุทิน รัฐมนตรีว่าการกระทรวงยุติธรรม มอบหมายให้
ว่าที่ร้อยตรีธนกฤต จิตรอารีย์รัตน์ เลขานุการรัฐมนตรีว่าการกระทรวงยุติธรรม
เข้าร่วมอำนวยการในการตรวจค้นบริษัทและแหล่งผลิต และจำหน่ายวัตถุอันตราย
โดยการบูรณาการร่วมกับกรมวิชาการเกษตร
โดยมี พันตำรวจเอก ไพสิฐ วงศ์เมือง อธิบดีกรมสอบสวนคดีพิเศษ
พันตำรวจโท วรรณพงษ์ คชรักษ์ ผู้อำนวยการสถาบันนิติวิทยาศาสตร์
นายไตรยฤทธิ์ เตมหิวงศ์ รองอธิบดีกรมสอบสวนคดีพิเศษ
เจ้าหน้าที่จากกองคดีคุ้มครองผู้บริโภค เข้าร่วมปฏิบัติการดังกล่าว
ในการนี้ เลขานุการรัฐมนตรีว่าการกระทรวงยุติธรรม ได้ร่วมตรวจค้น
บริษัท วีไอพี คิงดอม ๙๙๙ จำกัด ผู้ผลิตและจำหน่ายสารชีวภัณฑ์กำจัดวัชพืช
ยี่ห้อ “ซุปเปอร์ไลค์” รวมทั้งมีผลิตภัณฑ์ชนิดอื่นๆ อีกหลายชนิด
ซึ่งบริษัทดังกล่าวตั้งอยู่ในพื้นที่ จังหวัดปทุมธานี
จากนั้น เลขานุการรัฐมนตรีว่าการกระทรวงยุติธรรม
ได้แถลงข่าวร่วมกับหน่วยงานที่เกี่ยวข้องในการการเข้าตรวจค้นบริษัทดังกล่าว
โดยในวันเดียวกันนี้ ได้มีการตรวจค้น จำนวน ๕ จุดพร้อมกัน ได้แก่
บริษัท สมาร์ท ไบโอเทค คอร์ปอเรชั่น จำกัด ตั้งอยู่ที่จังหวัดนนทบุรี
จำนวน ๒ จุด (คดีพิเศษที่ ๗๓/๒๕๖๒)
บริษัท วีไอพี คิงดอม ๙๙๙ จำกัด ตั้งอยู่ที่จังหวัดปทุมธานี จำนวน ๑ จุด
และ จังหวัดนครราชสีมา จำนวน ๒ จุด (คดีพิเศษที่ ๗๔/๒๕๖๒)
ทั้งนี้ กรมสอบสวนคดีพิเศษ จะได้เร่งดำเนินคดีและสรุปสำนวนเพื่อส่งพนักงานอัยการฟ้องคดีต่อไป

ที่มา : https://www.thaigov.go.th/news/contents/details/24582
