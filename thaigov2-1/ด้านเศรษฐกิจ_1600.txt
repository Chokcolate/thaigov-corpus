รัฐบาลไทย-ข่าวทำเนียบรัฐบาล-รมช.มนัญญา ผลักดันสหกรณ์การเกษตรนาโยง

วันจันทร์ที่ 2 มีนาคม 2563
รมช.มนัญญา ผลักดันสหกรณ์การเกษตรนาโยง
รมช.มนัญญา ผลักดันสหกรณ์การเกษตรนาโยง บูรณาการเข้าจัดจำหน่าย ซูเปอร์มาร์เก็ตสหกรณ์
นางสาวมนัญญา  ไทยเศรษฐ์  รัฐมนตรีช่วยว่าการกระทรวงเกษตรและสหกรณ์ พร้อมด้วยนายพิเชษฐ์  วิริยะพาหะ อธิบดีกรมส่งเสริมสหกรณ์ และข้าราชการหน่วยงานในสังกัดกระทรวงเกษตรและสหกรณ์ ลงพื้นที่ตรวจเยี่ยมการดำเนินงานของสหกรณ์การเกษตรนาโยง จำกัด ณ สหกรณ์การเกษตรนาโยง อำเภอนาโยง จังหวัดตรัง (ในวันที่ 29 ก.พ. 2563)
นางสาวมนัญญา  ไทยเศรษฐ์  รัฐมนตรีช่วยว่าการกระทรวงเกษตรและสหกรณ์ กล่าวว่า ตามนโยบายของของกระทรวงเกษตรและสหกรณ์ ให้ความสำคัญและคุณค่าในการรวมตัวของเกษตรกรในรูปแบบสหกรณ์ พร้อมที่จะส่งเสริมสนับสนุนงานสหกรณ์ในทุกมิติภายใต้กรอบของความเป็นองค์กรแบบสหกรณ์ ซึ่งสอดคล้องกับโครงการซูเปอร์มาร์เก็ตสหกรณ์ ที่จะเป็นเครือข่ายในช่องทางการจัดจำหน่ายสินค้าภายในสหกรณ์ร่วมกัน ซึ่งกรณีของสหกรณ์การเกษตร  นาโยง จำกัด และผลประกอบการการดำเนินงานภายในสหกรณ์มีการบริหารจัดการบัญชีอย่างเป็นระบบ นับเป็นตัวอย่างที่ดีในดำเนินงาน และการบูรณาการพัฒนาร่วมกันของทุกภาคส่วน
นอกจากนี้สหกรณ์การเกษตรนาโยง จำกัด   ได้ดำเนินงาน 6 ด้าน คือ ธุรกิจสินเชื่อ  ธุรกิจรับฝากเงิน  ธุรกิจจัดหาสินค้ามาจำหน่าย ธุรกิจรวบรวมผลผลิต ธุรกิจแปรรูปผลผลิตการเกษตรและการผลิตสินค้า และธุรกิจให้บริการร้านกาแฟซึ่งสหกรณ์ของจังหวัดตรัง ที่ได้พัฒนาตนเองภายใต้การมีส่วนร่วมของสมาชิก โดยสหกรณ์ได้ยกระดับตนเองในการพัฒนาด้านยางพารา อาทิ เช่น
- สหกรณ์กองทุนสวนยางบ้านหนองครก จำกัด ยกระดับตนเองเป็นสหกรณ์แปรรูปหมอนยางพารา ที่นอนยางพารา
- สหกรณ์การเกษตรปะเหลียน จำกัด  ได้ยกระดับในการส่งเสริมอาชีพสมาชิกปลูกพริกไทยพันธุ์ปะเหลียน ซึ่งจังหวัดตรังได้รับเป็นโครงการหนึ่งในการส่งเสริมเพื่อจดทะเบียนพริกไทยพันธุ์ปะเหลียน เป็นพืช GI ของจังหวัดตรัง
กลุ่มโฆษกและวิเคราะห์ข่าว
กองเกษตรสารนิเทศ
สำนักงานปลัดกระทรวงเกษตรและสหกรณ์
โทร 02 281 0859 ต่อ 137
แฟกส์ 02 2822871

ที่มา : https://www.thaigov.go.th/news/contents/details/26840
