รัฐบาลไทย-ข่าวทำเนียบรัฐบาล-รองปลัดกระทรวงยุติธรรม เปิดการประชุมเชิงปฏิบัติการสำนักงานยุติธรรมจังหวัด เพื่อการขับเคลื่อนงานแก้ไขปัญหาจังหวัดชายแดนภาคใต้ ครั้งที่ ๒/๒๕๖๒

วันอาทิตย์ที่ 22 กันยายน 2562
รองปลัดกระทรวงยุติธรรม เปิดการประชุมเชิงปฏิบัติการสำนักงานยุติธรรมจังหวัด เพื่อการขับเคลื่อนงานแก้ไขปัญหาจังหวัดชายแดนภาคใต้ ครั้งที่ ๒/๒๕๖๒
พันตำรวจโท พงษ์ธร ธัญญสิริ รองปลัดกระทรวงยุติธรรมรองปลัดกระทรวงยุติธรรม เปิดการประชุมเชิงปฏิบัติการสำนักงานยุติธรรมจังหวัด เพื่อการขับเคลื่อนงานแก้ไขปัญหาจังหวัดชายแดนภาคใต้ ครั้งที่ ๒/๒๕๖๒
ในวันพฤหัสบดีที่ ๑๙ กันยายน ๒๕๖๒ เวลา ๐๙.๐๐ น. ณ โรงแรมเซ็นทารา หาดใหญ่ อำเภอหาดใหญ่ จังหวัดสงขลา พันตำรวจโท พงษ์ธร ธัญญสิริ รองปลัดกระทรวงยุติธรรม เป็นประธานพิธีเปิดการประชุมเชิงปฏิบัติการสำนักงานยุติธรรมจังหวัดเพื่อการขับเคลื่อนงานแก้ไขปัญหาจังหวัดชายแดนภาคใต้ ครั้งที่ ๒/๒๕๖๒ โดยมีนางสาวพัชรศรี ศรีเมือง ผู้อำนวยการกองยุทธศาสตร์และแผนงาน นางสาววันรพี ขาวสะอาด หัวหน้ากลุ่มงานนโยบายและยุทธศาสตร์ด้านความมั่นคง และผู้แทนจากสำนักงานยุติธรรมจังหวัดในพื้นที่จังหวัดชายแดนภาคใต้เข้าร่วมฯ เพื่อหารือแลกเปลี่ยนข้อมูลประเด็นกรอบการดำเนินงานระดับนโยบายที่เกี่ยวข้องกับการแก้ไขปัญหาจังหวัดชายแดนภาคใต้ และการสนับสนุนศูนย์ยุติธรรมชุมชนให้มีศักยภาพในการอำนวยความยุติธรรมในพื้นที่ได้อย่างเต็มที่
ในโอกาสนี้ พันตำรวจโท พงษ์ธรฯ กล่าวว่า “เราต้องทำงานให้ประชาชนเชื่อมั่น เชื่อถือ และศรัทธาด้วยความจริง (Trust by Truth)” รวมทั้งได้มอบนโยบายและข้อเสนอแนะการขับเคลื่อนการแก้ไขปัญหาจังหวัดชายแดนภาคใต้ของสำนักงานยุติธรรมจังหวัดและศูนย์ยุติธรรมชุมชน ประจำปีงบประมาณ พ.ศ. ๒๕๖๓

ที่มา : https://www.thaigov.go.th/news/contents/details/23275
