รัฐบาลไทย-ข่าวทำเนียบรัฐบาล- “พุทธิพงษ์” นำคณะผู้บริหารกระทรวงดิจิทัลฯ รับฟังนโยบายพร้อมสานต่อนโยบายเร่งด่วนของรัฐบาล

วันศุกร์ที่ 9 สิงหาคม 2562
“พุทธิพงษ์” นำคณะผู้บริหารกระทรวงดิจิทัลฯ รับฟังนโยบายพร้อมสานต่อนโยบายเร่งด่วนของรัฐบาล
“พุทธิพงษ์” นำคณะผู้บริหารกระทรวงดิจิทัลฯ รับฟังนโยบายพร้อมสานต่อนโยบายเร่งด่วนของรัฐบาล
นายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ร่วมประชุมชี้แจงนโยบายของรัฐบาลต่อผู้บริหารระดับสูง เมื่อวันที่ 8 สิงหาคม 2562 ณ ห้องแกรนด์ไดมอนด์บอลรูม อาคารอิมแพ็ค ฟอรั่ม เมืองทองธานี โดยมี พล.อ.ประยุทธ์ จันทร์โอชา นายกรัฐมนตรีและรมว.กลาโหม เป็นประธานการประชุมชี้แจงนโยบาย เพื่อให้หัวหน้าส่วนราชการระดับกระทรวง กรม รัฐวิสากิจและข้าราชการการเมืองได้รับทราบถึงนโยบายเร่งด่วนและนโยบายที่รัฐบาลให้ความสำคัญ จากนายกรัฐมนตรีโดยตรง พร้อมด้วยรองนายกรัฐมนตรีทุกคน ชี้แจงนโยบายรัฐบาลที่สำคัญเฉพาะด้าน ซึ่งจะช่วยให้ในการจัดลำดับความสำคัญและมุ่งเน้นผลักดันนโยบายไปสู่การปฎิบัติมีความชัดเจนยิ่งขี้น ในการนี้ มีรัฐมนตรี ผู้บัญชาการเหล่าทัพ หัวหน้าส่วนราชการระดับสูง และผู้ว่าราชการจังหวัดทั่วประเทศจากทุกหน่วยงานร่วมรับฟัง ในเวทีได้มีการแจงเอกสารคำแถลงนโยบายของคณะรัฐมนตรี(ครม.) ที่ได้แถลงต่อรัฐสภาที่ผ่านมา
********************

ที่มา : https://www.thaigov.go.th/news/contents/details/22103
