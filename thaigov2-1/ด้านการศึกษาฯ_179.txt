รัฐบาลไทย-ข่าวทำเนียบรัฐบาล-ดร.สุวิทย์ (รมว.อว.) เปิดการประชุมแพทยศาสตร์ศึกษาแห่งประเทศไทย ครั้งที่ 20 พร้อมรับยุค DIGITAL TRANSFORMATION

วันอาทิตย์ที่ 15 ธันวาคม 2562
ดร.สุวิทย์ (รมว.อว.) เปิดการประชุมแพทยศาสตร์ศึกษาแห่งประเทศไทย ครั้งที่ 20 พร้อมรับยุค DIGITAL TRANSFORMATION
ดร.สุวิทย์ (รมว.อว.) เปิดการประชุมแพทยศาสตร์ศึกษาแห่งประเทศไทย ครั้งที่ 20 พร้อมรับยุค DIGITAL TRANSFORMATION
(11 ธันวาคม 2562) คณะแพทยศาสตร์ศิริราชพยาบาล มหาวิทยาลัยมหิดล จัดงานประชุมวิชาการแพทยศาสตร์ศึกษาแห่งประเทศไทย ครั้งที่ 20 (Educational Disruption in medical schools) การศึกษายุคใหม่รองรับการเปลี่ยนแปลง โดยมี ดร.สุวิทย์ เมษินทรีย์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม (รมว.อว.) เป็นประธานเปิดงานและกล่าวสุนทรพจน์ ณ ห้องประชุมราชปนัดดาสิรินธร อาคารศรีสวรินธิรา โรงพยาบาลศิริราช
การประชุมแพทยศาสตร์ศึกษาแห่งประเทศไทย ครั้งที่ 20 ภายใต้หัวข้อ “Educational Disruption in Medical Schools” เป็นการประชุมวิชาการระดับนานาชาติด้านแพทยศาสตร์ศึกษา จัดขึ้นระหว่างวันที่ 11 - 13 ธันวาคม 2562 ณ อาคารศรีสวรินธิรา โรงพยาบาลศิริราช เพื่อให้ผู้มีส่วนเกี่ยวข้องกับการศึกษาด้านแพทยศาสตร์ได้ร่วมแลกเปลี่ยนเรียนรู้ วางรากฐานระบบการศึกษาที่ทันต่อยุค Digital Transformation สำหรับแพทยศาสตร์ศึกษาในอนาคต ที่ไม่ใช่เฉพาะสถาบันการผลิตแพทย์แห่งประเทศไทย แต่รวมไปถึงสถาบันการผลิตแพทย์ในระดับอาเซียนด้วย
อีกทั้งการประชุมในครั้งนี้ มุ่งเน้นให้เข้าถึงบุคลากรที่หลากหลาย รวมถึงการประชุมแยกย่อยในเรื่องและหัวข้อที่สามารถเลือกเข้าร่วมประชุมได้ตามอัธยาศัย ทั้งในรูปแบบออนไลน์และประชุมด้วยตนเอง โดยมีวิทยากรผู้เชี่ยวชาญทั้งจากยุโรป อเมริกา อาเซียนเข้าร่วม ซึ่งเป็นการเปิดโอกาสให้ผู้สนใจในวงวิชาการศึกษาแพทย์ และผู้ที่เกี่ยวข้องกับการศึกษาในศาสตร์อื่น ๆ สามารถเข้าร่วมประชุมได้
เผยแพร่ : จิรายุ รุจิพงษ์วาที
ส่วนสื่อสารองค์กร
กระทรวงการอุดมศึกษา วิทยาศาสตร์ วิจัยและนวัตกรรม
โทรศัพท์ 0 2333 3700 ต่อ 3728 - 3732 โทรสาร 0 2333 3834
Facebook : @MHESIThailand
Call Center โทร.1313

ที่มา : https://www.thaigov.go.th/news/contents/details/25222
