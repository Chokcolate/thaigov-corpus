รัฐบาลไทย-ข่าวทำเนียบรัฐบาล- รมว.ยธ. ประชุมผู้บริหารกระทรวงยุติธรรม พร้อมติดตามผลการดำเนินงานของหน่วยงานในสังกัดกระทรวงยุติธรรม

วันพุธที่ 4 กันยายน 2562
รมว.ยธ. ประชุมผู้บริหารกระทรวงยุติธรรม พร้อมติดตามผลการดำเนินงานของหน่วยงานในสังกัดกระทรวงยุติธรรม
นายสมศักดิ์ เทพสุทิน รัฐมนตรีว่าการกระทรวงยุติธรรม เป็นประธานการประชุมผู้บริหารกระทรวงยุติธรรม ครั้งที่ ๔/๒๕๖๒
ในวันพุธที่ ๔ กันยายน ๒๕๖๒ เวลา ๐๙.๐๐ น. ณ ห้องประชุมกระทรวงยุติธรรม ๑ ชั้น ๙ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ ถนนแจ้งวัฒนะ กรุงเทพฯ นายสมศักดิ์ เทพสุทิน รัฐมนตรีว่าการกระทรวงยุติธรรม เป็นประธานการประชุมผู้บริหารกระทรวงยุติธรรม ครั้งที่ ๔/๒๕๖๒ โดยมี ว่าที่ร้อยตรี ธนกฤต จิตรอารีย์รัตน์ เลขานุการรัฐมนตรีว่าการกระทรวงยุติธรรม นายวิวัฒน์ นิติกาญจนา ที่ปรึกษารัฐมนตรีว่าการกระทรวงยุติธรรม นายสามารถ เจนชัยจิตรวนิช ผู้ช่วยรัฐมนตรีประจำกระทรวงยุติธรรม ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม และคณะผู้บริหารกระทรวงยุติธรรม เข้าร่วมฯ โดยในที่ประชุม นายสมศักดิ์ฯ ได้กล่าวถึงสาระสำคัญจากการประชุมคณะรัฐมนตรีประจำสัปดาห์ ทั้งนี้ ผู้บริหารกระทรวงยุติธรรม ได้รายงานความก้าวหน้าเกี่ยวกับผลการดำเนินงานของหน่วยงานในสังกัดกระทรวงยุติธรรม

ที่มา : https://www.thaigov.go.th/news/contents/details/22805
