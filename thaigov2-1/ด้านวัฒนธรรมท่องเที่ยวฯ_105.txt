รัฐบาลไทย-ข่าวทำเนียบรัฐบาล-นายอิทธิพล คุณปลื้ม รัฐมนตรีว่าการกระทรวงวัฒนธรรม เป็นประธานฝ่ายฆราวาสในพิธีอัญเชิญพระบรมเกศาธาตุ และพระบรมสารีริกธาตุกลับประเทศศรีลังกา

วันจันทร์ที่ 20 มกราคม 2563
นายอิทธิพล คุณปลื้ม รัฐมนตรีว่าการกระทรวงวัฒนธรรม เป็นประธานฝ่ายฆราวาสในพิธีอัญเชิญพระบรมเกศาธาตุ และพระบรมสารีริกธาตุกลับประเทศศรีลังกา
นายอิทธิพล คุณปลื้ม รัฐมนตรีว่าการกระทรวงวัฒนธรรม เป็นประธานฝ่ายฆราวาสในพิธีอัญเชิญพระบรมเกศาธาตุ และพระบรมสารีริกธาตุกลับประเทศศรีลังกา
วันที่ ๑๕ มกราคม ๒๕๖๓ เวลา ๑๖.๐๐ น. สมเด็จพระวันรัต เจ้าอาวาสวัดบวรนิเวศวิหาร เป็นประธานฝ่ายสงฆ์ และนายอิทธิพล คุณปลื้ม รัฐมนตรีว่าการกระทรวงวัฒนธรรม เป็นประธานฝ่ายฆราวาสในพิธีอัญเชิญพระบรมเกศาธาตุ และพระบรมสารีริกธาตุกลับประเทศศรีลังกา โดยมีพระเดชพระคุณ พระวาธุระคุมบุเร ธรรมรัตนะเถโร เจ้าอาวาสวัดเนลลิกาลา อินเตอร์เนชันแนล บุดดิสต์ เซ็นเตอร์ นายสมันซา จายาสุริยา เอกอัครราชทูตศรีลังกาประจำประเทศไทย นายอดิศักดิ์ ภาณุพงศ์ ประธานฝ่ายคฤหัสถ์โครงการอัญเชิญพระบรมเกศาธาตุ ผู้บริหารกระทรวงวัฒนธรรม คณะสงฆ์จากศรีลังกา และพุทธศาสนิกชน เข้าร่วมในพิธี ณ วัดบวรนิเวศวิหาร เขตพระนคร กรุงเทพฯ
ทั้งนี้ มูลนิธิสมเด็จพระญาณสังวร สมเด็จพระสังฆราช วัดบวรนิเวศวิหาร ในพระบรมราชูปถัมภ์ ร่วมกับ กระทรวงวัฒนธรรม กรุงเทพมหานคร มูลนิธิธรรมดี และองค์กรภาคี อัญเชิญพระบรมเกศาธาตุ และพระบรมสารีริกธาตุจากประเทศศรีลังกา มาประดิษฐาน ณ พระตำหนักเพ็ชร วัดบวรนิเวศวิหาร ให้ประชาชนกราบสักการะเพื่อความเป็นสิริมงคลแก่ชีวิต ตั้งแต่วันที่ ๑๕ ธันวาคม ๒๕๖๒ – ๑๕ มกราคม ๒๕๖๓

ที่มา : https://www.thaigov.go.th/news/contents/details/25919
