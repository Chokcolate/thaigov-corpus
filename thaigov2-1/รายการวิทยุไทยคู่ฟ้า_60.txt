รัฐบาลไทย-ข่าวทำเนียบรัฐบาล-รัฐบาลเดินหน้าบริหารจัดการน้ำอย่างต่อเนื่อง

วันอังคารที่ 17 กันยายน 2562
รัฐบาลเดินหน้าบริหารจัดการน้ำอย่างต่อเนื่อง
วันอังคารที่ 17 กันยายน 2562
​
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลอนุมัติงบกลางกว่า 19,000 ล้านบาท เพื่อเพิ่มแหล่งกักเก็บน้ำและเพิ่มต้นทุนน้ำ 144 โครงการ และโครงการก่อสร้างฝายชะลอน้ำ 30,000 แห่งทั่วประเทศ รวมทั้งกระจายให้ทุกจังหวัดแก้ไขและบรรเทาปัญหาภัยแล้งและน้ำท่วม นอกจากนี้ยังเห็นชอบโครงการก่อสร้างอุโมงค์ระบายน้ำจากคลองภาษีเจริญถึงคลองสนามชัย และโครงการแก้ปัญหาอุทกภัยลุ่มน้ำเพชรบุรีตอนล่าง สำหรับในปี 2563 จะดำเนินการตามแผนปฏิบัติการภายใต้แผนแม่บทการบริหารจัดการทรัพยากรน้ำกว่าจำนวน 57,000 โครงการ วงเงิน 3.1 แสนล้านบาท ครอบคลุมทุกภาคของประเทศ และเตรียมจัดตั้งศูนย์บัญชาการเฉพาะกิจและกองอำนวยการศูนย์อำนวยการน้ำแห่งชาติที่มีสำนักงานทรัพยากรน้ำแห่งชาติเป็นผู้รับผิดชอบต่อไป
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/23150
