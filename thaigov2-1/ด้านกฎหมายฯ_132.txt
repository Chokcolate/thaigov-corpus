รัฐบาลไทย-ข่าวทำเนียบรัฐบาล-รมว.ยุติธรรม ปล่อยแถวประชาสัมพันธ์สร้างการรับรู้ ความเข้าใจให้กับผู้ประกอบกิจการสถานบันเทิง โดยได้ลงพื้นที่สถานบริการย่านรามคำแหง  ขอให้เข้มงวดเรื่องยาเสพติด อาวุธ สิ่งผิดกฎหมาย

วันจันทร์ที่ 18 พฤศจิกายน 2562
รมว.ยุติธรรม ปล่อยแถวประชาสัมพันธ์สร้างการรับรู้ ความเข้าใจให้กับผู้ประกอบกิจการสถานบันเทิง โดยได้ลงพื้นที่สถานบริการย่านรามคำแหง  ขอให้เข้มงวดเรื่องยาเสพติด อาวุธ สิ่งผิดกฎหมาย
รมว.ยุติธรรม ปล่อยแถวประชาสัมพันธ์สร้างการรับรู้ ความเข้าใจให้กับผู้ประกอบกิจการสถานบันเทิง โดยได้ลงพื้นที่สถานบริการย่านรามคำแหง  ขอให้เข้มงวดเรื่องยาเสพติด อาวุธ สิ่งผิดกฎหมาย
ในวันศุกร์ที่ ๑๕ พฤศจิกายน ๒๕๖๒ เวลา ๒๑.๐๐ น.​ ณ​ สำนักงานเขตวังทองหลาง​ กรุงเทพ​ฯ​ นายสมศักดิ์ เทพสุทิน รัฐมนตรีว่าการกระทรวง​ยุติธรรม​ ในฐานะประธานคณะกรรมการอำนวยการประสานกำกับติดตามผลการดำเนินงาน ตามคำสั่งหัวหน้าคณะรักษาความสงบแห่งชาติที่ ๒๒/๒๕๕๘ เป็นประธานปล่อยแถวประชาสัมพันธ์สร้างการรับรู้ ความเข้าใจให้กับผู้ประกอบกิจการสถานบันเทิง​ โดยมี​ ว่าที่ร้อยตรีธนกฤต จิตรอารีย์รัตน์ เลขานุการรัฐมนตรีว่าการกระทรวงยุติธรรม​ นายสามารถ เจนชัยจิตรวนิช ผู้ช่วยรัฐมนตรีประจำกระทรวงยุติธรรม​ นายวิทยา สุริยะวงค์​ รองปลัดกระทรวงยุติธรรม นายสหการณ์ เพ็ชรนรินทร์ อธิบดีกรมพินิจและคุ้มครองเด็กและเยาวชน​ และ​นางวันทนีย์ วัฒนะ รองปลัดกรุงเทพมหานคร  พร้อมด้วยผู้ที่​เกี่ยวข้อง​เข้าร่วมฯ​ ซึ่งการปล่อยแถวประกอบด้วยเจ้าหน้าที่หลายหน่วยงาน​ อย่างกรมพินิจและคุ้มครองเด็กและเยาวชน สถาบันนิติวิทยาศาสตร์​ สำนักงาน​ ป.ป.ส.​ กรมการปกครอง กรุงเทพมหานคร  สรรพสามิต  สำนักงานคณะกรรมการควบคุมเครื่องดื่มแอลกอฮอล์  สำนักงานตำรวจแห่งชาติ กรมกิจการเด็กและเยาวชน  และเครือข่ายเยาวชนป้องกันนักดื่มหน้าใหม่ เครือข่ายรณรงค์ป้องกันภัยแอลกอฮอล์และเครือข่ายเฝ้าระวังธุรกิจสุรา กว่า ๑๐๐ คน
โดยได้มีการลงพื้นที่ตรวจสถานบันเทิง ภายในซอยมหาดไทย หรือ ซอยรามคำแหง ๖๕ และซอยลาดพร้าว ๑๒๒ เพื่อประชาสัมพันธ์ให้ผู้ประกอบการร้านเหล้าผับบาร์  ปฏิบัติตามกฎหมายอย่างเคร่งครัด
นายสมศักดิ์ฯ ระบุว่า การลงพื้นที่ครั้งนี้เพื่อสร้างการรับรู้ให้กับผู้ประกอบการปฏิบัติตามกฎหมาย และตักเตือนให้เยาวชนห่างไกลยาเสพติด ซึ่งเป็นเรื่องสำคัญที่กระทรวงยุติธรรมมุ่งเน้น เพราะทุกวันนี้ผู้ต้องขังที่มีกว่าร้อยละ ๘๐ เป็นคดียาเสพติด
ยืนยันการลงพื้นที่ครั้งนี้เพื่อสร้างความเข้าใจ ไม่ได้มุ่งหวังทำลายหรือมาไล่จับกุมสถานบริการ  แต่สถานบริการต้องทำตามกฎหมาย คือ ไม่จำหน่ายเครื่องดื่มแอลกอฮอล์ให้ผู้อายุไม่ถึง ๒๐ ปี ไม่เปิดเกินเวลาที่กฎหมายกำหนด และไม่ให้พกพาอาวุธ หรือนำยาเสพติดเข้าไปในร้าน รวมทั้งไม่ยอมให้มีการเล่นการพนัน และการค้ามนุษย์ ที่สำคัญสถานบริการที่มีคำสั่งปิด ๕ ปีแล้ว ต้องไม่เปิดให้บริการอีกจนกว่าจะครบกำหนด  ส่วนร้านที่อยู่ในเขตพื้นที่โซนนิ่ง หากพบว่ามีการทำความผิดดังกล่าวจะถูกสั่งปิดเป็นการถาวร  สถานที่นี้จะห้ามขายเหล้าเบียร์โดยเด็ดขาด หากผู้ใดฝ่าฝืนจะถูกจำคุกไม่เกิน ๑ ปี ปรับไม่เกิน ๒๐,๐๐๐ บาท หรือทั้งจำทั้งปรับ

ที่มา : https://www.thaigov.go.th/news/contents/details/24653
