รัฐบาลไทย-ข่าวทำเนียบรัฐบาล-นางปิยนุช วุฒิสอน ผู้ตรวจราชการกระทรวงดิจิทัลฯ เป็นประธานการประชุมหารือหน่วยงานที่เกี่ยวข้องในการจัดทำกฎเกณฑ์ด้านพาณิชย์อิเล็กทรอนิกส์ภายใต้องค์การการค้าโลก (WTO)

วันอังคารที่ 28 มกราคม 2563
นางปิยนุช วุฒิสอน ผู้ตรวจราชการกระทรวงดิจิทัลฯ เป็นประธานการประชุมหารือหน่วยงานที่เกี่ยวข้องในการจัดทำกฎเกณฑ์ด้านพาณิชย์อิเล็กทรอนิกส์ภายใต้องค์การการค้าโลก (WTO)
นางปิยนุช วุฒิสอน ผู้ตรวจราชการกระทรวงดิจิทัลฯ เป็นประธานการประชุมหารือหน่วยงานที่เกี่ยวข้องในการจัดทำกฎเกณฑ์ด้านพาณิชย์อิเล็กทรอนิกส์ภายใต้องค์การการค้าโลก (WTO)
นางปิยนุช วุฒิสอน ผู้ตรวจราชการกระทรวงดิจิทัลเพื่อเศรษฐกิจและสังคม (ดีอีเอส) เป็นประธานการประชุมหารือหน่วยงานที่เกี่ยวข้องในการจัดทำกฎเกณฑ์ด้านพาณิชย์อิเล็กทรอนิกส์ภายใต้องค์การการค้าโลก (WTO) ณ ห้องประชุม 801 ชั้น 8 สำนักงานปลัดกระทรวงดิจิทัลฯ ศูนย์ราชการเฉลิมพระเกียรติ 80 พรรษา กรุงเทพฯ เมื่อวันที่ 27 มกราคม 2563 โดยมีผู้แทนจากกรมเจราจาการค้าระหว่างประเทศ สำนักงานคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) สำนักงานคณะกรรมการดิจิทัลเพื่อเศรษฐกิจและสังคมแห่งชาติ (สดช.) สำนักงานพัฒนาธุรกรรมทางอิเล็กทรอนิกส์ (องค์การมหาชน) (สพธอ.) สำนักงานส่งเสริมเศรษฐกิจดิจิทัล (สศด.) สำนักงานคณะกรรมการการรักษาความมั่นคงปลอดภัยไซเบอร์แห่งชาติ (สกมช.) สถาบันส่งเสริมการจัดการความรู้เพื่อสังคม (สคส.) และสำนักงานปลัดกระทรวงดิจิทัลเพื่อเศรษฐกิจและสังคม (สป.ดศ) เข้าร่วมการประชุม
ทั้งนี้ ประเทศไทยได้เข้าร่วมแถลงการณ์การเจรจาจัดทำข้อตกลงพาณิชย์อิเล็กทรอนิกส์ภายใต้องค์การการค้าโลก (WTO) ซึ่งปัจจุบัน มีประเทศสมาชิก WTO ที่เข้าร่วม 82 ประเทศ และอยู่ระหว่างการประชุมหารือ เจรจาและจัดทำกฎเกณฑ์ด้านพาณิชย์อิเล็กทรอนิกส์ในประเด็นสำคัญต่างๆ อันมีประเด็นที่เกี่ยวข้องกับภารกิจของกระทรวงฯ ได้แก่ ธุรกิจทางอิเล็กทรอนิกส์ การคุ้มครองข้อมูลส่วนบุคคล ความร่วมมือด้านความมั่นคงปลอดภัยไซเบอร์ การจัดทำกฎระเบียบด้านโทรคมนาคมพื้นฐาน
********************

ที่มา : https://www.thaigov.go.th/news/contents/details/26124
