รัฐบาลไทย-ข่าวทำเนียบรัฐบาล-กรุงไทยเปิดรับชำระค่าธรรมเนียมแรงงานต่างด้าวถึง  31 มีนาคมนี้

วันจันทร์ที่ 24 กุมภาพันธ์ 2563
กรุงไทยเปิดรับชำระค่าธรรมเนียมแรงงานต่างด้าวถึง  31 มีนาคมนี้
ธนาคารกรุงไทยอำนวยความสะดวกให้นายจ้าง ที่ได้รับอนุญาตให้นำคนต่างด้าวเข้ามาทำงานในประเทศ  3 สัญชาติ ได้แก่  เมียนมา  ลาว และกัมพูชา จนถึงวันที่ 31 มีนาคม  2563
ธนาคารกรุงไทยอำนวยความสะดวกให้นายจ้าง ที่ได้รับอนุญาตให้นำคนต่างด้าวเข้ามาทำงานในประเทศ  3 สัญชาติ ได้แก่  เมียนมา  ลาว และกัมพูชา ที่ใบอนุญาตจะสิ้นสุดก่อนวันที่ 31 มีนาคม 2563 และวันที่ 30 มิถุนายน 2563 สามารถชำระค่าธรรมเนียมใบอนุญาตทำงานและเงินหลักประกัน ผ่านสาขาธนาคารทั่วประเทศ  ตู้ ATM และ ส่วนนายจ้างที่เป็นนิติบุคคล ยังสามารถชำระผ่าน Krungthai Corporate Online  ได้อีกด้วย
ทั้งนี้  การชำระค่าธรรมเนียมผ่านช่องทางต่างๆของธนาคาร  นายจ้างเพียงยื่นคำขออนุญาตผ่านระบบ e-Service ของกรมการจัดหางาน หลังได้รับอนุญาตแล้ว นำใบแจ้งการชำระค่าธรรมเนียมใบอนุญาต และค่าเงินหลักประกันยื่นชำระผ่านช่องทางที่สะดวกได้ จนถึงวันที่ 31 มีนาคม  2563
ฝ่ายกลยุทธ์การตลาด
โทร 02-208-4174 – 8

ที่มา : https://www.thaigov.go.th/news/contents/details/26704
