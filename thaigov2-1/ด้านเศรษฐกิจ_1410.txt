รัฐบาลไทย-ข่าวทำเนียบรัฐบาล-ครม.อนุมัติหน้ากากอนามัย-เจลล้างมือ-วัตถุดิบผลิตหน้ากากอนามัย(สปันบอนด์) เป็นสินค้าควบคุม จุรินทร์ลุยกระจายสินค้าให้ทั่วถึง จับดะ! ถ้าพบกักตุน-โก่งราคา

วันพุธที่ 5 กุมภาพันธ์ 2563
ครม.อนุมัติหน้ากากอนามัย-เจลล้างมือ-วัตถุดิบผลิตหน้ากากอนามัย(สปันบอนด์) เป็นสินค้าควบคุม จุรินทร์ลุยกระจายสินค้าให้ทั่วถึง จับดะ! ถ้าพบกักตุน-โก่งราคา
วันที่ 4 กุมภาพันธ์ 2563 เวลา 15.00 น. ที่ตึกบัญชาการ ทำเนียบรัฐบาล นายจุรินทร์ ลักษณวิศิษฏ์ รองนายกรัฐมนตรีและรัฐมนตรีว่าการกระทรวงพาณิชย์ กล่าวถึงกรณีแก้ไขปัญหาหน้ากากอนามัย  ว่า วันนี้กระทรวงพาณิชย์ได้เสนอที่ประชุมคณะรัฐมนตรีให้ขอความเห็นชอบให้
1.หน้ากากอนามัย 2.วัตถุดิบที่ใช้ในการผลิตหน้ากากอนามัย(สปันบอนด์ Spunbond) และ3.เจลล้างมือ เป็นสินค้าควบคุม เพราะฉะนั้นขั้นตอนกระบวนการจากนี้ไปก็คือเร่งดำเนินการให้ลงประกาศในราชกิจจ์จาหนูเบกษา เมื่อประกาศแล้ว กระทรวงพาณิชย์จะออกประกาศให้เป็นสินค้าควบคุมตามกฏหมายต่อไปส่วนกระบวนการในการประกาศนั้น ตนได้ขอให้กรมการค้าภายใน กระทรวงพาณิชย์ ได้ประสานงานกับหน่วยงานที่เกี่ยวข้องเร่งดำเนินการลงประกาศให้เร็วที่สุดและตนจะลงนามประกาศกระทรวงพาณิชย์ให้เป็นสินค้าควบคุมทันทีคาดว่าถ้าเป็นไปได้จะเสร็จสิ้นภายในวันนี้และในวันพรุ่งนี้กรมการค้าภายในสามารถดำเนินการออกมาตรการต่างๆในการกำหนดอย่างน้อย 4 เรื่องที่จะสามารถดำเนินการได้เมื่อกำหนดเป็นสินค้าควบคุม
คือ 1.การขอให้แจ้งข้อมูลสำหรับผู้ผลิตผู้จำหน่ายหรือผู้จัดจำหน่ายและผู้ที่นำเข้าผู้ที่ส่งออกเป็นต้นโดยแจ้งข้อมูลในเรื่องของการผลิตการครอบครองการจำหน่ายที่เกี่ยวข้องที่จะเป็นประโยชน์ในการเข้าไปดูแล 2.การกระจายสินค้าสามารถที่จะเข้าไปดำเนินการได้ว่าผู้ผลิตจะต้องส่งไปที่ไหนอย่างไรเพื่อให้สินค้าได้กระจายไม่ไปกระทบที่ใดที่หนึ่ง 3.เรื่องของการส่งออกสามารถเข้าไปดำเนินการที่จะกำหนดได้ว่าการส่งออกเกินกว่าจำนวนเท่าไหร่จะต้องขออนุญาตจากกระทรวงพาณิชย์เพื่อควบคุมปริมาณเบื้องต้นถ้าเกิด 500 ชิ้นขึ้นไปต้องขออนุญาตส่งออกหรือขออนุญาตเคลื่อนย้ายออกนอกราชอาณาจักร 4.เรื่องของการติดป้ายแสดงราคาจำหน่ายรวมทั้งการที่จะต้องขายให้ตรงกับราคาที่ติดไว้
นายจุรินทร์ กล่าวว่า หลังจากประกาศให้สินค้าควบคุมจัดไปตามกระบวนการทั้งหมดแล้ว คาดว่าพรุ่งนี้กรมการค้าภายในมสามารถที่จะดำเนินการในเรื่องของการออกประกาศได้ขณะนี้ได้มีการประสานงานกับผู้ผลิตผู้จำหน่ายต่างๆไปพลางก่อน สำหรับคำถามเรื่องสินค้าขาดตลาดยางแห่งนั้นเป็นเรื่องของกรมการค้าภายในต้องเข้าไปเร่งประสานการกระจายสินค้าเพื่อให้มีความทั่วถึง และต้องยอมรับว่าขณะนี้ในช่วงไม่กี่วันมานี้มีการขาดแคลนของหน้ากากอนามัยเป็นหย่อมๆนั้นเป็นเรื่องที่พาณิชย์จังหวัดจะต้องเป็นผู้ดำเนินการรายงานข้อมูลทั้งหมดเข้ามายังส่วนกลางและกรมการค้าภายในเข้าไปบริหารจัดการในเรื่องของการกำหนดให้มีการกระจายสินค้าให้มีความทั่วถึง
โดยกรมการค้าภายในจะต้องเชิญผู้ผลิตซึ่งเมื่อวานนี้ (3กพ.2563)ได้หารือแล้วและผู้ที่ขายส่งเป็นจุดใหญ่แล้วร้านปลีกก็จะมารับไปต้องมาคุยกันว่าจะกระจายอย่างไรที่จะครี่คลายให้สถานการณ์ดีขึ้นโดยเร็ว
ส่วนเรื่องที่ต้องกำหนดจำนวนชิ้นในการขายต่อคนขอให้เป็นเรื่องของกรมการค้าภายในเป็นผู้กำหนดว่าควรจะกำหนดหรือไม่อย่างไร แต่เท่าที่ทราบขณะนี้ร้านขายส่งขายปลีกบางส่วนก็กำหนดสำหรับเป็นมาตรการเพื่อป้องกันไม่ให้มีการซื้อไปเก็บไว้ใช้เกินกว่าจำนวนที่จำเป็นต้องใช้เพราะว่าอาจจะมีผู้กังวลเรื่องสุขภาพอาจจะจำเป็นต้องใช้จากปกติ 10 ชิ้นก็อาจจะซื้อเผื่อไว้เป็น 20 ถึง 30 ชิ้นหากคิดตรงกันหมดสินค้าก็จะขายตลาดได้ จึงจะเข้าไปบริหารจัดการต่อไปโดยทางกรมการค้าภายใน ซึ่งก็จะเข้าไปบริหารจัดการได้ในการกำหนดและมีโทษตามกฏหมายถ้าพบว่ามีการขายแพงเกินจริงทั้งทางออนไลน์และอื่นๆ หากพบสามารถแจ้งได้ที่ 1569 จะมีเจ้าหน้าที่รับโทรศัพท์อยู่ตลอดเวลา หรือหากเป็นกลางคืนสามารถที่จะบันทึกเสียงไว้ได้และเจ้าหน้าที่จะเข้ามาดำเนินการให้กลับวอรูมของกระทรวงซึ่งท่านปลัดกระทรวงฯเป็นประธานเข้าไปแก้ปัญหาต่อไป ขณะนี้ทางเจ้าหน้าที่พาณิชย์จังหวัดก็เข้าไปตรวจในทุกจังหวัดอยู่แล้วตามที่สั่งการลงไปและมีการรายงานกลับมาที่วอรูม ส่วนที่มีการแจ้งข้อมูลเข้ามาส่งเจ้าหน้าที่ออกไปตรวจสอบโดยขอให้ข้อมูลมีรายละเอียดเพิ่มเติมซื้อที่ร้านไหนราคาเท่าไรเป็นสินค้าชนิดไหนเพราะบางครั้งแต่ละชนิดมีราคาที่แตกต่างกัน
รองนายกรัฐมนตรีและรัฐมนตรีว่าการกระทรวงพาณิชย์ กล่าวด้วยว่า  เมื่อวานนี้ได้เชิญ อย.(สำนักงานคณะกรรมการอาหารและยา ) เข้าร่วมประชุม และท่านรองเลขาธิการอย.ซึ่งเป็นแพทย์ได้แจ้งที่ประชุมและแถลงข่าวไปแล้วรอบหนึ่งว่าสำหรับสิ่งที่จะใช้ทดแทนเจลล้างมือได้ก็มีวิธีการอีกวิธีหนึ่งก็คือว่าหมั่นล้างมือบ่อยๆล้างด้วยสบู่ธรรมดาก็ได้ก็จะเป็นการช่วยป้องกันแก้ไขปัญหาการที่จะเป็นพาหะของการนำเชื้อโคโรน่าได้อีกทางหนึ่งด้วยตามคำแนะนำของแพทย์

ที่มา : https://www.thaigov.go.th/news/contents/details/26307
