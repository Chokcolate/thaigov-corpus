รัฐบาลไทย-ข่าวทำเนียบรัฐบาล-กระทรวงดิจิทัลฯ เปิดระบบ MDES Open Access เชื่อมต่อโครงข่ายเน็ตประชารัฐ

วันศุกร์ที่ 29 พฤศจิกายน 2562
กระทรวงดิจิทัลฯ เปิดระบบ MDES Open Access เชื่อมต่อโครงข่ายเน็ตประชารัฐ
กระทรวงดิจิทัลฯ เปิดระบบ MDES Open Access เชื่อมต่อโครงข่ายเน็ตประชารัฐ
ตามมติคณะรัฐมนตรี เมื่อวันที่ 25 มิถุนายน 2562 ได้มีมติเห็นชอบให้ดำเนินการเปิดโครงข่ายเน็ตประชารัฐครอบคลุม 24,700 หมู่บ้านของกระทรวงดิจิทัลเพื่อเศรษฐกิจและสังคม ตามหลักการ Open Access Network และปัจจุบันมีผู้ยื่นหนังสือแสดงความประสงค์ขอประกอบกิจการโทรคมนาคมมายังสำนักงานปลัดกระทรวงดิจิทัลเพื่อเศรษฐกิจและสังคม (สป.ดศ.) แล้ว จำนวน 8 ราย  โดยกระทรวงดิจิทัลเพื่อเศรษฐกิจและสังคม ได้จัดทำระบบ MDES Open Access : MDES-OA เพื่อรองรับการขอเชื่อมต่อโครงข่ายเน็ตประชารัฐแบบเปิด (Open Access Network) ผ่านอินเทอร์เน็ต https://mdes-oa.netpracharat.com ซึ่งขณะนี้ได้เปิดให้ผู้ประกอบกิจการโทรคมนาคมที่ยื่นความประสงค์จะขอเชื่อมต่อโครงข่ายเน็ตประชารัฐ ทั้ง 8 ราย นำเข้าข้อมูลในระบบ MDES-OA โดยคณะทำงานบริหารจัดการการให้บริการโครงข่ายเน็ตประชารัฐแบบเปิด(Open Access Network) จะได้มีการประชุมเพื่อพิจารณาอนุญาตในวันจันทร์ที่ 2 ธันวาคม 2562 ต่อไป
ทั้งนี้หากผู้ประกอบกิจการโทรคมนาคมรายใด มีความสนใจ สามารถศึกษารายละเอียดข้อเสนอการเชื่อมต่อโครงข่ายได้ที่เว็บไซต์เน็ตประชารัฐ และแจ้งความประสงค์ในการขอเชื่อมต่อมายังกระทรวงดิจิทัลเพื่อเศรษฐกิจและสังคมได้ตั้งแต่บัดนี้เป็นต้นไป
*****************************

ที่มา : https://www.thaigov.go.th/news/contents/details/24939
