รัฐบาลไทย-ข่าวทำเนียบรัฐบาล-"รองปลัดฯ ภานุวัฒน์ ร่วมเป็นเกียรติในพิธีลงนามสัญญาร่วมดำเนินงาน โครงการนิคมอุตสาหกรรม เอเชีย คลีน ชลบุรี"

วันพฤหัสบดีที่ 27 กุมภาพันธ์ 2563
"รองปลัดฯ ภานุวัฒน์ ร่วมเป็นเกียรติในพิธีลงนามสัญญาร่วมดำเนินงาน โครงการนิคมอุตสาหกรรม เอเชีย คลีน ชลบุรี"
นายภานุวัฒน์ ตริยางกูรศรี รองปลัดกระทรวงอุตสาหกรรม ร่วมเป็นเกียรติในพิธีลงนามสัญญาร่วมดำเนินงาน โครงการนิคมอุตสาหกรรม เอเชีย คลีน ชลบุรี  ณ ห้องประชุม 501 ชั้น 5 สำนักงานใหญ่ การนิคมอุตสาหกรรมแห่งประเทศไทย
วันนี้ (26 กุมภาพันธ์ 2563) เวลา 09.19 น. นายภานุวัฒน์ ตริยางกูรศรี รองปลัดกระทรวงอุตสาหกรรม ร่วมเป็นเกียรติในพิธีลงนามสัญญาร่วมดำเนินงาน โครงการนิคมอุตสาหกรรม เอเชีย คลีน ชลบุรี โดยมีนางสมจิณณ์ พิลึก ผู้ว่าการการนิคมอุตสาหกรรมแห่งประเทศไทย กล่าวแสดงความยินดี ณ ห้องประชุม 501 ชั้น 5 สำนักงานใหญ่ การนิคมอุตสาหกรรมแห่งประเทศไทย
พิธีลงนามดังกล่าว เกิดขึ้นระหว่างการนิคมอุตสาหกรรมแห่งประเทศไทย (กนอ.) โดย นายอัฐพล จิรวัฒน์จรรยา รองผู้ว่าการ กนอ. กับ บริษัท เอเชีย คลีน อินดรัสเตรียล พร็อพเพอตี้ จำกัด โดย นายเสรี อติภัทธะ ประธานกรรมการบริษัท และนายณัฏฐ์ ทรงเมตตา กรรมการบริษัท เป็นผู้ลงนาม โดยโครงการนิคมอุตสาหกรรม เอเชีย คลีน ชลบุรี ถือว่าเป็นนิมคมอุตสาหกรรม ที่ กนอ. ร่วมดำเนินการแห่งที่ 61 มุ่งเน้นการพัฒนาระบบอุตสาหกรรมเชิงนิเวศที่เป็นมิตรกับสิ่งแวดล้อมและชุมชนโดยรอบ

ที่มา : https://www.thaigov.go.th/news/contents/details/26783
