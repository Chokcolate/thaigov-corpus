รัฐบาลไทย-ข่าวทำเนียบรัฐบาล-วว./ กรมการท่องเที่ยวร่วมประชุมแนวทางความร่วมมือพัฒนาสินค้าท่องเที่ยว ผ่านการขับเคลื่อนโดยโครงการ THAI COSMETOPOEIA มุ่งคืนกำไรสู่สังคมอย่างยั่งยืน

วันศุกร์ที่ 18 ตุลาคม 2562
วว./ กรมการท่องเที่ยวร่วมประชุมแนวทางความร่วมมือพัฒนาสินค้าท่องเที่ยว ผ่านการขับเคลื่อนโดยโครงการ THAI COSMETOPOEIA มุ่งคืนกำไรสู่สังคมอย่างยั่งยืน
วว./ กรมการท่องเที่ยวร่วมประชุมแนวทางความร่วมมือพัฒนาสินค้าท่องเที่ยว ผ่านการขับเคลื่อนโดยโครงการ THAI COSMETOPOEIA มุ่งคืนกำไรสู่สังคมอย่างยั่งยืน
นายสายันต์ ตันพานิช รองผู้ว่าการกลุ่มวิจัยและพัฒนาด้านอุตสาหกรรมชีวภาพ สถาบันวิจัยวิทยาศาสตร์และเทคโนโลยีแห่งประเทศไทย (วว.) กระทรวงการอุดมศึกษา วิทยาศาสตร์ วิจัยและนวัตกรรม (อว.) และนายบุญเสริม ขันแก้ว ผอ.กองพัฒนาแหล่งเท่องเที่ยว กรมการท่องเที่ยว กระทรวงการท่องเที่ยวและกีฬา พร้อมด้วย นายมนตรี แก้วดวง ผอ.สถานีวิจัยลำตะคอง รวมทั้งผู้บริหาร เจ้าหน้าที่ของทั้งสองหน่วยงาน ร่วมประชุมเพื่อหาแนวทางความร่วมมือด้านการพัฒนาสินค้าท่องเที่ยว ผ่านการขับเคลื่อนโดยโครงการ Thai Cosmetopoeia ของ วว. ซึ่งเป็นโครงการขับเคลื่อนเศรษฐกิจสังคมไทย ด้วยการสร้างสรรค์คุณค่าเครื่องสำอางตามเอกลักษณ์ท้องถิ่น โดยมีเป้าหมาย "มุ่งคืนกำไรสู่สังคมอย่างยั่งยืน" ในการดำเนินงานโครงการ (ในวันที่ 11 ตุลาคม 2562 ณ กรมการท่องเที่ยว)
ผลการหารือในครั้งนี้ของทั้งสองหน่วยงาน ในเบื้องต้นมีความยินดีที่จะประสานความร่วมมือในโครงการที่ดำเนินงานซึ่งมีความสอดคล้อง เชื่อมโยง และเติมเต็มความสมบูรณ์การดำเนินงานที่เกี่ยวข้องซึ่งกันและกันตามนโยบายรัฐบาล อาทิ การส่งเสริมพัฒนาความเข้มแข็งให้กับชุมชนในพื้นที่พัฒนาการท่องเที่ยวด้วยวิทยาศาสตร์ เทคโนโลยีและนวัตกรรม (วทน.) การพัฒนาผลิตภัณฑ์ชุมชนให้ได้คุณภาพมาตรฐาน เป็นต้น โดยมีความมุ่งหวังให้การดำเนินงานร่วมกันตอบโจทย์ของประเทศและสร้างรายได้ให้แก่กลุ่มเป้าหมายอย่างเป็นรูปธรรม
เผยแพร่ข่าว : นายธัชนนท์ บุญหล้า
ส่วนสื่อสารองค์กร
กระทรวงการอุดมศึกษา วิทยาศาสตร์ วิจัยและนวัตกรรม
โทรศัพท์ 0 2333 3700 ต่อ 3728 - 3732 โทรสาร 0 2333 3834
Facebook : @MHESIThailand
Call Center โทร.1313

ที่มา : https://www.thaigov.go.th/news/contents/details/23912
