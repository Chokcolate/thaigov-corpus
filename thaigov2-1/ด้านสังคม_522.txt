รัฐบาลไทย-ข่าวทำเนียบรัฐบาล-นายภูเวียง ประคำมินทร์ รองปลัดกระทรวงดิจิทัลฯ มอบรางวัลการประกวดผลงานภายใต้โครงการเน็ตประชารัฐ

วันอังคารที่ 24 ธันวาคม 2562
นายภูเวียง ประคำมินทร์ รองปลัดกระทรวงดิจิทัลฯ มอบรางวัลการประกวดผลงานภายใต้โครงการเน็ตประชารัฐ
นายภูเวียง ประคำมินทร์ รองปลัดกระทรวงดิจิทัลฯ มอบรางวัลการประกวดผลงานภายใต้โครงการเน็ตประชารัฐ
เมื่อวันที่ 23 ธ.ค. 2562 นายภูเวียง ประคำมินทร์ รองปลัดกระทรวงดิจิทัลเพื่อเศรษฐกิจและสังคม เป็นประธาน ในการมอบรางวัลและเกียรติบัตรในการประกวดผลงานภายใต้โครงการเน็ตประชารัฐ สำหรับผู้ที่ส่งผลงาน เข้าประกวดผ่านทางแอปพลิแคชั่น “เครือข่ายเน็ตอาสาประชารัฐ” โดยการจัดกิจกรรมการประกวดครั้งนี้ เพื่อต้องการเผยแพร่ประชาสัมพันธ์หมู่บ้านเน็ตประชารัฐของชาวบ้านในพื้นที่ อาทิ การแนะนำหมู่บ้านเน็ตประชารัฐ ที่กิน ที่เที่ยว ของดีของหมู่บ้าน เป็นต้น ตลอดจนให้เกิดการใช้ประโยชน์จากโครงข่ายเน็ตประชารัฐอย่างกว้างขวางและ มีประสิทธิภาพสูงสุด และในงานนี้ ได้จัดกิจกรรมให้ความรู้อบรมเรื่อง “การผลิตดิจิทัลคอนเทนต์สำหรับชุมชน” เพื่อการสร้างรายได้ผ่านช่องยูทูปให้กับผู้เข้าร่วมงาน วิทยากรโดยคุณเบญจวรรณ สว่าง จากบริษัท กูเกิล (ประเทศไทย) จำกัด ณ ห้อง BB 203 โรงแรมเซ็นทรา บายเซ็นทารา ศูนย์ราชการฯ แจ้งวัฒนะ กรุงเทพฯ
*****************

ที่มา : https://www.thaigov.go.th/news/contents/details/25440
