รัฐบาลไทย-ข่าวทำเนียบรัฐบาล-อนุทิน ขอประชาชนในพื้นที่ปัญหาหมอกควัน ปรับกิจกรรมการดำเนินชีวิตประจำวัน

วันจันทร์ที่ 23 กันยายน 2562
อนุทิน ขอประชาชนในพื้นที่ปัญหาหมอกควัน ปรับกิจกรรมการดำเนินชีวิตประจำวัน
รองนายกรัฐมนตรีและรัฐมนตรีว่าการกระทรวงสาธารณสุข ห่วงปัญหาหมอกควันภาคใต้ ระดมความช่วยเหลือลงพื้นที่ ขอความร่วมมือประชาชนปรับกิจกรรมการดำเนินชีวิตประจำวัน
อนุทิน ขอประชาชนในพื้นที่ปัญหาหมอกควัน ปรับกิจกรรมการดำเนินชีวิตประจำวัน
อนุทิน ขอประชาชนในพื้นที่ปัญหาหมอกควัน ปรับกิจกรรมการดำเนินชีวิตประจำวัน
รองนายกรัฐมนตรีและรัฐมนตรีว่าการกระทรวงสาธารณสุข ห่วงปัญหาหมอกควันภาคใต้ ระดมความช่วยเหลือลงพื้นที่ ขอความร่วมมือประชาชนปรับกิจกรรมการดำเนินชีวิตประจำวัน
วันนี้ (23กันยายน 2562) ที่ทำเนียบรัฐบาล กทม. นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงสาธารณสุข  ให้สัมภาษณ์เกี่ยวกับปัญหาหมอกควันของภาคใต้  ว่า ได้มอบหมายให้สำนักงานปลัดกระทรวงสาธารณสุข  กรมควบคุมโรค  กรมอนามัย ระดมความร่วมมือลงไปช่วยเหลือในพื้นที่อย่างเต็มที่ ซึ่งในตอนนี้หน้ากากอนามัยเป็นสิ่งที่สำคัญที่สุด รวมถึงยาและการรักษาโรค ซึ่งได้มีการเตรียมความพร้อมรับมือกับโรคทางเดินหายใจ โรคภูมิแพ้ไว้แล้ว
“สิ่งที่ทำได้ดีที่สุดตอนนี้คือ ให้ประชาชนช่วยกันปรับกิจกรรมการดำเนินชีวิตประจำวัน เช่น การออกกำลังกาย และขอความร่วมมือให้หลีกเลี่ยงการออกข้างนอกบ้านในช่วงที่มีค่าฝุ่นสูง ในส่วนของรัฐบาลได้ระดมการช่วยเหลืออย่างเต็มที่” นายอนุทินกล่าว
สำหรับสถานการณ์ฝุ่นละออง PM 2.5 ภาคใต้ในวันนี้ เวลา 06.00 น. พบมีค่าระหว่าง 17 - 62 มคก./ลบ.ม. มีแนวโน้มเพิ่มสูงขึ้นในหลายจังหวัด โดยมีผลกระทบหลายจังหวัด ยังอยู่ในระดับที่เริ่มมีผลกระทบต่อสุขภาพ ขอให้ประชาชนติดตามได้ที่เฟซบุ๊กเพจ “คนรักอนามัย ใส่ใจอากาศ PM2.5”
************************************* 23 กันยายน 2562

ที่มา : https://www.thaigov.go.th/news/contents/details/23318
