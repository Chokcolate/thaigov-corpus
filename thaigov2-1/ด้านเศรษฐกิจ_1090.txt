รัฐบาลไทย-ข่าวทำเนียบรัฐบาล-จุรินทร์ นำ พาณิชย์ ลดปัง ข้ามปี ที่อีสาน ลดทะลุ 70% ม่วนชื่น รับปีใหม่

วันจันทร์ที่ 16 ธันวาคม 2562
จุรินทร์ นำ พาณิชย์ ลดปัง ข้ามปี ที่อีสาน ลดทะลุ 70% ม่วนชื่น รับปีใหม่
16 ธันวาคม 2562 เวลา 13.30 น.  นายจุรินทร์ ลักษณวิศิษฏ์ รองนายกรัฐมนตรีและรัฐมนตรีว่าการกระทรวงพาณิชย์ เป็นประธานเปิดงานลดราคาสินค้าทั่วภาคอีสาน ในโครงการ ของกระทรวงพาณิชย์โดยกรมการค้าภายใน
ลดราคาสินค้าชื่อว่า  “พาณิชย์ ลดปัง ข้ามปี New Year Grand Sale ทั่วอีสาน” ณ จังหวัดอุบลราชธานี
นายจุรินทร์ กล่าวว่า  เพราะอุบลฯเป็นศูนย์กลางของอีสานแต่ต้อง ขออภัยที่จังหวัด ขอนแก่น จังหวัด อุดรฯมีงานแต่ไม่สามารถ ไป เปิดงานได้หมดทุกที่ ซึ่งงานลดราคาสินค้าเรื่มต้น 14 ธค. 62-12 มค 63 รวมระยะเวลา 30 วัน ได้รับความร่วมมือผู้ประกอบการห้างร้านต่างๆทั่วภาคอีสานและทั่วประเทศไทย
โดยในสัปดาห์ที่ผ่านมาที่กระทรวงพาณิชย์มีการ Kick Off งานลดราคาจำหน่ายสินค้าในช่วงเทศกาลปีใหม่ ณ จังหวัดนนทบุรี เมื่อวันศุกร์ที่ 13 ธันวาคม2562 โดยมอบของขวัญให้กับประชาชนทังประเทศ และชาวอีสานด้วย วันนี้จึงเกิดขึ้น โดยมีสินค้ามากมาย ลดราคามีด้วยกันทั้งหมด 10 หมวดประกอบด้วยอาหารเครื่องดื่ม ของใช้ประจำวันสินค้าอุปโภคบริโภค เครื่องใช้ไฟฟ้า อุปกรณ์เพื่อการเกษตร เสื้อผ้าเครื่องแต่งกาย อุปกรณ์ก่อสร้าง อุปกรณ์กีฬา โดยเฉพาะอย่างยิ่งยางรถยนต์
"โดยการลดราคาตั้งแต่ 10-80 %  โดยมีร้านค้า กว่า 20,000 แห่งทั่วประเทศ ไล่มาตั้งแต่ตำบล อำเภอมาจนถึงจังหวัด ซึ่งสามารถประหยัดไปสามารถได้ถึง 21,600 ล้านบาท มาคราวนี้ นำมหกรรมธงฟ้ามาร่วมด้วย ลดราคาไป 20-80% ที่เป็นราคาประหยัด หวังว่าวันนี้เป็นต้นไปจนถึง12 มกราคม 63 พี่น้องทุกคนจะไปจับจ่ายใช้สอยซื้อสินค้าเพื่อกระตุ้นการบริโภคในประเทศ " รองนายกรัฐมนตรีและรัฐมนตรีว่าการกระทรวงพาณิชย์ กล่าว
งานวันนี้ต้องขอขอบคุณกรมการค้าภายใน กระทรวงพาณิชย์ ที่ดำเนินการให้งานในวันนี้เกิดขึ้นและสามารถช่วยแบ่งเบาภาระค่าใช้จ่ายพี่น้องทุกคน ให้เป็นไปตามนโยบายของรัฐบาล

ที่มา : https://www.thaigov.go.th/news/contents/details/25267
