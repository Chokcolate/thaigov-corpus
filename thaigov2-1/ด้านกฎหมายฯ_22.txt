รัฐบาลไทย-ข่าวทำเนียบรัฐบาล-"ยุติธรรม" ประชุมคณะทำงานวิเคราะห์ผู้มีส่วนได้ส่วนเสียของกองทุนยุติธรรม เพิ่มประสิทธิภาพการให้บริการประชาชนให้สามารถเข้าถึงความเป็นธรรมได้อย่างสะดวก และรวดเร็ว

วันพฤหัสบดีที่ 1 สิงหาคม 2562
"ยุติธรรม" ประชุมคณะทำงานวิเคราะห์ผู้มีส่วนได้ส่วนเสียของกองทุนยุติธรรม เพิ่มประสิทธิภาพการให้บริการประชาชนให้สามารถเข้าถึงความเป็นธรรมได้อย่างสะดวก และรวดเร็ว
นายธวัชชัย ไทยเขียว รองปลัดกระทรวงยุติธรรม เป็นประธานการประชุมคณะทำงานวิเคราะห์ผู้มีส่วนได้ส่วนเสียของกองทุนยุติธรรม เพื่อเพิ่มประสิทธิภาพการให้บริการประชาชนให้สามารถเข้าถึงความเป็นธรรมได้อย่างสะดวก และรวดเร็ว
ในวันพฤหัสบดีที่ ๑ สิงหาคม ๒๕๖๒ เวลา ๑๑.๐๐ น.
ณ ห้องประชุมกระทรวงยุติธรรม ๒ ชั้น ๘ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
นายธวัชชัย ไทยเขียว รองปลัดกระทรวงยุติธรรม
เป็นประธานการประชุมคณะทำงานวิเคราะห์​ผู้มีส่วนได้ส่วนเสียของกองทุนยุติธรรม​
เพื่อเพิ่มประสิทธิภาพการให้บริการประชาชนให้สามารถเข้าถึงความเป็นธรรมได้อย่างสะดวก และรวดเร็ว
โดยมี นางสาวรวิวรรณ์ ศรีวนาภิรมย์ ผู้ช่วยปลัดกระทรวงยุติธรรม
นางสาวมยุรี จำจรัส ผู้อำนวยการสำนักงานกองทุนยุติธรรม
นางวณี ปิ่นประทีป กรรมการผู้ทรงคุณวุฒิ
พร้อมด้วยคณะทำงานฯ และผู้ที่เกี่ยวข้อง​ เข้าร่วมฯ
โดยที่ประชุมได้พิจารณารายงานการวิเคราะห์และระบุกลุ่มผู้มีส่วนได้ส่วนเสียทั้งทางตรง
และทางอ้อมของกองทุนยุติธรรม อาทิ การกำหนดผู้รับบริการและผู้มีส่วนได้ส่วนเสีย
การวิเคราะห์ความต้องการของผู้รับบริการและผู้มีส่วนได้ส่วนเสีย และการจัดลำดับความสำคัญ
และคัดเลือกกลุ่มผู้มีส่วนได้ส่วนเสีย เป็นต้น เพื่อนำความต้องการ ผลกระทบเชิงลบ ผลกระทบเชิงบวก
และความคาดหวังของผู้มีส่วนได้ส่วนเสียมาพัฒนาการปฏิบัติงานของกองทุนยุติธรรม
รวมทั้งนำไปสู่การจัดทำแผนยุทธศาสตร์กองทุนยุติธรรมและแผนงบประมาณประจำปีต่อไป

ที่มา : https://www.thaigov.go.th/news/contents/details/21930
