รัฐบาลไทย-ข่าวทำเนียบรัฐบาล-คณะสื่อมวลชนเยี่ยมชมด่านบูเก๊ะตา  จ. นราธิวาส กระตุ้นการค้าชายแดน ไทย-มาเลเซีย

วันอาทิตย์ที่ 19 มกราคม 2563
คณะสื่อมวลชนเยี่ยมชมด่านบูเก๊ะตา  จ. นราธิวาส กระตุ้นการค้าชายแดน ไทย-มาเลเซีย
คณะสื่อมวลชนเยี่ยมชมด่านบูเก๊ะตา  จ. นราธิวาส กระตุ้นการค้าชายแดน ไทย-มาเลเซีย
วันนี้ 19 มกราคม 2563   เวลา 13.30 น. ด่านศุลกากรบูเก๊ะตา พล.ร.ต.สมเกียรติ ผลประยูร เลขาธิการศูนย์อำนวยการบริหารจังหวัดชายแดนภาคใต้ (ศอ.บต.) ให้การต้อนรับคณะสื่อมวลชนประจำทำเนียบรัฐบาล จากกรุงเทพมหานคร เยี่ยมชมความก้าวหน้าการดำเนินงานของศูนย์อำนวยการบริหารจังหวัดชายแดนภาคใต้ ในพื้นที่จ. นราธิวาส
เลขาธิการ ศอ.บต. กล่าวถึงความตั้งใจรอต้อนรับคณะสื่อมวลชน ณ ด่านบูเก๊ะตา สุดเขตพรมแดนไทย -มาเลเซีย ที่จังหวัดนราธิวาสว่า ซึ่งมีแผนยกระดับด่านศุลกากร เพื่อเป็นให้บริการแบบ one stop service และจะเป็นด่านสำหรับการขนส่งเชื่อมต่อกับฝั่งมาเลเซียที่สำคัญในอนาคต  ซึ่งพี่น้องสื่อมวลชนเป็นผู้มีบทบาทสำคัญในการสื่อสารประชาสัมพันธ์ ความก้าวหน้าเพื่อประโยชน์กับพี่น้องภาคใต้
สำหรับ ศอ.บต. นั้น ทำหน้าที่เป็นศูนย์กลางประสานงานและทำงานร่วมกับทุกส่วนราชการ เพื่อขับเคลื่อนนโยบายของรัฐบาล ในการพัฒนาจังหวัดชายแดนภาคใต้ เพื่อพี่น้องชายแดนภาคใต้มีความสุขและความเจริญ ตลอดระยะเวลาที่ผ่านมา รัฐบาลทุ่มเทการพัฒนาภาคใต้ ทำให้หลายอย่างมีทิศทางที่ดีขึ้น ไม่เฉพาะ 3 จังหวัด ชายแดนใต้เท่านั้น โดยมีการดำเนินงานใน 2 ระดับ คือระดับตำบล ด้านความมั่นคง เรามีอาสาสมัครตำบล ร่วมกันรักษาความปลอดภัย ด้านเศรษฐกิจ เน้นส่งเสริมเศรษฐกิจฐานราก การปลูกพืชเศรษฐกิจใหม่ๆ อาทิ ไผ่ กาแฟ รวมทั้งการส่งเสริมการเลี้ยงปศุสัตว์ ด้านสังคม สังคม ไทยพุธ มุสลิมอยู่ด้วยกันอยู้ด้วยกันอย่างมีความสุข นอกจากนี้ การพัฒนาระดับจังหวัด  การสนับสนุนสินเชื่อ ดูแลสาธารณสุข การศึกษา การจัดการภาครัฐ  โดยยึดเป้าหมาย ตามนโยบายรัฐบาล คือ มั่นคง มั่งคั่ง ยั่งยืน
เลขา ศอ. บต. กล่าวถึงความสำคัญของการค้าชายแดนว่า ไทยและมาเลเซียมีด่านการค้าขานชายแดนทั่ง 9 แห่ง โดยในปี 2560-2562 มีมูลค่าการค้าชายแดน 541, 631 ล้านบาท ในจังหวัดนราธิวาสมีด่านชายแดนไทย-มาเลเซีย 3 ด่าน ได้แก่ ด่านสุไหงโก-ลก ด่านบูเก๊ะตา และด่านตากใบ ศอ บต จะได้ผลักดันให้จ. นราธิวาส ซึงจะเป็นเมืองต้นแบบการค้าชายแดน ส่งเลริมการเดินทางติดต่อด้วยเส้นทางรถไฟเชื่อมต่อไปยังมาเลย์อีกครั้ง รวมทั้งเร่งรัดสร้างสะพานข้ามแม่น้ำโกลกแหล่งที่ 2 โดยจะเสนอแผนการพัฒนาเชิงพื้นที่ที่ดิน การบริหารจัดการน้ำและการกระตุ้นเศรษฐกิจ ในการประชุมคณะรัฐมนตรีสัญจร  ชาวจังหวัดนราธิวาส พร้อมต้อนรับครม. สัญจร ครั้งแรก ในจังหวัดชายแดนใต้สุดของไทยในโอกาสนี้ด้วย
“การเดินทางมาดูงานของพี่น้องสื่อมวลชนจะได้รับข้อมูลและสัมผัสสถานที่จริง เพื่อประโยชน์ในการรายงานข่าวและช่วยผลักดันโครงการพัฒนาต่างๆ เพื่อสร้างความมั่นคง มั่งคั่ง และยั่งยืน ตามเป้าหมายรัฐบาลแก่พี่น้องจังหวัดชายแดนใต้” เลขา ศอ. บต. กล่าว
.........
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/25903
