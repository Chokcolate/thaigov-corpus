รัฐบาลไทย-ข่าวทำเนียบรัฐบาล-ออมสิน ชวนออมเงินลุ้นโชค ผลตอบแทนสูง และยกเว้นภาษี กับ “สลากออมสินดิจิทัล 1 ปี / 3 ปี” เพียงมี MyMo ฝากได้ทันที พร้อมรับของที่ระลึกมากมายในบูธงาน “มหกรรมการเงินระยอง ครั้งที่ 1”

วันพุธที่ 4 กันยายน 2562
ออมสิน ชวนออมเงินลุ้นโชค ผลตอบแทนสูง และยกเว้นภาษี กับ “สลากออมสินดิจิทัล 1 ปี / 3 ปี” เพียงมี MyMo ฝากได้ทันที พร้อมรับของที่ระลึกมากมายในบูธงาน “มหกรรมการเงินระยอง ครั้งที่ 1”
ธนาคารออมสินนำเสนอโปรโมชั่นพิเศษทุกผลิตภัณฑ์และบริการ ในงานมหกรรมการเงินระยอง ครั้งที่ 1 ระหว่างวันที่ 6-8 ก.ย.62 จัดผลิตภัณฑ์น่าสนใจ Digital Salak on MyMo : สลากออมสินดิจิทัล 1 ปี และ สลากออมสินดิจิทัล 3 ปี ให้ผลตอบแทนดอกเบี้ยและเงินรางวัลสูง
ธนาคารออมสินนำเสนอโปรโมชั่นพิเศษทุกผลิตภัณฑ์และบริการ ในงานมหกรรมการเงินระยอง ครั้งที่ 1 ระหว่างวันที่ 6-8 ก.ย.62 จัดผลิตภัณฑ์น่าสนใจ Digital Salak on MyMo : สลากออมสินดิจิทัล 1 ปี และ สลากออมสินดิจิทัล 3 ปี ให้ผลตอบแทนดอกเบี้ยและเงินรางวัลสูง พร้อมยกเว้นภาษี ด้านสินเชื่อเคหะ จัดโปรฯ ดอกเบี้ย 0% นาน 6 เดือน
นายอิสระ วงศ์รุ่ง รองผู้อำนวยการธนาคารออมสิน กลุ่มลูกค้าบุคคล เปิดเผยว่า ธนาคารฯ ได้นำนวัตกรรมทางการเงินครบวงจรเข้าร่วมงานมหกรรมการเงินระยอง ครั้งที่ 1 Money Expo Rayong 2019 ณ ลานโปรโมชั่น ชั้น 1 เซ็นทรัลพลาซ่าระยอง โดยนำเสนอผลิตภัณฑ์เงินฝากที่น่าสนใจ คือ Digital Salak on MyMo ได้แก่ สลากออมสินดิจิทัล 1 ปี ฝากผ่าน Mobile Banking ของธนาคารออมสิน (MyMo) อายุสลาก 1 ปี รับฝากหน่วยละ 20 บาท ฝากครบอายุ 1 ปี ได้รับดอกเบี้ยขั้นต่ำ 0.25% ต่อปี พร้อมลุ้นถูกเลขรางวัลรวมจำนวน 12 ครั้ง ทุกวันที่ 16 ของเดือน รางวัลสูงสุดรางวัลที่ 1 จำนวน 2 ล้านบาท และ สลากออมสินดิจิทัล 3 ปี อายุสลาก 3 ปี รับฝากหน่วยละ 50 บาท ฝากครบอายุ 3 ปี ได้รับดอกเบี้ยขั้นต่ำ 0.667% ต่อปี ลุ้นถูกเลขรางวัลรวม 36 ครั้ง ทุกวันที่ 16 ของเดือน รางวัลสูงสุดรางวัลที่ 1 จำนวน 10 ล้านบาท 3 รางวัล, รางวัลที่ 2 จำนวน 1 ล้านบาท 2 รางวัล และรางวัลอื่นๆ อีก รวมถึงรางวัลเลขท้าย โดยผลตอบแทนของสลากออมสิน 2 แบบนี้ ทั้งดอกเบี้ยและเงินรางวัลได้รับยกเว้นภาษี
พร้อมกันนี้ ยังมีเงินฝากสำหรับผู้สูงวัยอายุ 60 ปีขึ้นไป ได้แก่ ยังมีเงินฝากสำหรับผู้สูงวัย “เงินฝากเผื่อเรียกพิเศษผู้สูงวัย 24 เดือน” รับฝากเฉพาะบุคคลธรรมดาอายุ 60 ปีขึ้นไป เปิดได้คนละ 1 บัญชี เปิดบัญชีขั้นต่ำ 10,000 บาท ฝากสูงสุดรายละไม่เกิน 1 ล้านบาท ระยะเวลารับฝาก 24 เดือน อัตราดอกเบี้ยแบบขั้นบันได (Step Up) เดือนที่ 1-6 = 1% ต่อปี   เดือนที่ 7-12 = 1.5% ต่อปี เดือนที่ 13-18 = 2% ต่อปี และ เดือนที่ 19-24 = 3% ต่อปี คิดเป็นอัตราดอกเบี้ยเฉลี่ย 1.875% ต่อปี (เทียบเท่าเงินฝากประจำ 2.206% ต่อปี)
ด้านผลิตภัณฑ์สินเชื่อ นำเสนอ สินเชื่อเคหะ สำหรับผู้ที่กำลังตัดสินใจซื้อที่อยู่อาศัย ปลูกสร้าง ต่อเติมซ่อมแซม หรือไถ่ถอนจำนอง โดยลูกค้าทั่วไป เมื่อเลือกทำประกันชีวิตเพื่อคุ้มครองวงเงินสินเชื่อ 100% ทั้งวงเงินกู้และระยะเวลากู้ คิดอัตราดอกเบี้ย 0% นาน 6 เดือน เดือนที่ 7-12 MRR-5.5% ต่อปี (อัตราดอกเบี้ย MRR ของธนาคารฯ ปัจจุบัน = 6.87% ต่อปี) ปีที่ 2-3 MRR-3.1% ต่อปี ปีที่ 4 เป็นต้นไป MRR-1.5% ต่อปี (เฉลี่ย 3 ปี = 2.742%) หากลูกค้าทั่วไป เลือกทำประกันชีวิตเพื่อคุ้มครองวงเงินสินเชื่อตามเกณฑ์ธนาคาร อัตราดอกเบี้ยปีแรก MRR-6% ต่อปี ปีที่ 2-3 MRR-2.85% ต่อปี ปีที่ 4 เป็นต้นไป MRR-1.25% ต่อปี (เฉลี่ย 3 ปี = 2.97%) และยังมี สินเชื่อที่อยู่อาศัยสำหรับผู้สูงอายุ (Reverse Mortgage) นำที่อยู่อาศัย ได้แก่ บ้านพร้อมที่ดินหรือห้องชุดที่ตนเองเป็นเจ้าของมาค้ำประกันสินเชื่อ คุณสมบัติผู้กู้มีอายุ 60 ปีขึ้นไป แต่ไม่เกิน 80 ปี วงเงินกู้สูงสุด 10 ล้านบาท อัตราดอกเบี้ย 2 ปีแรก 0% ปีที่ 3 เป็นต้นไป MRR-1% ต่อปี (เฉลี่ย 3 ปี = 1.957%) จ่ายเงินกู้เป็นรายเดือน รวมกันสูงสุดไม่เกิน 25 ปี
ขณะเดียวกัน นำเสนอ สินเชื่อ GSB D-VERs วงเงินกู้ 1-20 ล้านบาท สำหรับผู้ประกอบการ SMEs ใช้หลักทรัพย์ค้ำประกันมากกว่า 50% และทำประกันสินเชื่อ อัตราดอกเบี้ย 3 ปีแรก MOR/MLR-1% หลังจากนั้น MOR/MLR+1% สินเชื่อ GSB SMEs Startup สำหรับผู้ประกอบการระยะเริ่มต้น (Startup Stage) วงเงินกู้สูงสุด 10 ล้านบาท หากใช้หลักทรัพย์ค้ำประกันมากกว่า 30% อัตราดอกเบี้ย 2 ปีแรก 3.99% ต่อปี
“นอกจากผลิตภัณฑ์ต่างๆ มากมายในโปรโมชั่นพิเศษที่ธนาคารออมสินนำมาเสนอเหล่านี้แล้ว เมื่อใช้บริการหรือผลิตภัณฑ์ใดก็ตาม จะได้รับของที่ระลึกฟรี พร้อมกับกิจกรรมที่น่าสนใจและความบันเทิงหลากหลายไว้ให้ลูกค้าและผู้เข้าชมงานได้เพลิดเพลินตลอดทั้งงาน”รองผู้อำนวยการธนาคารออมสิน กล่าวในที่สุด

ที่มา : https://www.thaigov.go.th/news/contents/details/22787
