รัฐบาลไทย-ข่าวทำเนียบรัฐบาล-มาตรการรองรับแรงงานไทยที่เดินทางกลับจากประเทศกลุ่มเสี่ยง

วันอังคารที่ 10 มีนาคม 2563
มาตรการรองรับแรงงานไทยที่เดินทางกลับจากประเทศกลุ่มเสี่ยง
วันอังคารที่ 10 มีนาคม 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลออกมาตรการรองรับแรงงานไทยที่เดินทางกลับจากประเทศกลุ่มเสี่ยง โดยเฉพาะแรงงานไทยผิดกฎหมายจากเกาหลีใต้ ซึ่งถือเป็นคนไทยที่ต้องดูแล โดยมีมาตรการกักกันเพื่อสังเกตอาการตั้งแต่ประเทศต้นทาง 14 วัน ก่อนเดินทาง และคัดกรองอีกครั้งก่อนออกนอกประเทศ และเมื่อมาถึงประเทศไทย จะถูกคัดกรองอย่างเข้มงวด หากพบผู้ที่มีไข้ จะคัดแยกออกตั้งแต่สนามบินและส่งไปโรงพยาบาล สำหรับผู้ที่ไม่มีไข้และกลับจาก 2 พื้นที่เสี่ยง คือ เมืองแทกูและคย็องซัง จะต้องถูกกักตัว ในพื้นที่ควบคุมโรคของรัฐบาล ไม่น้อยกว่า 14 วัน ส่วนผู้ที่มาจากเมืองอื่นในเกาหลีใต้ และจากประเทศกลุ่มเสี่ยงและไม่มีไข้ จะได้เดินทางกลับภูมิลำเนา แต่จะถูกกักกันในพื้นที่ควบคุมโรคของท้องถิ่นเพื่อติดตามอาการต่อไป
​
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/27024
