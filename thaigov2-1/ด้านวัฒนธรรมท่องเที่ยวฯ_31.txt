รัฐบาลไทย-ข่าวทำเนียบรัฐบาล-ออกกำลังกายถวายแม่ของแผ่นดิน" ประจำปี 2562

วันพุธที่ 21 สิงหาคม 2562
ออกกำลังกายถวายแม่ของแผ่นดิน" ประจำปี 2562
กรมพลศึกษา กระทรวงการท่องเที่ยวและกีฬา จัดการประกวด "ออกกำลังกายถวายแม่ของแผ่นดิน" ประจำปี 2562	เพื่อเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสเฉลิมพระชนมพรรษา 87 พรรษา 12 สิงหาคม
กรมพลศึกษา กระทรวงการท่องเที่ยวและกีฬา จัดการประกวด "ออกกำลังกายถวายแม่ของแผ่นดิน" ประจำปี 2562 เพื่อเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสเฉลิมพระชนมพรรษา 87 พรรษา 12 สิงหาคม ณ ลานอเนกประสงค์ หน้าอาคารกีฬานิมิบุตร    สนามกีฬาแห่งชาติ ปทุมวัน  ซึ่งได้รับเกียรติจาก นายพิพัฒน์ รัชกิจประการ รัฐมนตรีว่าการกระทรวงการท่องเที่ยวและกีฬา เป็นประธาน และมอบโล่เกียรติยศพร้อมเงินรางวัลชนะเลิศต่างๆ โดยมี นายเขมพล  อุ้ยตยะกุล เลขานุการรัฐมนตรีว่าการกระทรวงการท่องเที่ยวและกีฬา นายโชติ ตราชู ปลัดกระทรวงการท่องเที่ยวและกีฬา นายสันติ ป่าหวาย อธิบดีกรมพลศึกษา พร้อมด้วยคณะผู้บริหารกระทรวงการท่องเที่ยวและกีฬา ร่วมด้วย
สำหรับผลการประกวดประเภทต่างๆ มีดังนี้
ประเภททีม ความพร้อมเพรียง
- รางวัลชนะเลิศ ได้แก่ ทีม Healthy together
- รองชนะเลิศอันดับที่ 1 ได้แก่ ทีมชมรมแอโรบิกโรงเรียนปากเกร็ด
- รองชนะเลิศอันดับที่ 2 ได้แก่ ทีมโรงเรียนนวมินทราชินูทิศ สตรีวิทยา 2
ประเภททีม แต่งกายสวยงาม
- รางวัลชนะเลิศ ได้แก่ ทีมชมรมผู้สูงอายุศูนย์บริการสาธารณสุข 61
- รองชนะเลิศอันดับที่ 1 ได้แก่ ทีม แอโรบิคฐานปัญญา
- รองชนะเลิศอันดับที่ 2 ได้แก่ ทีม มีนาแอโรบิคกรุ๊ป
ประเภททีม มีผู้สูงอายุมากที่สุด
- รางวัลชนะเลิศ ได้แก่ ทีมชมรมแพทย์สตรีอุปถัมภ์
- รองชนะเลิศอันดับที่ 1 ได้แก่ ทีมชมรมวัดธาตุทอง
- รองชนะเลิศอันดับที่ 2 ได้แก่ ทีมชมรมยูนิติว๊าว “รุ่นใหญ่ไฟกระพริบ”
ประเภททีม มีเด็กมากที่สุด
- รางวัลชนะเลิศ ได้แก่ ทีมโรงเรียนธนินทรวิทยา
- รองชนะเลิศอันดับที่ 1 ได้แก่ ทีมโรงเรียนวัดสระบัว
- รองชนะเลิศอันดับที่ 2 ได้แก่ ทีมโรงเรียนบึงทองหลาง จูเนียร์ คิดส์
ประเภท บุคคลแต่งกายสวยงาม
- รางวัลชนะเลิศ ได้แก่ เนตรมงคลชัย ศีวก
- รองชนะเลิศอันดับที่ 1 ได้แก่ ณัฐภูมินทร์ คล้อยเอี่ยม
- รองชนะเลิศอันดับที่ 2 ได้แก่ กุศล วงศ์ทอง
ประเภทคู่ แม่ - ลูก แต่งกายสวยงามและเต้นพร้อมเพรียง
- รางวัลชนะเลิศ ได้แก่ บรรจง วิลัยรัตน์ กับ เบญญา วิลัยรัตน์
- รองชนะเลิศอันดับที่ 1 ได้แก่ เพ็ญศรี วัฒนวัชระ กับ ศศิธร วัฒนวัชระ
- รองชนะเลิศอันดับที่ 2 ได้แก่ สุวพัชร ศรีคำ กับ วรรัตน์ โฆสิวัฒน์

ที่มา : https://www.thaigov.go.th/news/contents/details/22389
