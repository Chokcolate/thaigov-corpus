รัฐบาลไทย-ข่าวทำเนียบรัฐบาล-ธ.ก.ส. ร่วมงาน Thailand Smart Money สัญจรสุราษฎร์ธานี ครั้งที่ 7

วันศุกร์ที่ 23 สิงหาคม 2562
ธ.ก.ส. ร่วมงาน Thailand Smart Money สัญจรสุราษฎร์ธานี ครั้งที่ 7
ธ.ก.ส.นำสลากออมทรัพย์เกษตรยั่งยืน ผลิตภัณฑ์เงินฝากและสินเชื่อต่าง ๆ พร้อมแคมเปญพิเศษมากมาย ร่วมงาน Thailand Smart Money สัญจรสุราษฎร์ธานี ครั้งที่ 7 ณ ลานโปรโมชั่น ชั้น 1 ศูนย์การค้า เซ็นทรัล พลาซ่า  สุราษฎร์ธานี 23 – 25 สิงหาคม 2562
ธ.ก.ส.นำสลากออมทรัพย์เกษตรยั่งยืน ผลิตภัณฑ์เงินฝากและสินเชื่อต่าง ๆ พร้อมแคมเปญพิเศษมากมาย ร่วมงาน Thailand Smart Money สัญจรสุราษฎร์ธานี ครั้งที่ 7 ณ ลานโปรโมชั่น ชั้น 1 ศูนย์การค้า เซ็นทรัล พลาซ่า  สุราษฎร์ธานี 23 – 25 สิงหาคม 2562
นายมานพ จินาไหม ผู้อำนวยการฝ่ายกิจการสาขาภาคใต้ตอนบน ธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า ในงาน Thailand Smart Money สัญจรสุราษฎร์ธานี ครั้งที่ 7 ที่จัดขึ้น ณ ลานโปรโมชั่น ชั้น 1 ศูนย์การค้า เซ็นทรัล สุราษฎร์ธานี ระหว่างวันที่ 23 – 25 สิงหาคม 2562 ธ.ก.ส. ได้นำผลิตภัณฑ์ทางการเงินและสินเชื่อต่าง ๆ เปิดให้บริการภายในงาน เช่น สลากออมทรัพย์เกษตรยั่งยืน หน่วยละ 20 บาท มีอายุการรับฝาก  2 ปี ฝากขั้นต่ำ 20 บาท สูงสุดไม่เกิน 200,000 บาท/งวด เมื่อฝากครบกำหนดจะได้รับดอกเบี้ยหน่วยละ 0.20 บาท คิดเป็นอัตราดอกเบี้ยร้อยละ 0.5 ต่อปี (สามารถไถ่ถอนได้เมื่อครบกำหนด) หมวดสลากประกอบด้วยอักษรภาษาไทย 4 หลักและตามด้วยหมายเลขสลาก 4 หลัก (0000 ถึง 9999) โดยผู้ฝากสามารถลุ้นรางวัล เลข 4 ตัว รางวัลละ 2,000 บาท และรางวัลเลข 4 ตัว เสี่ยงหมวดมูลค่า 2,000,000 บาท ได้ในงวดที่ฝาก (นอกจากนี้ ผู้ฝากยังมีสิทธิ์ลุ้นรางวัล รางวัลเลข 4 ตัว ไม่เสี่ยงหมวด มูลค่ารางวัลละ 20 บาท โดยลุ้นรับรางวัลได้ตลอดอายุสลาก 24 งวด) พิเศษ! สำหรับผู้ฝากอย่างน้อย 6 งวดขึ้นไป ตั้งแต่วันที่ 18 สิงหาคม 2562 – 15 กรกฎาคม 2563 ลุ้นรับรางวัลทองคำแท่งมูลค่า รางวัลละ 1,000,000 บาท จำนวน 2 รางวัล รวมมูลค่า 2,000,000 บาท โดยมีเงื่อนไขตามที่ธนาคารกำหนด ออกรางวัลทุกวันที่ 16 ของทุกเดือน (ครั้งแรกวันที่ 16 กันยายน 2562) ธนาคารนับรอบ ในการออม โดยเริ่มตั้งแต่วันที่ 17 ของเดือนที่ออมและสิ้นสุดวันที่ 15 ของเดือนถัดไปเวลา 23.00 น.
นอกจากนี้ยังมี เงินฝากออมทรัพย์ทวีโชค ซึ่งเป็นเงินฝากที่ได้รับดอกเบี้ยและรางวัล โดยฝากทุก ๆ 2,000 บาท ติดต่อกันทุก ๆ 3 เดือน จะได้รับสิทธิ์จับรางวัล 1 สิทธิ์และยอดเงินฝาก ทุก ๆ 5,000 บาท ฝากติดต่อกันทุก ๆ 5 เดือน จะได้รับสิทธิ์จับรางวัลเพิ่มเป็น 5 สิทธิ์ จับรางวัลระดับจังหวัดปีละ 2 ครั้ง และระดับประเทศอีกปีละ 1 ครั้ง เงินฝาก A-Savings ดอกเบี้ยร้อยละ 0.50 ต่อปี บริการผ่าน Application “ธ.ก.ส. A-Mobile” เพื่อให้การโอนเงินบนมือถือสะดวกรวดเร็วและง่ายเพียงปลายนิ้ว เงินฝากกระแสรายวัน  พลัส  เงินฝากกระแสรายวันที่มีดอกเบี้ยในอัตราพิเศษ เงินฝากผู้สูงอายุ Senior Savings สำหรับผู้มีอายุ 50 ปีขึ้นไป อัตราดอกเบี้ยร้อยละ 0.50 ต่อปี หากยอดเงินฝากคงเหลือตั้งแต่ 20,000 บาท ขึ้นไป รับดอกเบี้ยร้อยละ 0.99 ต่อปี ฝากได้คนละ 1 บัญชี สูงสุดไม่เกิน 10 ล้านบาท และยังสามารถนำมาใช้เป็นหลักประกันในการขอสินเชื่อในอัตราดอกเบี้ยเพียงร้อยละ 2.99 ต่อปี เงินฝากออมทรัพย์พิเศษ เปิดบัญชี 10,000 บาท ครั้งต่อไป   ฝากเงินขั้นต่ำ 1,000 บาท รับดอกเบี้ยร้อยละ 1.10 ต่อปี ไม่เสียภาษี เงินฝากประจำปลอดภาษี 24 เดือน ฝากตั้งแต่ 1,000 บาทขึ้นไป แต่ไม่เกิน 25,000 บาทต่อเดือน  รับดอกเบี้ยร้อยละ 2.50 ต่อปี ไม่เสียภาษี เงินออมลูกรัก สำหรับผู้เยาว์อายุตั้งแต่ 7 ปีขึ้นไป แต่ไม่เกิน 15 ปี อัตราดอกเบี้ย ร้อยละ 1.50 ต่อปี ฝากต่อเนื่องทุก ๆ เดือน ละ 1,000 บาท รับเงินขวัญถุงเป็นรายปี ตั้งแต่ 500 – 1,000 บาท พร้อมสิทธิ์ลุ้นรับทุนการศึกษา
เงินฝากออมดีมีทุน  เงินฝากสำหรับนักเรียนระดับประถมศึกษาถึงปริญญาตรีที่ได้รับดอกเบี้ยพร้อมสิทธิ์ลุ้นทุนการศึกษา รวมถึงการให้บริการสมัครเข้าร่วมโครงการกองทุนการออมแห่งชาติ (กอช.)
ด้านสินเชื่อ ธ.ก.ส. มีบริการให้คำปรึกษาที่หลากหลาย เช่น โครงการสินเชื่อ SMEs เกษตร   (ปีที่ 1-3 ดอกเบี้ยร้อยละ 4 ต่อปี) สินเชื่อ Green Credit สินเชื่อ Smart Farmer สินเชื่อระยะสั้นประเภทตั๋วสัญญาใช้เงิน (P/N) สินเชื่อเบิกเงินเกินบัญชี (O/D) สินเชื่อธุรกิจแฟรนไชส์ สินเชื่อเพื่อประกอบธุรกิจแฟรนไชส์ของเกษตรกร   ผู้มีรายได้น้อย และบริการทำบัตร ATM Chip Card บัตรเดบิต ธ.ก.ส. บริการรับชำระค่าสินค้าและบริการ และอีกมากมาย พิเศษ! พบกับแคมเปญ “สวัสดีทวีโชค” สำหรับลูกค้าใหม่ เพียงเปิดบัญชีเงินฝากออมทรัพย์ทวีโชค ตั้งแต่ 50,000 บาทขึ้นไป พร้อมลงทะเบียน ธ.ก.ส. A-Mobile และสมัครบัตรเดบิต ธ.ก.ส. หรือเลือกแคมเปญ “Debit A-Green/A-Smart” ฝากบัญชี A-Savings ตั้งแต่ 20,000 บาทขึ้นไป โดยเปิดบัตรเดบิต ธ.ก.ส.   พร้อมลงทะเบียน ธ.ก.ส. A-Mobile มีสิทธิลุ้นรางวัลพิเศษภายในงานและเลือกรับฟรี หมอนยางพาราคู่กับกระปุกน้องหอมจัง/หมอนผ้าห่ม A-Mobile/กระเป๋าล้อลาก/กระเป๋าเป้เที่ยวเพลิน/บัตรสตาร์บัคส์ /บัตรชมภาพยนตร์/ทุนประกันอุบัติเหตุ แคมเปญ “Digital Go Green” ฝากเงินในบัญชี A-Savings ตามเงื่อนไข รับแก้วน้ำ/ปิ่นโต Go Green สิทธิ์ลุ้นรางวัลพิเศษในงาน และแคมเปญ “A-Family ชิงทอง” เพียงทำธุรกรรมตามเงื่อนไขที่ธนาคารกำหนด ได้รับของที่ระลึกและมีสิทธิ์ลุ้นรางวัลทองคำ

ที่มา : https://www.thaigov.go.th/news/contents/details/22458
