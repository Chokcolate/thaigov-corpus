รัฐบาลไทย-ข่าวทำเนียบรัฐบาล-นายกรัฐมนตรีสักการะเจ้าแม่โต๊ะโมะ พร้อมพบปะประธานมูลนิธิเจ้าแม่โต๊ะโมะ และตัวแทนสมาคมชาวไทยเชื้อสายจีน 4 สมาคม (สมาคมฮกเฮี้ยน สมาคมแต้จิ๋ว สมาคมแคะ และสมาคมไหหลำ)

วันจันทร์ที่ 20 มกราคม 2563
นายกรัฐมนตรีสักการะเจ้าแม่โต๊ะโมะ พร้อมพบปะประธานมูลนิธิเจ้าแม่โต๊ะโมะ และตัวแทนสมาคมชาวไทยเชื้อสายจีน 4 สมาคม (สมาคมฮกเฮี้ยน สมาคมแต้จิ๋ว สมาคมแคะ และสมาคมไหหลำ)
นายกรัฐมนตรีสักการะเจ้าแม่โต๊ะโมะ พร้อมพบปะประธานมูลนิธิเจ้าแม่โต๊ะโมะ และตัวแทนสมาคมชาวไทยเชื้อสายจีน 4 สมาคม (สมาคมฮกเฮี้ยน สมาคมแต้จิ๋ว สมาคมแคะ และสมาคมไหหลำ)
วันนี้ (20 มกราคม 2563) เวลา 07.00 น.  พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม พร้อมด้วย พลเอก อนุพงษ์ เผ่าจินดา รัฐมนตรีว่าการกระทรวงมหาดไทย นายเฉลิมชัย ศรีอ่อน รัฐมนตรีว่าการกระทรวงเกษตรและสหกรณ์ นายณัฏฐพล ทีปสุวรรณ รัฐมนตรีว่าการกระทรวงศึกษาธิการ นายเทวัญ ลิปตพัลลภ รัฐมนตรีประจำสำนักนายกรัฐมนตรี นายอธิรัฐ รัตนเศรษฐ รัฐมนตรีช่วยว่าการกระทรวงคมนาคม และคณะ ออกเดินทางจากท่าอากาศยานทหาร 2 กองบิน 6 (บน.6) ดอนเมือง กรุงเทพฯ ไปยังท่าอากาศยานนราธิวาส ตำบลโคกเคียน อำเภอเมืองนราธิวาส จังหวัดนราธิวาส
จากนั้น เวลา 09.40 น. ณ ศาลเจ้าแม่โต๊ะโมะ เทศบาลเมืองสุไหงโก-ลก อำเภอสุไหงโก-ลก จังหวัดนราธิวาส นายกรัฐมนตรีสักการะเจ้าแม่โต๊ะโมะ โดยนายกรัฐมนตรีกล่าวภายหลังสักการะฯ ว่า ได้อธิษฐานขอพรให้ประชาชนอยู่เย็นเป็นสุข มีความปลอดภัย คิดหวังสิ่งใดขอให้สำเร็จทุกอย่าง เสร็จแล้วนายกรัฐมนตรีได้พบปะกับประธานมูลนิธิเจ้าแม่โต๊ะโมะ และตัวแทนสมาคมชาวไทยเชื้อสายจีน 4 สมาคม (สมาคมฮกเฮี้ยน สมาคมแต้จิ๋ว สมาคมแคะ และสมาคมไหหลำ) และสมาคมอิสลามสุไหงโก-ลก โดยนายกรัฐมนตรีได้สอบถามประวัติความเป็นมาของศาลเจ้า พร้อมกล่าวแสดงความเป็นห่วงทุกคน และกล่าวชื่นชมว่าบ้านเมืองสะอาดเรียบร้อยดี  ขอให้ร่วมมือกันเดินหน้าพัฒนาประเทศเพราะรัฐบาลไม่สามารถทำได้ฝ่ายเดียว
-----------------------
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/25908
