รัฐบาลไทย-ข่าวทำเนียบรัฐบาล-รองปลัดกระทรวงดิจิทัลฯ บรรยายพิเศษ เรื่องบทบาทสำคัญด้านดิจิทัลให้แก่ผู้เรียนหลักสูตรข่าวกรองทางยุทธศาสตร์ รุ่นที่ 53

วันพุธที่ 26 กุมภาพันธ์ 2563
รองปลัดกระทรวงดิจิทัลฯ บรรยายพิเศษ เรื่องบทบาทสำคัญด้านดิจิทัลให้แก่ผู้เรียนหลักสูตรข่าวกรองทางยุทธศาสตร์ รุ่นที่ 53
รองปลัดกระทรวงดิจิทัลฯ บรรยายพิเศษ เรื่องบทบาทสำคัญด้านดิจิทัลให้แก่ผู้เรียนหลักสูตรข่าวกรองทางยุทธศาสตร์ รุ่นที่ 53
นายภูเวียง ประคำมินทร์ รองปลัดกระทรวงดิจิทัลเพื่อเศรษฐกิจและสังคม เป็นวิทยากรบรรยายบทบาทและการดำเนินงานของกระทรวงดิจิทัลฯ ที่สำคัญ ให้แก่ผู้เข้าอบรมในหลักสูตรข่าวกรองทางยุทธศาสตร์ รุ่นที่ 53 ณ ข่าวกรองทางยุทธศาสตร์ อาคาร 204 ชั้น 3 โรงเรียนรักษาความปลอดภัย เขตบางเขน กทม. เมื่อวันที 25 กุมภาพันธ์ 2563 โดยมีหัวข้อบรรยาย ได้แก่ เรื่องโครงสร้างกระทรวงดิจิทัล ยุทธศาสตร์และแผนระดับชาติ การพัฒนารัฐบาลดิจิทัล การดำเนินงานที่สำคัญของกระทรวง และประชาชน สังคม เศรษฐกิจได้อะไร ทั้งนี้รองปลัดฯ ได้กล่าวย้ำถึงความคืบหน้าการส่งเสริมการใช้ประโยชน์โครงข่ายเน็ตประชารัฐ ว่าขณะนี้ได้ขยายครอบคลุมกว่า 24,700 หมู่บ้าน ล่าสุดดำเนินการปรับความเร็วจากเดิม 30/10 Mbps (Download/Upload) เป็น 100/50 Mbps (Download/Upload) ณ จุดติดตั้งเน็ตประชารัฐ ซึ่งเกิดประโยชน์ต่อการส่งเสริมธุรกิจในชุมชน ตลอดจนส่งเสริมให้กลุ่มแกนนำชุมชน วิทยากรแกนนำ ประชากร ในชุมชนสามารถสืบค้นความรู้ ประการณ์ใหม่ๆ ได้จากอินเตอร์เน็ตภายใต้โครงการเน็ตประชารัฐได้รวดเร็วยิ่งขึ้น
********************

ที่มา : https://www.thaigov.go.th/news/contents/details/26753
