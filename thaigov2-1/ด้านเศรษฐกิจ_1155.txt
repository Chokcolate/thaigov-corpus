รัฐบาลไทย-ข่าวทำเนียบรัฐบาล-กระทรวงเกษตรฯยุค “เฉลิมชัย” ประกาศปี2563 คือ ปีแห่งเทคโนโลยีเกษตร 4.0

วันพุธที่ 25 ธันวาคม 2562
กระทรวงเกษตรฯยุค “เฉลิมชัย” ประกาศปี2563 คือ ปีแห่งเทคโนโลยีเกษตร 4.0
กระทรวงเกษตรฯยุค “เฉลิมชัย” ประกาศปี2563 คือ ปีแห่งเทคโนโลยีเกษตร (AgriTech2020) คิกออฟ 4 โครงการใหญ่สร้างจุดเปลี่ยนสู่เกษตร4.0เป็นของขวัญปีใหม่
กระทรวงเกษตรฯยุค “เฉลิมชัย” ประกาศปี2563 คือ ปีแห่งเทคโนโลยีเกษตร (AgriTech2020) คิกออฟ 4 โครงการใหญ่สร้างจุดเปลี่ยนสู่เกษตร4.0เป็นของขวัญปีใหม่
นายอลงกรณ์ พลบุตร ที่ปรึกษารัฐมนตรีว่าการกระทรวงเกษตรและสหกรณ์ ในฐานะประธานคณะกรรมการขับเคลื่อนนโยบายเทคโนโลยีเกษตร 4.0 แถลงข่าววันนี้ (25ธ.ค.) ว่า ภายใต้นโยบายเทคโนโลยีเกษตร 4.0
ของดร.เฉลิมชัย ศรีอ่อน รัฐมนตรีว่าการกระทรวงเกษตรและสหกรณ์ ที่ตั้งเป้าหมายปฏิรูปการบริหารและการบริการ
ของกระทรวงเกษตรฯ และภาคเกษตรกรรมด้วยเทคโนโลยีดิจิทัล วันนี้การขับเคลื่อนนโยบายเกษตร 4.0 ได้ปรากฎผลเป็นรูปธรรมสู่ยุคดิจิทัลทรานสฟอร์มเมชัน (Digital Transformation) เฟสที่ 1 เพื่อเป็นของขวัญปีใหม่2563
ด้วย 4 โครงการดิจิทัล ดังนี้
1. โครงการบริการออนไลน์ ควิกวิน (22 Quick Win) แก่เกษตรกร หน่วยงานภาครัฐ และสาธารณะ
โดยแบ่งเป็น 6 กลุ่ม Cluster เริ่มบริการ 1 มกราคม 2563 พร้อมกัน 22 หน่วยงาน
2. โครงการวันแอพ (One App) กระทรวงเกษตรฯ ได้พัฒนาโมบายแอปพลิเคชัน ที่รวบรวมงานบริการ
ด้านการเกษตร องค์ความรู้ด้านการเกษตร และเชื่อมโยงบริการโมบายกว่า 50 แอปพลิเคชันของทุกหน่วยงานในสังกัดกระทรวงเกษตรและสหกรณ์ มาไว้ในที่เดียวคือ แอปพลิเคชัน ”เกษตรดิจิทัล” เริ่มคิกออฟ 1 มกราคม 2563
3. โครงการจัดตั้งศูนย์เทคโนโลยีเกษตรและนวัตกรรม (Agritech and Innovation Center : AIC) ใน 77 จังหวัด ทำหน้าที่ส่งเสริมเทคโนโลยีเกษตร การประดิษฐ์นวัตกรรมรวมทั้งเครื่องจักรกลเกษตรทั้งยังเป็นศูนย์อบรมบ่มเพาะเกษตรกรและสนับสนุนสตาร์ทอัพในแต่ละจังหวัดเป็นรูปแบบการบริหารจัดการในภูมิภาคมิติใหม่โดยความร่วมมือของ 6 ภาคีหลัก คือ กระทรวงเกษตรและสหกรณ์ กระทรวงพาณิชย์ กระทรวงอุตสาหกรรม ภาคเกษตรกร
ภาควิชาการ และภาคเอกชน เริ่มจัดตั้งตั้งแต่เดือนมกราคมโดยจะแล้วเสร็จภายในปี พ.ศ. 2563
4. โครงการศูนย์ข้อมูลเกษตรแห่งชาติ (National Agriculture Big Data Center : NABC) ซึ่งในวันนี้มีการลงนามบันทึกความร่วมมือในการพัฒนาระบบฐานข้อมูลด้านการเกษตรแห่งชาติของ 10 หน่วยงานภาครัฐ ประกอบด้วย
กระทรวงเกษตรและสหกรณ์ โดยสำนักงานเศรษฐกิจการเกษตร (สศก.) ซึ่งได้รับเกียรติจากนายนราพัฒน์ แก้วทอง
ผู้ช่วยรัฐมนตรีประจำกระทรวงเกษตรและสหกรณ์ นายอนันต์ สุวรรณรัตน์ ปลัดกระทรวงเกษตรและสหกรณ์
และนายระพีภัทร์ จันทรศรีวงศ์ เลขาธิการสำนักงานเศรษฐกิจการเกษตร ร่วมกับ 9 หน่วยงาน คือ กระทรวงการอุดมศึกษา วิทยาศาสตร์ วิจัยและนวัตกรรม กระทรวงการคลัง กระทรวงดิจิทัลเพื่อเศรษฐกิจและสังคม กระทรวงทรัพยากรธรรมชาติและสิ่งแวดล้อม กระทรวงพาณิชย์ กระทรวงอุตสาหกรรม กระทรวงมหาดไทย กระทรวงสาธารณสุข และสํานักงานพัฒนารัฐบาลดิจิทัล โดยเฟส 1 ตั้งแต่เดือนมกราคมเริ่มบริการฐานข้อมูลสินค้าเกษตรที่สำคัญเช่นข้าว ข้าวโพดเลี้ยงสัตว์ มันสำปะหลัง ปาล์มน้ำมัน และยางพารา รวมทั้งฐานข้อมูลทางด้านเศรษฐกิจการเกษตรและข้อมูลครัวเรือนเกษตร ทั้งนี้ในเฟสที่ 2 จะเพิ่มฐานข้อมูลและเชื่อมฐานข้อมูลร่วมกับหน่วยงานรัฐอื่น ๆ และนำระบบปัญญาประดิษฐ์ (AI) มาใช้เพื่อการวิเคราะห์ข้อมูล
“โครงการทั้ง 4 ดำเนินการมาโดยไม่ใช้งบประมาณใหม่จนแล้วเสร็จภายใน 120 วันภายใต้คณะกรรมการขับเคลื่อนเทคโนโลยีเกษตร 4.0 ซึ่งประกอบไปด้วยคณะอนุกรรมการรัฐบาลเทคโนโลยี (GovTech) และบิ๊กดาต้า (Big Data) คณะอนุกรรมการเกษตรอัจฉริยะ (Smart Farming) คณะอนุกรรมการเทคโนโลยีอนาคต (Future Tchnology) และคณะอนุกรรมการอีคอมเมิร์ซ (E-Commerce) โดยความร่วมมือของศูนย์ไอที 22 หน่วยงานของกระทรวงเกษตรฯ และหน่วยงานรัฐหน่วยงานวิชาการหน่วยงานเอกชน พร้อมเปิดบริการเป็นของขวัญปีใหม่ซึ่งจะเป็นจุดเปลี่ยนที่สำคัญของภาคเกษตรกรรมสู่มิติใหม่ของไทยแลนด์ 4.0 นับได้ว่าปี 2563 คือปีแห่งเทคโนโลยีเกษตร” นายอลงกรณ์ กล่าว.

ที่มา : https://www.thaigov.go.th/news/contents/details/25464
