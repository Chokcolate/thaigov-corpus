รัฐบาลไทย-ข่าวทำเนียบรัฐบาล-กระทรวงดิจิทัลฯ ให้การต้อนรับคณะกรรมาธิการการเทคโนโลยีสารสนเทศ การสื่อสาร และการโทรคมนาคม วุฒิสภา

วันศุกร์ที่ 6 ธันวาคม 2562
กระทรวงดิจิทัลฯ ให้การต้อนรับคณะกรรมาธิการการเทคโนโลยีสารสนเทศ การสื่อสาร และการโทรคมนาคม วุฒิสภา
กระทรวงดิจิทัลฯ ให้การต้อนรับคณะกรรมาธิการการเทคโนโลยีสารสนเทศ การสื่อสาร และการโทรคมนาคม วุฒิสภา
เมื่อวันที่ 4 ธันวาคม 2562 นายพุทธพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม และนางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม พร้อมด้วยคณะผู้บริหารของกระทรวง ได้ร่วมกันให้การต้อนรับคณะกรรมาธิการการเทคโนโลยีสารสนเทศ การสื่อสารและการโทรคมนาคม วุฒิสภา ซึ่งนำโดยพลเอก อนันตพร กาญจนรัตน์ ประธานคณะกรรมาธิการฯ เข้าเยี่ยมชมและรับฟังผลการดำเนินงานโครงการและภารกิจสำคัญของกระทรวงดิจิทัลเพื่อเศรษฐกิจและสังคม พร้อมให้ข้อเสนอแนะอันเป็นประโยชน์ต่อการดำเนินงาน อาทิ การพัฒนากำลังคนด้านดิจิทัลเพื่อรองรับการขยายตัวของเศรษฐกิจและสังคมดิจิทัล การดำเนินงานด้าน 5G ของประเทศ การรองรับพัฒนาเขตเศรษฐกิจพิเศษของรัฐบาล เป็นต้น ณ ห้องประชุม MDES ชั้น 9 กระทรวงดิจิทัลเพื่อเศรษฐกิจและสังคม ศูนย์ราชการเฉลิมพระเกียรติ 80 พรรษา แจ้งวัฒนะ กรุงเทพฯ พร้อมทั้งดูงานศูนย์ต่อต้านข่าวปลอม (Anti Fake News Center) ณ บริษัท ทีโอที จำกัด (มหาชน)
******************

ที่มา : https://www.thaigov.go.th/news/contents/details/25054
