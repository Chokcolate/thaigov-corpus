รัฐบาลไทย-ข่าวทำเนียบรัฐบาล-รมว.ยุติธรรม มอบโล่ประกาศเกียรติคุณให้กับผู้ที่เกษียณอายุราชการ ประจำปี พ.ศ. ๒๕๖๒

วันพุธที่ 4 กันยายน 2562
รมว.ยุติธรรม มอบโล่ประกาศเกียรติคุณให้กับผู้ที่เกษียณอายุราชการ ประจำปี พ.ศ. ๒๕๖๒
นายสมศักดิ์ เทพสุทิน รัฐมนตรีว่าการกระทรวงยุติธรรม เป็นประธานในพิธีมอบโล่ประกาศเกียรติคุณและแสดงมุทิตาจิตแก่ผู้เกษียณอายุราชการที่กระทำคุณประโยชน์ให้แก่กระทรวงยุติธรรม ประจำปี พ.ศ. ๒๕๖๒
ในวันพุธที่ ๔ กันยายน ๒๕๖๒ เวลา ๑๐.๐๐ น. ณ ห้องวายุภักษ์ ชั้น ๔ โรงแรมเซ็นทรา บาย เซ็นทาราศูนย์ราชการและคอนเวนชันเซ็นเตอร์ แจ้งวัฒนะ นายสมศักดิ์ เทพสุทิน รัฐมนตรีว่าการกระทรวงยุติธรรม ประธานในพิธีมอบโล่ประกาศเกียรติคุณและแสดงมุทิตาจิตแก่ผู้เกษียณอายุราชการที่กระทำคุณประโยชน์ให้แก่กระทรวงยุติธรรม ประจำปี พ.ศ. ๒๕๖๒ ภายใต้โครงการ “องค์ความรู้และประสบการณ์จากรุ่นสู่รุ่น ก้าวสู่องค์กรแห่งความสุข” (Knowledge And Experience To Happiness) โดยมีคณะผู้บริหารระดับสูง ข้าราชการ เจ้าหน้าที่กระทรวงยุติธรรม เข้าร่วมงานฯ ทั้งนี้ มีผู้เข้ารับโล่ประกาศเกียรติคุณ จำนวน ๒๕๙ คน และภายในงานยังจัดให้มีกิจกรรมการเสวนา ในหัวข้อ “สานสายใย จากใจถึงใจ กระทรวงยุติธรรม” เพื่อถ่ายทอดประสบการณ์จากอดีตเป็นผู้บริหารระดับสูงของกระทรวงยุติธรรม อาทิ นายพิษณุโรจน์ พลับรู้การ และนางชูจิรา กองแก้ว ซึ่งเป็นอดีตรองปลัดกระทรวงยุติธรรม นายพงษ์ภัฏ เรียงเครือ อดีตที่ปรึกษาเฉพาะด้านกฎหมายมหาชน สำนักงานปลัดกระทรวงยุติธรรม รวมถึง นายธวัชชัย ไทยเขียว รองปลัดกระทรวงยุติธรรม และโฆษกกระทรวงยุติธรรม ซึ่งเป็นผู้เกษียณอายุราชการในปี พ.ศ. ๒๕๖๒ นี้ อีกด้วย

ที่มา : https://www.thaigov.go.th/news/contents/details/22806
