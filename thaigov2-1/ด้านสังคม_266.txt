รัฐบาลไทย-ข่าวทำเนียบรัฐบาล-อนุทิน พร้อมดูแลผู้ร่วมรายการโมโต จีพี ประจำปี 2562 กว่า 300,000 คนที่จ.บุรีรัมย์

วันศุกร์ที่ 4 ตุลาคม 2562
อนุทิน พร้อมดูแลผู้ร่วมรายการโมโต จีพี ประจำปี 2562 กว่า 300,000 คนที่จ.บุรีรัมย์
รองนายกรัฐมนตรีและรัฐมนตรีว่าการกระทรวงสาธารณสุข พร้อมดูแลประชาชน นักท่องเที่ยว และนักแข่งประมาณ 300,000 คน ในการแข่งขันรถจักรยานยนต์ทางเรียบชิงแชมป์โลก รายการโมโต จีพี (PTT THAILAND GRANDPRIX) ประจำปี 2562 ที่จังหวัดบุรีรัมย์
รองนายกรัฐมนตรีและรัฐมนตรีว่าการกระทรวงสาธารณสุข พร้อมดูแลประชาชน นักท่องเที่ยว และนักแข่งประมาณ 300,000 คน ในการแข่งขันรถจักรยานยนต์ทางเรียบชิงแชมป์โลก รายการโมโต จีพี (PTT THAILAND GRANDPRIX) ประจำปี 2562 ที่จังหวัดบุรีรัมย์
วันนี้ (4 ตุลาคม 2562) จังหวัดบุรีรัมย์ นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงสาธารณสุข การศูนย์ปฏิบัติการตอบโต้ภาวะฉุกเฉินทางด้านการแพทย์และสาธารณสุข (Emergency Operations Center : EOC) ณ สนาม ช้าง อินเตอร์เนชันแนล เซอร์กิต (Chang International Circuit) Chang International Circuit จังหวัดบุรีรัมย์ และให้สัมภาษณ์ภายหลังว่า ประเทศไทยเป็นเจ้าภาพการแข่งขันรถจักรยานยนต์ชิงแชมป์โลก รายการโมโต จีพี (PTT THAILAND GRANDPRIX) ประจำปี 2562 ระหว่างวันที่ 4-6 ตุลาคม 2562 ณ สนาม Chang International Circuit จังหวัดบุรีรัมย์ ซึ่งจะมีประชาชนและนักท่องเที่ยวเข้ามาในพื้นที่การแข่งขันประมาณ 300,000 คน เครือข่ายสุขภาพในพื้นที่ ได้มีการเตรียมความพร้อมระบบบริการด้านการแพทย์และสาธารณสุข ทั้งในสนามการแข่งขัน นอกสนามการแข่งขัน และตลอดเส้นทางการเดินทาง เพื่อรองรับประชาชนและนักท่องเที่ยว โดยเปิดศูนย์ปฏิบัติการตอบโต้ภาวะฉุกเฉินทางด้านการแพทย์และสาธารณสุข เพื่อติดตามสถานการณ์ด้านการแพทย์และสาธารณสุขตลอดการแข่งขัน และจัดระบบด้านการแพทย์และสาธารณสุข ในสนามการแข่งขัน ได้จัดหน่วยแพทย์เคลื่อนที่ (Medical Post) ศูนย์การแพทย์ (Medical Center) และจัดรถพยาบาลไว้ในแทรค (Track) การแข่งขัน 10 คัน รวมทั้งบุคลากรทางการแพทย์ พยาบาล ผู้ช่วยเหลือคนไข้ รวม 42 คน และเฮลิคอปเตอร์จากสำนักงานตำรวจแห่งชาติ 2 ลำ นอกสนามการแข่งขัน ได้จัดตั้งกองอำนวยการและศูนย์สั่งการด้านการแพทย์และสาธารณสุข หน่วยปฐมพยาบาลและการแพทย์ฉุกเฉิน 19 ทีม เจ้าหน้าที่สาธารณสุข 158 คน พร้อมรถพยาบาล 23 คัน
พร้อมทั้งให้โรงพยาบาลบุรีรัมย์ เตรียมแพทย์เฉพาะทางทั้ง 8 สาขา ตามข้อกำหนดของมาตรฐาน Moto GP จัดระบบ FAST TRACT สำหรับนักแข่งและนักท่องเที่ยวที่มาร่วมงาน จัดระบบห้องฉุกเฉิน (Privacy Emergency Room) จำนวน 7 ยูนิต สำรองเตียง ICU 2 ยูนิต ห้องแยกสำหรับผู้ป่วยไฟไหม้ 1 ยูนิต ห้อง VIP 4 ห้อง และศูนย์ข้อมูลข่าวสาร (Information center) บริการนักแข่ง ผู้สนับสนุน และนักท่องเที่ยวชาวต่างชาติ นอกจากนี้ ได้เตรียมระบบการแพทย์ฉุกเฉินและห้องฉุกเฉินในโรงพยาบาลต่าง ๆ ทั้ง 23 อำเภอ และทุกโรงพยาบาลในเขตนครชัยบุรินทร์ ทั้งเตียงผู้ป่วย เครื่องมือ อุปกรณ์การแพทย์ และบุคลากร เพื่อสร้างความมั่นใจในคุณภาพการรักษาพยาบาล ความปลอดภัยในชีวิตและความมั่นใจให้กับนักท่องเที่ยวชาวไทย ชาวต่างชาติ นักกีฬา และทีมงาน เพื่อความสำเร็จในการจัดการแข่งขันโมโตจีพีที่ยิ่งใหญ่ระดับนานาชาติ
“จังหวัดบุรีรัมย์มีความพร้อมทั้งด้านมาตรฐานบุคลากรและอุปกรณ์ทางการแพทย์ แผนปฏิบัติการรองรับการเข้าช่วยเหลือ ณ จุดเกิดเหตุ การส่งต่อ และการเคลื่อนย้ายผู้บาดเจ็บ มีศูนย์ปฏิบัติการตอบโต้ภาวะฉุกเฉินทางด้านการแพทย์และสาธารณสุข (EOC) เป็นศูนย์กลางในการบัญชาการเชื่อมโยงภารกิจด้านการแพทย์และสาธารณสุข มั่นใจได้ในประสิทธิภาพ” นายอนุทินกล่าว
*********************************************  4 ตุลาคม 2562

ที่มา : https://www.thaigov.go.th/news/contents/details/23624
