รัฐบาลไทย-ข่าวทำเนียบรัฐบาล-นโยบายส่งเสริมการใช้ดิจิทัลสำหรับผู้ประกอบการรายย่อย

วันพฤหัสบดีที่ 12 กันยายน 2562
นโยบายส่งเสริมการใช้ดิจิทัลสำหรับผู้ประกอบการรายย่อย
วันพฤหัสบดีที่ 12 กันยายน 2562
​
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลผลักดันนโยบายส่งเสริมการใช้ดิจิทัลสำหรับผู้ประกอบการรายย่อยในอาเซียน โดยภาครัฐจะต้องสนับสนุนการเข้าสู่ระบบดิจิทัล สร้างสภาพแวดล้อมทางธุรกิจที่เท่าเทียม อำนวยความสะดวกให้วิสาหกิจรายย่อยเข้าถึงแหล่งเงินทุนและบริการเพื่อพัฒนาธุรกิจ และส่งเสริมการพัฒนาความรู้และทักษะการใช้ดิจิทัลสำหรับประชาชนทั้งในสถาบันการศึกษาและการศึกษาตลอดชีวิต ทั้งนี้ ภูมิภาคอาเซียนมีวิสาหกิจ รายย่อยจดทะเบียนอย่างถูกต้องราว 10 ล้านราย สร้างงานมากกว่า 72 ล้านตำแหน่ง จึงมีบทบาทสำคัญต่อการพัฒนาเศรษฐกิจและสังคมของประเทศ ซึ่งประเทศไทยให้ความสำคัญกับการส่งเสริม SMEs เป็นอย่างมากเพื่อให้เป็นกลไกช่วยลดความเหลื่อมล้ำและสร้างความเจริญก้าวหน้าอย่างยั่งยืน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/23024
