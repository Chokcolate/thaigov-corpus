รัฐบาลไทย-ข่าวทำเนียบรัฐบาล-รายงานความก้าวหน้าการช่วยเหลือและบรรเทาความเดือนร้อนแก่ประชาชนผู้ประสบอุทกภัย

วันพฤหัสบดีที่ 5 กันยายน 2562
รายงานความก้าวหน้าการช่วยเหลือและบรรเทาความเดือนร้อนแก่ประชาชนผู้ประสบอุทกภัย
รายงานความก้าวหน้าการช่วยเหลือและบรรเทาความเดือนร้อนแก่ประชาชนผู้ประสบอุทกภัย
รายงานความก้าวหน้าการช่วยเหลือและบรรเทาความเดือนร้อนแก่ประชาชนผู้ประสบอุทกภัย
ตามที่ นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม ได้มีความห่วงใยต่อความเดือนร้อนของพี่น้องประชาชนที่ประสบอุทกภัย จึงได้สั่งการให้หน่วยงานในสังกัดกระทรวงทรัพยากรธรรมชาติและสิ่งแวดล้อม เตรียมความพร้อมทั้งกำลังพลและอุปกรณ์ในการให้ความช่วยเหลือโดยให้บูรณาการการทำงานร่วมกันอย่างเป็นเอกภาพเพื่อช่วยเหลือ หรือแก้ไขปัญหาให้กับพี่น้องประชาชนได้อย่างทันท่วงที นั้น
เมื่อวันที่ 3 กันยายน 2562 หน่วยงานในสังกัดกระทรวงทรัพยากรธรรมชาติและสิ่งแวดล้อม ได้ให้ความช่วยเหลือพี่น้องประชาชน ดังนี้
1. สูบระบายน้ำท่วมขังในเขต อ.เมือง อ.บ้านดุง จ.อุดรธานี จำนวน 9 จุด รวม 56,400 ลบ.ม.
2. สูบระบายน้ำท่วมขังในเขตชุมชนเมือง บริเวณจุดสูบน้ำสี่แยกธวัชบุรี อ.เมือง จ.ร้อยเอ็ด
3. สนับสนุนเรือ 2 ลำ รถบรรทุก 6 ล้อ 2 คัน พร้อมเจ้าหน้าที่ ช่วยอพยพประชาชน สัตว์เลี้ยง และสิ่งของ รวมทั้งแจกน้ำดื่ม 600 ขวด ในพื้นที่ อ.ม่วงสามสิบ จ.อุบลราชธานี
4. แจกน้ำดื่ม 540 ขวด ในพื้นที่ อ.เนินมะปราง อ.วังทอง จ.พิษณุโลก
5. สูบระบายน้ำท่วมขัง ในพื้นที่ อ.นครไทย จ.พิษณุโลก อ.ทับคล้อ อ.โพธิ์ประทับช้าง จ.พิตร อ.เวียงสา จ.น่าน อ.สวรรคโลก จ.สุโขทัย
6. แจกน้ำดื่ม 1,220 แกลลอน น้ำดื่มบรรจุขวด 200 ขวด และรถโมบายผลิตน้ำดื่มสะอาด บริเวณโรงเรียนกรุณาศึกษา อ.บ้านไผ่ จ.ขอนแก่น รวม 6,000 ลิตร
7. สนับสนุนรถผลิตน้ำดื่มสะอาด จำนวน 1 ชุด โดยผลิตน้ำแจกจ่าย 300 แกลลอน/1,500 ลิตร ในพื้นที่จังหวัดร้อยเอ็ด
8. มอบถุงยางชีพ จ.มหาสารคาม จ.กาฬสินธุ์ รวม 100 ชุด
9. สนับสนุนกำลังพลช่วยเหลือผู้ประสบภัยในพื้นที่ จ.ร้อยเอ็ด จ.ขอนแก่น
10. สนับสนุนกำลังพลและเรือท้องแบน ช่วยเหลือประชาชนขนย้ายสิ่งของเครื่องใช้ รถจักรยายนต์ ออกจากพื้นที่น้ำท่วม
11. มอบเงินกองทุนภัยพิบัติหน่วยงาน เพื่อการช่วยเหลือผู้ประสบภัยอุทกภัยจากพายุโพดุล ในภาคตะวันออกเฉียงเหนือ จำนวน 20,000 บาท

ที่มา : https://www.thaigov.go.th/news/contents/details/22842
