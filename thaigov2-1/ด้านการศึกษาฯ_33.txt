รัฐบาลไทย-ข่าวทำเนียบรัฐบาล-รมช.คุณหญิงกัลยา ลงพื้นที่เยี่ยมชมการเรียนอาชีวะเกษตรและอาชีพ

วันพฤหัสบดีที่ 15 สิงหาคม 2562
รมช.คุณหญิงกัลยา ลงพื้นที่เยี่ยมชมการเรียนอาชีวะเกษตรและอาชีพ
คุณหญิงกัลยา โสภณพนิช รัฐมนตรีช่วยว่าการกระทรวงศึกษาธิการ ลงพื้นที่เยี่ยมชมการจัดการเรียนการสอนด้านอาชีวะเกษตร เทคโนโลยี และการประมง ของวิทยาลัยเกษตรและเทคโนโลยีมหาสารคาม สถาบันการอาชีวศึกษาเกษตรภาคตะวันออกเฉียงเหนือ
เมื่อวันพุธที่ 14 สิงหาคม 2562 คุณหญิงกัลยา โสภณพนิช รัฐมนตรีช่วยว่าการกระทรวงศึกษาธิการ ลงพื้นที่เยี่ยมชมการจัดการเรียนการสอนด้านอาชีวะเกษตร เทคโนโลยี และการประมง ของวิทยาลัยเกษตรและเทคโนโลยีมหาสารคาม สถาบันการอาชีวศึกษาเกษตรภาคตะวันออกเฉียงเหนือ และโครงการอาชีวศึกษาเพื่อการพัฒนาชนบท จ.มหาสารคาม รวมทั้งการจัดการศึกษาเพื่อการมีงานทำของวิทยาลัยการอาชีพสตึก จ.บุรีรัมย์
โดยในส่วนของวิทยาลัยเกษตรและเทคโนโลยีมหาสารคาม สถาบันการอาชีวศึกษาเกษตรภาคตะวันออกเฉียงเหนือ จ.มหาสารคาม จัดการเรียนการสอนระดับประกาศนียบัตรวิชาชีพ (ปวช.) ประกาศนียบัตรวิชาชีพชั้นสูง (ปวส.) และหลักสูตรปริญญาตรี (ต่อเนื่อง) สาขาเทคโนโลยี นอกจากนี้ ยังได้พบปะกับกลุ่มผู้เรียนตามโครงการอาชีวศึกษาเพื่อการพัฒนาชนบท (อศ.กช.) กลุ่มยางสีสุราช กลุ่มหนองโน กลุ่มหนองบัวแปะ บ้านหนองบัวชุม ต.นาภู อ.ยางสีสุราช จ.มหาสารคาม ด้วย
ส่วนวิทยาลัยการอาชีพสตึก จ.บุรีรัมย์ จัดการเรียนการสอนในระดับประกาศนียบัตรวิชาชีพ (ปวช.) ประเภทวิชาอุตสาหกรรมและวิชาพณิชยการ และประกาศนียบัตรวิชาชีพชั้นสูง (ปวส.) ประเภทวิชาอุตสาหกรรมและวิชาบริหารธุรกิจ พร้อมรับเทียบโอนประสบการณ์ และจัดหลักสูตรระยะสั้น หลักสูตรเสริมวิชาชีพ และหลักสูตรพิเศษ สำหรับประชาชนทั่วไป อาทิ 108 อาชีพ, ศูนย์บ่มเพาะ, Fix it Center เป็นต้น
นวรัตน์ รามสูต: สรุป/เรียบเรียง
ขอบคุณภาพถ่าย: คณะทำงาน รมช.ศธ.
กลุ่มประชาสัมพันธ์ สร.ศธ.: รายงาน

ที่มา : https://www.thaigov.go.th/news/contents/details/22256
