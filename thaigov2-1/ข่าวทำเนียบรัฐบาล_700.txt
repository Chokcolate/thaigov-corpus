รัฐบาลไทย-ข่าวทำเนียบรัฐบาล-รองโฆษกฯ ไตรศุลีฯ เผยประธานาธิบดีสหรัฐฯ แจงลิสต์ประเทศไทยมีระบบป้องกันดีที่สุดอันดับ 6 ของโลก

วันพฤหัสบดีที่ 27 กุมภาพันธ์ 2563
รองโฆษกฯ ไตรศุลีฯ เผยประธานาธิบดีสหรัฐฯ แจงลิสต์ประเทศไทยมีระบบป้องกันดีที่สุดอันดับ 6 ของโลก
รองโฆษกฯ ไตรศุลีฯ เผยประธานาธิบดีสหรัฐฯ แจงลิสต์ประเทศไทยมีระบบป้องกันดีที่สุดอันดับ 6 ของโลก
วันที่ 27 ก.พ. 2563 น.ส.ไตรศุลี ไตรสรณกุล รองโฆษกประจำสำนักนายกรัฐมนตรี  เผยนายโดนัลด์ ทรัมป์ ประธานาธิบดีสหรัฐอเมริกา ได้แถลงข่าวเกี่ยวกับไวรัสโคโรนา โดยเปิดเผยรายงานจากมหาวิทยาลัยจอนส์ ฮอปกินส์ ได้รับการจัดอันดับทุกประเทศในโลก โดยให้เป็นประเทศที่มีความเข้มแข็งด้านความมั่นคงด้านสุขภาพ (Health security) ประเทศไทยติดท็อปเท็นเป็นอันดับที่ 6 จากทั้งหมด 195 ประเทศ และเป็นประเทศกำลังพัฒนาประเทศเดียวที่ถูกจัดให้อยู่ในอันดับท็อปเท็นของโลกอันดับที่ 1 ในเอเชีย สำหรับประเทศที่มีความพร้อมในการเตรียมตัวรับมือโรคระบาดดีที่สุดในโลก และมีระบบการป้องกันการติดเชื้อที่ดีที่สุดอย่างรอบคอบ สะท้อนถึงความสามารถของไทยในการรับมือโรคระบาด ทำให้ไทยในขณะนี้ยังไม่เข้าสู่การแพร่ระบาดระดับ 3 และคนไทยติดเชื้อน้อยมากกว่าประเทศอื่น ๆ ในโลก
น.ส.ไตรศุลี กล่าวด้วยว่า อย่างไรก็ตาม ปัจจุบันนี้ โรคติดเชื้อไวรัสโคโรนา 2019 หรือโรคโควิด-19 ถูกประกาศให้เป็นโรคติดต่ออันตรายลำดับที่ 14 โดยขอความร่วมมือบุคคลที่เดินทางกลับจากประเทศกลุ่มเสี่ยงให้กักตัวเองอย่างน้อย 14 วัน ปิดกั้นการเกิด Super Spread มั่นใจทุกคนสามารถร่วมรับผิดชอบต่อตนเองและสังคมได้

ที่มา : https://www.thaigov.go.th/news/contents/details/26786
