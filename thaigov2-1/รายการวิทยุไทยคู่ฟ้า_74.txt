รัฐบาลไทย-ข่าวทำเนียบรัฐบาล-สถานการณ์น้ำท่วมเริ่มคลี่คลายเร่งรัดมาตรการฟื้นฟู

วันอังคารที่ 1 ตุลาคม 2562
สถานการณ์น้ำท่วมเริ่มคลี่คลายเร่งรัดมาตรการฟื้นฟู
วันอังคารที่ 1 ตุลาคม 2562
​
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลสำนึกในพระมหากรุณาธิคุณของพระบาทสมเด็จพระเจ้าอยู่หัวและพระบรมวงศานุวงศ์ที่ทรงติดตามสถานการณ์น้ำท่วมและได้พระราชทานความช่วยเหลือแก่พสกนิกรมาโดยตลอด รวมทั้งขอบคุณประชาชน เจ้าหน้าที่ และจิตอาสาทุกภาคส่วนที่ช่วยกันฟื้นฟูความเสียหายหลังน้ำลด โดยขณะนี้ปัญหาน้ำท่วมในหลายพื้นที่เริ่มคลี่คลาย ซึ่งนายกรัฐมนตรีได้สั่งการให้หน่วยงานที่เกี่ยวข้องเร่งรัดดำเนินมาตรการเยียวยาประชาชนทุกมิติ เช่น บ้านเรือนเสียหาย พื้นที่เกษตร ประมง ปศุสัตว์ และเครื่องมือทำกินเสียหาย รวมทั้งถอดบทเรียนการทำงานเพื่อปรับปรุงวิธีการปฏิบัติในอนาคต นอกจากนี้ ยังได้กำชับให้ติดตามและรายงานสถานการณ์ค่าฝุ่นละอองเกินมาตรฐานอย่างต่อเนื่องด้วย
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/23522
