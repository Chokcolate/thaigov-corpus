รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ มอบนโยบายแก่ผู้ปฏิบัติงานของสำนักงานสถิติฯ แนะนำเทคโนโลยีดิจิทัลมาปรับใช้กับงานด้านสถิติ

วันอังคารที่ 24 กันยายน 2562
รมว.กระทรวงดิจิทัลฯ มอบนโยบายแก่ผู้ปฏิบัติงานของสำนักงานสถิติฯ แนะนำเทคโนโลยีดิจิทัลมาปรับใช้กับงานด้านสถิติ
รมว.กระทรวงดิจิทัลฯ มอบนโยบายแก่ผู้ปฏิบัติงานของสำนักงานสถิติฯ แนะนำเทคโนโลยีดิจิทัลมาปรับใช้กับงานด้านสถิติ
นายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม มอบนโยบายการปฏิบัติงานประจำปีงบประมาณ พ.ศ. 2563 แก่ผู้บริหาร ข้าราชการ พนักงาน และเจ้าหน้าที่ของสำนักงานสถิติแห่งชาติ จำนวน 280 คน รวมถึงผู้เกษียณอายุราชการ ประจำปี พ.ศ.2562 ของสำนักงานสถิติแห่งชาติ และเป็นประธานการประชุมเชิงปฏิบัติการ “การสรุปบทเรียนโครงการระบบการจัดเก็บข้อมูลโครงสร้างพื้นฐานระดับพื้นที่ เพื่อการบริหารจัดการทรัพยากรน้ำอย่างยั่งยืน ในลุ่มน้ำทั่วประเทศ จำนวน 25 ลุ่มน้ำ โดยมี นายภุชพงค์ โนดไธสง ผู้อำนวยการสำนักงานสถิติแห่งชาติ กล่าวต้อนรับ ณ โรงแรมเวลคัม เวิลด์ บีช รีสอร์ท แอนด์ สปา จังหวัดชลบุรี เมื่อวันที่ 20 กันยายน 2562 โดย รมว.กระทรวงดิจิทัลฯ ได้กล่าวเน้นย้ำเรื่องการปรับวิธีการปฏิบัติงาน และให้ความสำคัญกับการสะท้อนปัญหาอุปสรรคในการปฏิบัติงานของส่วนภูมิภาค โดยนำโครงการดังกล่าวเป็นตัวตั้ง เพื่อให้เกิดความคิดริเริ่มสร้างสรรค์ในการพัฒนาเทคนิค หรือแนวคิดใหม่ๆ ที่ได้จากการแลกเปลี่ยนความรู้และประสบการณ์ สำหรับนำไปใช้กำหนดเป็นแนวทางในการพัฒนางานโครงการ สำมะโน/สำรวจของสำนักงานสถิติแห่งชาติ
***********************

ที่มา : https://www.thaigov.go.th/news/contents/details/23359
