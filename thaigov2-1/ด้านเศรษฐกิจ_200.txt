รัฐบาลไทย-ข่าวทำเนียบรัฐบาล-ธ.ก.ส. ปรับลดดอกเบี้ย มีผล 20 สิงหาคมนี้

วันพุธที่ 21 สิงหาคม 2562
ธ.ก.ส. ปรับลดดอกเบี้ย มีผล 20 สิงหาคมนี้
ธ.ก.ส.ประกาศลดอัตราดอกเบี้ยเงินกู้ให้สอดคล้องกับอัตราดอกเบี้ยนโยบาย โดยปรับลด MRR และ MOR ลง 0.125 % และ 0.25% ต่อปี ตามลำดับ มีผลตั้งแต่  20 สิงหาคม เป็นต้นไป
นายอภิรมย์ สุขประเสริฐ ผู้จัดการธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า ธ.ก.ส.ได้มีการประชุมคณะกรรมการบริหารสินทรัพย์และหนี้สิน (ALCO) เมื่อวันที่ 19 สิงหาคมที่ผ่านมาและมีมติ  ปรับลดอัตราดอกเบี้ยเงินกู้  สำหรับเกษตรกรลูกค้ารายย่อยและบุคคลทั่วไป จากเดิมจ่ายดอกเบี้ยเงินกู้อยู่ที่ MRRเท่ากับ 7 % ลดลง 0.125%  = 6.875% ต่อปี  และสินเชื่อเบิกเงินเกินบัญชีหรือ OD สำหรับลูกค้ารายคนและ      นิติบุคคล จากเดิมจ่ายดอกเบี้ยเงินกู้อยู่ที่ MOR เท่ากับ 7.125% ลดลง 0.25% = 6.875% ต่อปี มีผลตั้งแต่ 20 สิงหาคม 2562 เป็นต้นไป ทั้งนี้ เพื่อให้สอดคล้องกับทิศทางอัตราดอกเบี้ยในตลาดที่มีการปรับลดลง ตามมติคณะกรรมการ นโยบายการเงิน  ซึ่งคาดว่าการปรับลดอัตราดอกเบี้ยดังกล่าวจะส่งผลให้เกษตรกรและผู้ประกอบการเอสเอ็มอีสามารถลดภาระหนี้และมีสภาพคล่องในการดำเนินธุรกิจรวมถึงการจับจ่ายภายในครัวเรือนต่อไป

ที่มา : https://www.thaigov.go.th/news/contents/details/22380
