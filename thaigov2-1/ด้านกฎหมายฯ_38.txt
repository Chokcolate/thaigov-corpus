รัฐบาลไทย-ข่าวทำเนียบรัฐบาล-“ยุติธรรม” หารือแนวทางฟื้นฟูสมรรถภาพผู้ติดยาเสพติด

วันอังคารที่ 13 สิงหาคม 2562
“ยุติธรรม” หารือแนวทางฟื้นฟูสมรรถภาพผู้ติดยาเสพติด
นายธวัชชัย ไทยเขียว รองปลัดกระทรวงยุติธรรม เข้าร่วมการประชุมสามัญประจำปีคณะกรรมการมูลนิธิฟื้นฟูสมรรถภาพผู้ติดยาเสพติด ครั้งที่ ๑/๒๕๖๒
ในวันอังคารที่ ๑๓ สิงหาคม ๒๕๖๒ เวลา ๑๔.๐๐ น.
ณ ห้องประชุมกรมคุมประพฤติ ชั้น ๔ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
นายธวัชชัย ไทยเขียว รองปลัดกระทรวงยุติธรรม
เข้าร่วมการประชุมสามัญประจำปีคณะกรรมการมูลนิธิฟื้นฟูสมรรถภาพผู้ติดยาเสพติด ครั้งที่ ๑/๒๕๖๒
โดยมี นางกรรณิการ์ แสงทอง ในฐานะประธานกรรมการ เป็นประธานในการประชุม
พร้อมด้วยคณะกรรมการผู้ทรงคุณวุฒิ และเจ้าหน้าที่ที่เกี่ยวข้อง เข้าร่วมฯ
เพื่อพิจารณาการขอรับการสงเคราะห์เงินมูลนิธิฟื้นฟูสมรรถภาพผู้ติดยาเสพติด
รวมทั้งการขอรับเงินมูลนิธิฟื้นฟูสมรรถภาพผู้ติดยาเสพติดเพื่อสนับสนุนการดำเนินงาน
โครงการรณรงค์ป้องกันและแก้ไขปัญหายาเสพติด TO BE NUMBER ONE กรมคุมประพฤติ
นอกจากนี้ ที่ประชุมได้รับทราบผลการดำเนินงานของมูลนิธิฟื้นฟูสมรรถภาพผู้ติดยาเสพติด
ประจำปี พ.ศ. ๒๕๖๑ และความคืนหน้าการดำเนินงานของมูลนิธิฯ ปี พ.ศ. ๒๕๖๒
(เดือนมกราคม ๒๕๖๒ - ปัจจุบัน) และรับทราบผลการสงเคราะห์เงินมูลนิธิฟื้นฟูสมรรถภาพ
ผู้ติดยาเสพติดและอนุมัติใช้เงินดอกผลมูลนิธิฯ
เพื่อเป็นค่าใช้จ่ายในการสงเคราะห์ผู้เข้ารับการฟื้นฟูสมรรถภาพผู้ติดยาเสพติด

ที่มา : https://www.thaigov.go.th/news/contents/details/22198
