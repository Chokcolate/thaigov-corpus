รัฐบาลไทย-ข่าวทำเนียบรัฐบาล-กระทรวงยุติธรรม จัดประชุมคณะกรรมการสถาบันอนุญาโตตุลาการ ครั้งที่ ๖/๒๕๖๒ เพื่อพิจารณาแผนการดำเนินงานปี ๒๕๖๓

วันอังคารที่ 27 สิงหาคม 2562
กระทรวงยุติธรรม จัดประชุมคณะกรรมการสถาบันอนุญาโตตุลาการ ครั้งที่ ๖/๒๕๖๒ เพื่อพิจารณาแผนการดำเนินงานปี ๒๕๖๓
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะกรรมการสถาบันอนุญาโตตุลาการ ครั้งที่ ๖/๒๕๖๒
ในวันจันทร์ที่ ๒๖ สิงหาคม ๒๕๖๒ เวลา ๑๓.๓๐ น. ณ ห้องประชุมกระทรวงยุติธรรม ๑ ชั้น ๙ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะกรรมการสถาบันอนุญาโตตุลาการ ครั้งที่ ๖/๒๕๖๒ โดยมีคณะกรรมการผู้ทรงคุณวุฒิ และผู้แทนจากหน่วยงานที่เกี่ยวข้อง เข้าร่วมประชุม
โดยที่ประชุมได้พิจารณาแผนยุทธศาสตร์และแผนปฏิบัติงาน ประจำปี ๒๕๖๓ และแบบประเมินตนเองของคณะกรรมการ ประจำปีงบประมาณ ๒๕๖๒ ตามที่สำนักงานคณะกรรมการพัฒนาระบบราชการ (กพร.) กำหนด รวมทั้งพิจารณาจัดหาบุคคลภายนอกเป็นผู้สอบบัญชีของสถาบันอนุญาโตตุลาการ และการแต่งตั้งคณะกรรมการคณะอนุญาโตตุลาการ แทนคณะกรรมการฯ ชุดเดิมที่ได้ดำรงตำแหน่งครบวาระ

ที่มา : https://www.thaigov.go.th/news/contents/details/22547
