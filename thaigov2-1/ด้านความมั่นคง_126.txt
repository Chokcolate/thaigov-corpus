รัฐบาลไทย-ข่าวทำเนียบรัฐบาล-ปลัดกระทรวงกลาโหม มอบเข็มพระดุลยาธิปัตย์และใบประกาศเกียรติคุณ เชิดชูเกียรติ ให้แก่โรงเรียนเหล่าทหารพระธรรมนูญ และกรมพระธรรมนูญ

วันพุธที่ 4 กันยายน 2562
ปลัดกระทรวงกลาโหม มอบเข็มพระดุลยาธิปัตย์และใบประกาศเกียรติคุณ เชิดชูเกียรติ ให้แก่โรงเรียนเหล่าทหารพระธรรมนูญ และกรมพระธรรมนูญ
เมื่อ 4 ก.ย. 62 พลเอก ณัฐ อินทรเจริญ ปลัดกระทรวงกลาโหม เป็นประธานในพิธีมอบเข็มพระดุลยาธิปัตย์
เมื่อ 4 ก.ย. 62 พลเอก ณัฐ อินทรเจริญ ปลัดกระทรวงกลาโหม เป็นประธานในพิธีมอบเข็มพระดุลยาธิปัตย์ และใบประกาศเกียรติคุณ ณ ห้องสุรศักดิ์มนตรี ในศาลาว่าการกลาโหม โดยสภาโรงเรียนเหล่าทหารพระธรรมนูญ ได้มีมติให้ความเห็นชอบมอบให้แก่ผู้ทรงคุณวุฒิ และผู้ที่ได้ประกอบคุณงามความดีแก่ โรงเรียนเหล่าทหารพระธรรมนูญ และกรมพระธรรมนูญ จำนวน 60 นาย เนื่องจากเป็นผู้ที่ทำคุณประโยชน์ให้กับกรมพระธรรมนูญ ทั้งนี้ เข็มพระดุลยาธิปัตย์เป็นเครื่องหมายอันทรงเกียรติของนายทหารเหล่าพระธรรมนูญ โดยหมายถึงผู้เป็นใหญ่ในการประสิทธิ์ประสาทความยุติธรรมทหาร จึงเห็นสมควรมอบเข็มพระดุลยาธิปัตย์ให้ไว้เพื่อประดับเป็นเกียรติต่อไป

ที่มา : https://www.thaigov.go.th/news/contents/details/22799
