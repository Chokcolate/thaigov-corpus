รัฐบาลไทย-ข่าวทำเนียบรัฐบาล-รองปลัดฯ ภานุวัฒน์ รับชมการสาธิต “จมูกอิเล็กทรอนิกส์อัจฉริยะ”

วันพุธที่ 4 มีนาคม 2563
รองปลัดฯ ภานุวัฒน์ รับชมการสาธิต “จมูกอิเล็กทรอนิกส์อัจฉริยะ”
นายภานุวัฒน์ ตริยางกูรศรี รองปลัดกระทรวงอุตสาหกรรม รับชมสาธิตการทำงานของอุปกรณ์ “จมูกอิเล็กทรอนิกส์อัจฉริยะ” ผลิตและพัฒนาขึ้นโดยฝีมือคนไทย ณ ห้องประชุม อก. 2 ชั้น 3 อาคารสำนักงานปลัดกระทรวงอุตสาหกรรม
วันที่ 3 มีนาคม 2563 นายภานุวัฒน์ ตริยางกูรศรี รองปลัดกระทรวงอุตสาหกรรม รับชมสาธิตการทำงานของอุปกรณ์ “จมูกอิเล็กทรอนิกส์อัจฉริยะ” ผลิตและพัฒนาขึ้นโดยฝีมือคนไทย จาก นายกำพล โชคสุนทสุทธิ์ นายกสมาคมไทยไอโอที และนักวิจัยจากมหาวิทยาลัยมหิดล ณ ห้องประชุม อก. 2 ชั้น 3 อาคารสำนักงานปลัดกระทรวงอุตสาหกรรม
“จมูกอิเล็กทรอนิกส์อัจฉริยะ” ใช้สำหรับตรวจจับปริมาณสารประกอบอินทรีย์ระเหยง่าย (VOCs) เพื่อใช้วิเคราะห์ จำแนกกลิ่น และแสดงผลบนแอปพลิเคชัน สามารถตรวจสอบได้ตลอด 24 ชั่วโมง โดย “จมูกอิเล็กทรอนิกส์อัจฉริยะ” ได้ทดลองการทำงานจริงในภาคอุตสาหกรรมภายในนิคมอุตสาหกรรมมาบตาพุด อีกด้วย
ในการนี้ นายศิระ จันทร์เฉิด ผู้อำนวยการกลุ่มเฝ้าระวังและเตือนภัยมลพิษโรงงาน นางสาวธราธร พ่วงพลับ ผู้อำนวยการกลุ่มปฏิบัติการเคลื่อนที่เร็ว กองวิจัยและเตือนภัยมลพิษโรงงาน กรมโรงงานอุตสาหกรรม นายกิตติโชติ ศุภกำเนิด ผู้อำนวยการกลุ่มส่งเสริมมาตรฐานเทคโนโลยีการผลิตและผลิตภัณฑ์ กองพัฒนานวัตกรรมและเทคโนโลยีอุตสาหกรรม กรมส่งเสริมอุตสาหกรรม และคณะเจ้าหน้าที่ผู้เกี่ยวข้อง ได้ให้คำแนะนำถึงความเป็นไปได้ที่จะพัฒนาอุปกรณ์ดังกล่าว ให้สามารถทำงานได้ตามหลักมาตรฐานสากลต่อไป

ที่มา : https://www.thaigov.go.th/news/contents/details/26892
