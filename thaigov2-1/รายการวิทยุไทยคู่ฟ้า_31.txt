รัฐบาลไทย-ข่าวทำเนียบรัฐบาล-รัฐบาลเตรียมประเมินผลสัมฤทธิ์โครงการบัตรสวัสดิการฯ

วันจันทร์ที่ 19 สิงหาคม 2562
รัฐบาลเตรียมประเมินผลสัมฤทธิ์โครงการบัตรสวัสดิการฯ
19 สิงหาคม 2562
​
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเตรียมประเมินผลสัมฤทธิ์ของโครงการบัตรสวัสดิการแห่งรัฐ เพื่อนำข้อมูลไปปรับปรุงการแก้ไขปัญหาความยากจนอย่างยั่งยืน โดยที่ผ่านมาประเทศไทยยังไม่มีการจัดเก็บฐานข้อมูลผู้มีรายได้ เมื่อเปิดลงทะเบียนเพื่อสวัสดิการแห่งรัฐ จึงเริ่มมีฐานข้อมูลของผู้มีรายได้น้อย ซึ่งนายกรัฐมนตรีเน้นย้ำให้ปรับปรุงฐานข้อมูลให้สมบูรณ์มากยิ่งขึ้นและวิเคราะห์ข้อมูลผู้มีรายได้น้อยอย่างถี่ถ้วน เพื่อช่วยเหลือประชาชนให้ครบทั้ง 4 มิติ คือ ช่วยให้เข้าถึงสิ่งจำเป็นขั้นพื้นฐาน พัฒนาทักษะอาชีพและการศึกษา ช่วยหางานให้ทำ และช่วยแก้ปัญหาหนี้สิน เพิ่มโอกาสเข้าถึงแหล่งเงินทุนในระบบ โดยในปีที่ผ่านมาผู้มีรายได้น้อยเข้ารับการพัฒนาอาชีพจำนวน 3.2 ล้านคน ช่วยให้คนพ้นเส้นความยากจนที่ระดับ 30,000 บาทต่อปี ได้ถึง 1 ล้านคน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/22318
