รัฐบาลไทย-ข่าวทำเนียบรัฐบาล-"5G พลิกชีวิต SME ไทย" ดร.สุวิทย์ ปาฐกถา "พลิกโฉมเศรษฐกิจไทยด้วย 5G"

วันพฤหัสบดีที่ 31 ตุลาคม 2562
"5G พลิกชีวิต SME ไทย" ดร.สุวิทย์ ปาฐกถา "พลิกโฉมเศรษฐกิจไทยด้วย 5G"
"5G พลิกชีวิต SME ไทย" ดร.สุวิทย์ ปาฐกถา "พลิกโฉมเศรษฐกิจไทยด้วย 5G"
30 ตุลาคม 2562 ณ ห้องออดิทอเรี่ยม ชั้น 6 ทรู ดิจิทัล พาร์ค/ดร.สุวิทย์ เมษินทรีย์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม เข้าร่วมงานสัมมนา 5G พลิกชีวิตเอสเอ็มอีไทย พร้อมปาฐกถาหัวข้อ “พลิกโฉมเศรษฐกิจไทยด้วย 5G” โดยผู้คณะผู้บริหารจากบริษัทต่างๆ ผู้ประกอบการธุรกิจเอสเอ็มอี และ ผู้สนใจทั่วไปเข้าร่วมงาน
ดร.สุวิทย์ เมษินทรีย์ กล่าวว่า ขณะนี้ ประเทศไทยกำลังปรับตัวเองจาก 4G เป็น 5G คาดหวังว่าในปีหน้าประเทศไทยจะสามารถก้าวเข้าสู่ยุค 5G ได้อย่างสมบูรณ์แบบ โดยประเทศไทยมีการพัฒนาการสื่อสารอย่างต่อเนื่องมาโดยตลอด จาก 2G 3G เป็น 4G  ซึ่งในยุค 5G นี้เป็นเรื่อง Continuous Disruption จะเป็นการเปลี่ยนแปลงครั้งใหญ่จากการเชื่อมคนต่อคน (Connect People to People) เป็นการเชื่อมคนต่อสิ่งของ Connect People to Things นอกจากนี้ยังเป็นการเชื่อมสิ่งของต่อสิ่งของ (Connect Things to Things) อีกด้วย
ดร.สุวิทย์ เมษินทรีย์ กล่าวต่อไปว่า การเปลี่ยนแปลงครั้งนี้เป็นการเปลี่ยนแปลงครั้งยิ่งใหญ่ที่ทั่วโลกกำลังจับตามอง ซึ่งเทคโนโลยี 5G มีการเก็บข้อมูลเป็น 100 เท่าของ 4G และมีการผิดพลาดของข้อมูลเพียง 1 ในพันล้านเท่านั้น สามารถพูดได้ว่า 5G ดีกว่า 4G ในทุกเรื่อง โดยสามารถใช้ประสิทธิภาพได้อย่างเต็มร้อย นอกจากการเปลี่ยนจาก 4G ไปสู่ 5G แล้ว ยังมีเรื่องของ Data analysis ก็มีการเปลี่ยนแปลงตามไปด้วย โดยตอนนี้ Data analysis สามารถวิเคราะห์ตัวเองว่าจะมีกี่รูปแบบได้บ้างในเชิงนโยบาย เชิงการตัดสินใจในอนาคตของ SME สุดท้ายอยากฝากว่า 5G คือ platform ที่เสริมกับ Network Communication เสริมกับ Internet of Things เสริมกับปัญญาประดิษฐ์ และเรื่องต่างๆ โดยทุกส่วนเป็นการผนึกกันอยู่บน platform ของ 5G และแต่ส่วนก็มีการพัฒนาการของตัวมันเองอีกด้วย เพราะฉะนั้น โลกไม่ใช่ใบเดิมอีกต่อไป เรากำลังอยู่ในโลกที่ฉลาดกว่าเก่าจากมนุษย์
เผยแพร่ข่าว : นายธัชนนท์ บุญหล้า
ส่วนสื่อสารองค์กร สำนักบริหารกลาง
กระทรวงการอุดมศึกษา วิทยาศาสตร์ วิจัยและนวัตกรรม
โทรศัพท์ 0 2333 3700 ต่อ 3728 - 3732 โทรสาร 0 2333 3834
Facebook : @MHESIThailand
Call Center โทร.1313

ที่มา : https://www.thaigov.go.th/news/contents/details/24190
