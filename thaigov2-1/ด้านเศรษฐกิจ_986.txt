รัฐบาลไทย-ข่าวทำเนียบรัฐบาล-บสย. – สมหวัง เงินสั่งได้  ผนึกกำลัง เสริมสภาพคล่องผู้ประกอบการรายย่อย ร่วมลงนามความร่วมมือ (MOU) ค้ำประกันสินเชื่อซื้อรถจักรยานยนต์ เพื่อประกอบอาชีพ

วันอังคารที่ 3 ธันวาคม 2562
บสย. – สมหวัง เงินสั่งได้  ผนึกกำลัง เสริมสภาพคล่องผู้ประกอบการรายย่อย ร่วมลงนามความร่วมมือ (MOU) ค้ำประกันสินเชื่อซื้อรถจักรยานยนต์ เพื่อประกอบอาชีพ
บสย.–สมหวัง เงินสั่งได้ ผนึกกำลังเสริมสภาพคล่องผู้ประกอบการรายย่อย ร่วมลงนามความร่วมมือค้ำประกันสินเชื่อซื้อรถจักรยานยนต์ เพื่อประกอบอาชีพ และสินเชื่อจำนำทะเบียนรถจักรยานยนต์ ผ่านโครงการค้ำประกันสินเชื่อ Micro Entrepreneurs 3
บสย. – สมหวัง เงินสั่งได้  ผนึกกำลัง เสริมสภาพคล่องผู้ประกอบการรายย่อย ร่วมลงนามความร่วมมือ (MOU) ค้ำประกันสินเชื่อซื้อรถจักรยานยนต์ เพื่อประกอบอาชีพ และสินเชื่อจำนำทะเบียนรถจักรยานยนต์ ผ่านโครงการค้ำประกันสินเชื่อ Micro Entrepreneurs 3 วงเงินค้ำประกันสูงสุด 2 แสนบาท
ดร.รักษ์ วรกิจโภคาทร กรรมการและผู้จัดการทั่วไป บรรษัทประกันสินเชื่ออุตสาหกรรมขนาดย่อม (บสย.)  ร่วมกับนายศุภชัย บุญศิริ กรรมการผู้จัดการ บริษัท ไฮเวย์ จำกัด ผู้ให้บริการสินเชื่อทะเบียนรถและสินเชื่อรถมอเตอร์ไซค์ ภายใต้ชื่อ “สมหวัง เงินสั่งได้” ถือเป็นนิติบุคคล (Nonbank) แห่งแรกที่ บสย.ให้การค้ำประกันสินเชื่อ ตามประกาศกระทรวงการคลัง วันที่ 7 พ.ค. 2562 ร่วมลงนามในบันทึกข้อตกลงความร่วมมือ ( MOU) เพื่อช่วยเสริมสภาพคล่องผู้ประกอบการรายย่อย สำหรับผู้ซื้อรถ เพื่อประกอบอาชีพ และผู้ที่ขอสินเชื่อโดยการจำนำทะเบียนรถจักรยานยนต์  โดยมี บสย. ค้ำประกันสินเชื่อผ่านโครงการค้ำประกันสินเชื่อ Micro Entrepreneurs ระยะ 3 เมื่อวันที่ 2 ธันวาคม2562  ที่ผ่านมาซึ่งโครงการดังกล่าวสามารถค้ำประกันให้กับผู้ประกอบการรายย่อยสูงสุดถึง 200,000 บาท
ทั้งนี้ ตามกรอบข้อตกลงความร่วมมือเบื้องต้น ระหว่าง บสย.และ ไฮเวย์ ประกอบด้วย สินเชื่อเพื่อซื้อรถจักรยานยนต์ไปประกอบอาชีพ และ สินเชื่อจำนำทะเบียนรถจักรยานยนต์ (ไม่เกิน 10 ปี ปลอดภาระ จำกัด เฉพาะ 5  แบรนด์ ฮอนด้า ยามาฮ่า คาวาซากิ ซูซูกิ และ เวสป้า) และการค้ำประกันสินเชื่อจาก บสย.  ซึ่งจะช่วยให้ผู้ประกอบการรายย่อย นำเงินกู้ไปเสริมสภาพคล่องหรือเป็นทุนเพิ่มเติมในการประกอบอาชีพ

ที่มา : https://www.thaigov.go.th/news/contents/details/24996
