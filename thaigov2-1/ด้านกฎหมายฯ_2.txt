รัฐบาลไทย-ข่าวทำเนียบรัฐบาล-“ยุติธรรม” หารือแนวทางการขับเคลื่อนงานประชาสัมพันธ์ขององค์กร

วันศุกร์ที่ 19 กรกฎาคม 2562
“ยุติธรรม” หารือแนวทางการขับเคลื่อนงานประชาสัมพันธ์ขององค์กร
นายธวัชชัย ไทยเขียว รองปลัดกระทรวงยุติธรรม และโฆษกกระทรวงยุติธรรม เป็นประธานการประชุมเพื่อพิจารณาแนวทางการขับเคลื่อนงานประชาสัมพันธ์กระทรวงยุติธรรม
ในวันพฤหัสบดีที่ ๑๘ กรกฎาคม ๒๕๖๒ เวลา ๐๙.๓๐ น.
ณ ห้องประชุมกระทรวงยุติธรรม ๑ ชั้น ๙
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
นายธวัชชัย ไทยเขียว รองปลัดกระทรวงยุติธรรม และโฆษกกระทรวงยุติธรรม
เป็นประธานการประชุมเพื่อพิจารณาแนวทางการขับเคลื่อนงานประชาสัมพันธ์กระทรวงยุติธรรม
ภายใต้โครงการประชุมเครือข่ายความร่วมมือด้านสื่อสารงานยุติธรรมสู่ประชาชน
เพื่อหารือแนวทางการขับเคลื่อนงานประชาสัมพันธ์ของกระทรวงยุติธรรม
โดยมุ่งเน้นการบูรณาการด้านการประชาสัมพันธ์ของหน่วยงานในสังกัดกระทรวงยุติธรรม
ให้มีรูปแบบที่มีเอกภาพ และมีทิศทางการประชาสัมพันธ์ไปในแนวทางเดียวกัน
รวมทั้งช่องทางการสื่อสารประเด็นสำคัญ และรูปแบบการเผยแพร่ข่าวประชาสัมพันธ์ให้แก่สื่อมวลชน
เพื่อสร้างการรับรู้และความเข้าใจที่ถูกต้องเกี่ยวกับการดำเนินงานของกระทรวงยุติธรรม
ไปสู่ประชาชนให้ได้รับทราบอย่างสะดวก รวดเร็ว และทั่วถึง
โดยมีหัวหน้าส่วนราชการ โฆษกประจำหน่วยงาน
และเจ้าหน้าที่ผู้ปฏิบัติงานด้านประชาสัมพันธ์ของหน่วยงานในสังกัดกระทรวงยุติธรรม เข้าร่วมประชุมฯ

ที่มา : https://www.thaigov.go.th/news/contents/details/21660
