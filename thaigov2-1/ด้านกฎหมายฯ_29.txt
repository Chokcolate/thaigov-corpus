รัฐบาลไทย-ข่าวทำเนียบรัฐบาล-"กระทรวงยุติธรรม" ขับเคลื่อนการให้โอกาสสร้างอาชีพเด็กและเยาวชน

วันอังคารที่ 6 สิงหาคม 2562
"กระทรวงยุติธรรม" ขับเคลื่อนการให้โอกาสสร้างอาชีพเด็กและเยาวชน
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานในพิธีเปิด “การแข่งขันทักษะวิชาชีพเด็กและเยาวชน ครั้งที่ ๔ ประจำปี พ.ศ. ๒๔๖๒”
ในวันอังคารที่ ๖ สิงหาคม ๒๕๖๒ เวลา ๙.๔๕ น.
ณ แจ้งวัฒนะฮอลล์ ห้างสรรพสินค้าเซ็นทรัลพลาซ่า แจ้งวัฒนะ จ.นนทบุรี
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานในพิธีเปิด
“การแข่งขันทักษะวิชาชีพเด็กและเยาวชน ครั้งที่ ๔ ประจำปี พ.ศ. ๒๔๖๒”
(DJOP VSC : DJOP Vocational Skills Competition ๒๐๑๙
โดยมี นายสหการณ์ เพ็ชรนรินทร์ อธิบดีกรมพินิจและคุ้มครองเด็กและเยาวชน กล่าวรายงาน
พร้อมด้วยคณะผู้บริหารกระทรวงยุติธรรม ข้าราชการและบุคลากรกระทรวงยุติธรรม
สมาคม สโมสร เครือข่ายผู้ประกอบการ ตลอดจนเด็กและเยาวชนที่มาทำการแข่งขันฯ กว่า ๒๐๐ คน เข้าร่วมฯ
โดยการจัดแข่งขันทักษะฯ มีวัตถุประสงค์เพื่อเป็นการส่งเสริมและพัฒนาทักษะวิชาชีพให้แก่เด็กและเยาวชน
เปิดโอกาสให้เด็กและเยาวชนได้ใช้ความรู้ความสามารถจากการฝึกอบรม
มาใช้ให้เกิดประโยชน์จากการปฏิบัติงานจริง และได้รับประสบการณ์นอกเหนือจากการศึกษาในหน่วยเรียน
ส่งเสริมและพัฒนาคุณภาพและมาตรฐานด้านการฝึกวิชาชีพเด็กและเยาวชนให้มีประสิทธิภาพ
และสร้างแรงบันดาลใจในการประกอบอาชีพและส่งเสริมให้เด็กและเยาวชนมีแนวทางในการดำเนินชีวิต
สามารถใช้ชีวิตในสังคมอย่างมีความสุขจากการใช้ความรู้ ทักษะต่างๆ สร้างอาชีพที่สามารถเลี้ยงดูตนเอง
และครอบครัวได้ ตลอดจนเพื่อประชาสัมพันธ์และเผยแพร่ผลงาน
ความสามารถของเด็กและเยาวชนกรมพินิจฯ สู่สาธารณชน
ในการนี้ ปลัดกระทรวงยุติธรรม กล่าวใจความสำคัญตอนหนึ่งว่า ขอแสดงความชื่นชมคณะทำงาน
กรมพินิจและคุ้มครองเด็กและเยาวชนทุกท่าน ที่มีความมุ่งมั่นและเอาใจใส่ในการส่งเสริม
และพัฒนาเด็กและเยาวชนของเรา ให้มีความชำนาญทางทักษะวิชาชีพ อันเป็นทักษะสำคัญ
และจำเป็นสำหรับเด็กและเยาวชนในยุคนี้ การดูแลคนที่มาจากต่างที่มา ต่างครอบครัว ไม่ใช่เรื่องง่าย
แต่สิ่งที่ยากกว่าคือการค้นหาความถนัดในตัวของเด็กแต่ละคน เมื่อเจอแล้ว เราต้องส่งเสริม ฝึกฝน
และสนับสนุน เพื่อสร้างโอกาสให้เด็กและเยาวชนนำความรู้ความสามารถไปใช้ในการประกอบอาชีพ
ของตนเองในอนาคต เวลาที่เราได้เห็นเด็กที่เราเคยดูแล สามารถใช้ชีวิตในสังคมได้อย่างมีประสิทธิภาพนั้น
เปรียบเหมือนน้ำเลี้ยงจิตใจให้ที่คนทำงานทุ่มเทแรงกายแรงใจเพื่อเด็กและเยาวชนทุกคน

ที่มา : https://www.thaigov.go.th/news/contents/details/22033
