รัฐบาลไทย-ข่าวทำเนียบรัฐบาล-รมว.สุริยะ หารือแนวทางความร่วมมือระหว่างภาครัฐและเอกชน กับหอการค้าไทย และกลุ่มบริษัท บี.กริม

วันพุธที่ 19 กุมภาพันธ์ 2563
รมว.สุริยะ หารือแนวทางความร่วมมือระหว่างภาครัฐและเอกชน กับหอการค้าไทย และกลุ่มบริษัท บี.กริม
นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม ให้นายกลินท์ สารสิน ประธานกรรมการหอการค้าไทยและสภาหอการค้าไทย และคณะ เข้าพบเพื่อหารือแนวทางความร่วมมือ ณ ห้องประชุมชุณหวัณ ชั้น 3 สำนักงานปลัดกระทรวงอุตสาหกรรม
วันนี้ (18 ก.พ. 63) นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม ให้นายกลินท์ สารสิน ประธานกรรมการหอการค้าไทยและสภาหอการค้าไทย และคณะ เข้าพบเพื่อหารือแนวทางความร่วมมือ ตลอดจนแลกเปลี่ยนข้อคิดเห็น ด้านการพัฒนาระบบเศรษฐกิจภาคการค้าและอุตสาหกรรมในมิติต่างๆ เพื่อเป็นการเสริมสร้างความสามารถในการแข่งขัน รวมทั้งเป็นการประสานความร่วมมือระหว่างภาครัฐและเอกชนอย่างเข้มแข็ง พร้อมด้วยนายฮาราลด์ ลิงค์ ประธานกลุ่มบริษัท บี.กริม เข้าหารือเกี่ยวกับการนำนโยบายของรัฐบาลด้านแนวคิดเศรษฐกิจหมุนวียน (Circular Economy) ไปใช้ดำเนินงานในภาคเอกชน โดยมีนายกอบชัย สังสิทธิสวัสดิ์ ปลัดกระทรวงอุตสาหกรรม นางสาวสุชาดา แทนทรัพย์ โฆษกกระทรวงอุตสาหกรรม และผู้บริหารกระทรวงอุตสาหกรรม ร่วมด้วย ณ ห้องประชุมชุณหวัณ ชั้น 3 สำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/26605
