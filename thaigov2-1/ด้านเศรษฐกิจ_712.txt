รัฐบาลไทย-ข่าวทำเนียบรัฐบาล-รัฐมนตรี ก.อุตฯ ให้คณะผู้บริหาร บสย. เข้าพบเพื่อหารือแนวทางการให้ความช่วยเหลือ SMEs ผ่านโครงการค้ำประกันสินเชื่อในการสนับสนุนสินเชื่อแก่ผู้ประกอบการ SMEs

วันจันทร์ที่ 28 ตุลาคม 2562
รัฐมนตรี ก.อุตฯ ให้คณะผู้บริหาร บสย. เข้าพบเพื่อหารือแนวทางการให้ความช่วยเหลือ SMEs ผ่านโครงการค้ำประกันสินเชื่อในการสนับสนุนสินเชื่อแก่ผู้ประกอบการ SMEs
นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม บรรษัทประกันสินเชื่ออุตสาหกรรมขนาดย่อม (บสย.) เข้าพบพร้อมทั้งหารือแนวทางการให้ความช่วยเหลือ SMEs
วันนี้ (28 ตุลาคม 2562) นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม ให้นายรักษ์ วรกิจโภคาทร กรรมการและผู้จัดการทั่วไป และนายจตุฤทธิ์ จันทรกานต์ รองผู้จัดการทั่วไปสายงานบริหารสินทรัพย์ บรรษัทประกันสินเชื่ออุตสาหกรรมขนาดย่อม (บสย.) เข้าพบพร้อมทั้งหารือแนวทางการให้ความช่วยเหลือ SMEs ผ่านโครงการค้ำประกันสินเชื่อในการสนับสนุนสินเชื่อแก่ผู้ประกอบการ SMEs เพื่อเปิดโอกาสให้ผู้ประกอบการ SMEs เข้าถึงแหล่งเงินทุนได้ โดยมีนายธีระยุทธ วานิชชัง ผู้ช่วยรัฐมนตรีประจำกระทรวงอุตสาหกรรม นางสาวสุชาดา แทนทรัพย์ โฆษกกระทรวงอุตสาหกรรม นายณัฐพล รังสิตพล ผู้อำนวยการสำนักงานเศรษฐกิจกระทรวงอุตสาหกรรม รักษาราชการแทนอธิบดีกรมส่งเสริมอุตสาหกรรม ร่วมหารือ ณ ห้องรับรอง 2 ชั้น 2 อาคารสำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/24120
