รัฐบาลไทย-ข่าวทำเนียบรัฐบาล-ดร.สุวิทย์ บรรยายพิเศษหัวข้อ "RESHAPING THAILAND TOWARDS SUSTAINABILITY"

วันอังคารที่ 12 พฤศจิกายน 2562
ดร.สุวิทย์ บรรยายพิเศษหัวข้อ "RESHAPING THAILAND TOWARDS SUSTAINABILITY"
ดร.สุวิทย์ บรรยายพิเศษหัวข้อ "RESHAPING THAILAND TOWARDS SUSTAINABILITY"
9 พฤศจิกายน 2562 ณ ห้องประชุมใหญ่ สถาบันวิทยาการตลาดทุน / ดร.สุวิทย์ เมษินทรีย์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม บรรยายพิเศษให้กับนักศึกษาหลักสูตรผู้บริหารระดับสูง สถาบันวิทยาการตลาดทุน รุ่นที่ 29 ใน 3 หัวข้อ ได้แก่ ประเด็นท้าทายประเทศไทยในระยะเปลี่ยนผ่าน, เหลียวหลังแลหน้า : โมเดลขับเคลื่อนประเทศไทย และ BCG Model : โมเดลเศรษฐกิจสู่การพัฒนาที่ยั่งยืน ซึ่งทั้ง 3 เรื่องเป็นส่วนหนึ่งของกลไกในการผลักดันประเทศไทยให้ทัดเทียมสากล และหลุดพ้นจากกับดักประเทศในด้านต่างๆ อันนำไปสู่การพัฒนาอย่างยั่งยืน
ดร.สุวิทย์ เมษินทรีย์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม กล่าวว่า ประเทศไทยกำลังเผชิญกับ 4 กับดัก อันได้แก่ 1.การเผชิญกับความไร้เสถียรภาพทางการเมือง (ความชอบธรรม,คุณธรรมจริยธรรม,ความรู้ความสามารถ) 2.กับดับเชิงซ้อนของความเหลื่อมหล้ำ ทุจริต คอรัปชั่น และความขัดแย้งที่รุณแรง (ความสามัคคีปรองดอง,การเข้าถึงทรัพยากรอย่างเป็นธรรม,การสร้างความแข็งแกร่งของภาคประชาชน) 3.กับดักเชิงซ้อนของทุนมนุษย์ (สังคมสูงวัย,เกษียณไม่พอกัน,เยาวชนหลุดออกนอกระบบ,คนรุ่นใหม่ไม่ทิ้งถิ่น) และ 4.กับดักประเทศที่มีรายได้ระดับปานกลาง ซึ่งหากอัตราการเติบโตยังคงอยู่ที่ระดับ 3.1% ต่อปี จะต้องใช้เวลามากกว่า 20 ปี ที่จะปรับไปสู่รายได้ระดับสูง
ดร.สุวิทย์ กล่าวต่อไปว่า BCG Model อันประกอบไปด้วย Bioeconomy เศรษฐกิจชีวภาพ,Circular economy เศรษฐกิจหมุนเวียนและ Green economy เศรษฐกิจสีเขียว เป็นโมเดลสำคัญที่ขับเคลื่อนเศรษฐกิจในศตวรรษที่ 21 เป็นการสร้างความเข้มแข็งจากภายในและยึดหลักเศรษฐกิจพอเพียง มุ่งสู่การพัฒนาที่ยั่งยืน BCG Model พัฒนาตอบโจทย์ครอบคลุมทุกภาคส่วน ทั้งในภาคการเกษตรและอาหาร ด้านพลังงานและวัสดุ ด้านสุขภาพและการแพทย์ และด้านการท่องเที่ยว โดยมุ่งจะนำประเทศไปสู่การเป็นผู้นำการผลิตอาหารคุณภาพ ลดความเหลื่อมล้ำของสังคมและสร้างงาน สร้างรายได้ให้กับทุกภูมิภาคของประเทศ
เผยแพร่ข่าว : นายธัชนนท์ บุญหล้า
ส่วนสื่อสารองค์กร สำนักบริหารกลาง
กระทรวงการอุดมศึกษา วิทยาศาสตร์ วิจัยและนวัตกรรม
โทรศัพท์ 0 2333 3700 ต่อ 3728 - 3732 โทรสาร 0 2333 3834
Facebook : @MHESIThailand
Call Center โทร.1313

ที่มา : https://www.thaigov.go.th/news/contents/details/24509
