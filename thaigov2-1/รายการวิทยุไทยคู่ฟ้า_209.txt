รัฐบาลไทย-ข่าวทำเนียบรัฐบาล-โครงการ “ปลูกเพื่อป(ล)อด ล้านต้น ลด PM2.5”

วันศุกร์ที่ 14 กุมภาพันธ์ 2563
โครงการ “ปลูกเพื่อป(ล)อด ล้านต้น ลด PM2.5”
วันศุกร์ที่ 14 กุมภาพันธ์ 2563
​
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเชิญชวนประชาชนร่วมกันปลูกต้นไม้เพื่อดูดซับฝุ่นละอองในอากาศ ตามโครงการ “ปลูกเพื่อป(ล)อด ล้านต้น ลด PM2.5” โดยปลูกพืชที่มีลักษณะการแตกกิ่งก้านหนาแน่น ใบมีความหยาบ เหนียว และมีขน ซึ่งจะช่วยดักจับฝุ่นไว้ที่ผิวใบและดูดซับเข้าไปในปากใบ เช่น กระดุมทอง คล้านกยูง เศรษฐีเรือนใน เฟินขนนก เฟินเจ้าฟ้า ตีนตุ๊กแก และต้นสนไซเปรส เป็นต้น ซึ่งพืชดังกล่าวสามารถปลูกได้ในบ้าน อาคาร ริมถนน และสวนสาธารณะ ช่วยสร้างภูมิต้านทานในระยะยาว และประชาชนยังสามารถเพาะพันธุ์เพื่อจำหน่ายเป็นอาชีพเสริมได้อีกทางหนึ่งด้วย
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/26509
