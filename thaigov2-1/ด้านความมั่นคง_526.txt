รัฐบาลไทย-ข่าวทำเนียบรัฐบาล-"วราวุธ" นำทีมประชุมคณะอนุกรรมการบริหารจัดการขยะพลาสติกและขยะอิเล็กทรอนิกส์ ครั้งที่ 1/2563

วันพุธที่ 29 มกราคม 2563
"วราวุธ" นำทีมประชุมคณะอนุกรรมการบริหารจัดการขยะพลาสติกและขยะอิเล็กทรอนิกส์ ครั้งที่ 1/2563
นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานการประชุมคณะอนุกรรมการบริหารจัดการขยะพลาสติกและขยะอิเล็กทรอนิกส์ ครั้งที่ 1/2563
"วราวุธ" นำทีมประชุมคณะอนุกรรมการบริหารจัดการขยะพลาสติกและขยะอิเล็กทรอนิกส์ ครั้งที่ 1/2563
วันนี้ (29 มกราคม 2563) นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานการประชุมคณะอนุกรรมการบริหารจัดการขยะพลาสติกและขยะอิเล็กทรอนิกส์ ครั้งที่ 1/2563 ณ ห้องประชุมอารีย์สัมพันธ์ อาคารกรมส่งเสริมคุณภาพสิ่งแวดล้อม โดยในการประชุมครั้งนี้ นายธเนศพล ธนบุณยวัฒน์ เลขานุการรัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วยหน่วยงานที่เกี่ยวข้อง ได้พิจารณาหาแนวทางแก้ไขปัญหาร่วมกัน
เพื่อให้ไทยมีสิ่งแวดล้อมที่ดี ขยะพลาสติกและขยะอิเล็กทรอนิกส์ลดลง รวมถึงไม่มีการนำเข้าขยะพลาสติกและขยะอิเล็กทรอนิกเข้ามาในประเทศไทยอีก นอกจากนี้ในที่ประชุมได้มีการพิจารณา (-ร่าง-) คำสั่งคณะอนุกรรมการบริหารจัดการขยะพลาสติกและขยะอิเล็กทรอนิกส์ ที่ .../2563 เรื่อง แต่งตั้งคณะทำงานเพื่อสนับสนุนการบริหารจัดการขยะพลาสติกและขยะอิเล็กทรอนิกส์ จำนวน 3 คณะ เพื่อสนับสนุนการทำงานของคณะอนุกรรมการฯ ประกอบด้วย คณะทำงานด้านการพัฒนากลไกการจัดการพลาสติกและขยะอิเล็กทรอนิกส์, คณะทำงานด้านการส่งเสริมและรณรงค์ประชาสัมพันธ์การจัดการขยะพลาสติกและขยะอิเล็กทรอนิกส์ , คณะทำงานด้านการพัฒนาและใช้ประโยชน์จากขยะพลาสติก ตลอดจนได้มีการพิจารณามาตรการแก้ไขปัญหาการจัดการขยะพลาสติก และ มาตราการแก้ไขปัญหาการจัดการขยะอิเล็กทรอนิกส์  อีกด้วย

ที่มา : https://www.thaigov.go.th/news/contents/details/26153
