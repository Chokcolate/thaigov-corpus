รัฐบาลไทย-ข่าวทำเนียบรัฐบาล-กระทรวงยุติธรรมประชุมคณะอนุกรรมการศึกษาและแก้ไขปัญหาด้านคดีความ กฎหมาย และกระบวนการยุติธรรม ครั้งที่ ๑/๒๕๖๓

วันอังคารที่ 3 มีนาคม 2563
กระทรวงยุติธรรมประชุมคณะอนุกรรมการศึกษาและแก้ไขปัญหาด้านคดีความ กฎหมาย และกระบวนการยุติธรรม ครั้งที่ ๑/๒๕๖๓
นายสมศักดิ์ เทพสุทิน รัฐมนตรีว่าการกระทรวงยุติธรรม เป็นประธานการประชุม คณะอนุกรรมการศึกษา และแก้ไขปัญหาด้านคดีความ กฎหมาย และกระบวนการยุติธรรม ครั้งที่ ๑/๒๕๖๓
ในวันจันทร์ที่ ๒ มีนาคม ๒๕๖๓ เวลา ๑๔.๐๐ น. ณ ห้องประชุมกระทรวงยุติธรรม ๑ ชั้น ๙ อาคารราชบุรีดิเรกฤทธิ์ ศูนย์ราชการเฉลิมพระเกียรติ กรุงเทพฯ นายสมศักดิ์ เทพสุทิน รัฐมนตรีว่าการกระทรวงยุติธรรม เป็นประธานการประชุม คณะอนุกรรมการศึกษา และแก้ไขปัญหาด้านคดีความ กฎหมาย และกระบวนการยุติธรรม ครั้งที่ ๑/๒๕๖๓ พร้อมด้วย พันตำรวจโท พงษ์ธร ธัญญสิริ รองปลัดกระทรวงยุติธรรม นายเรืองศักดิ์ สุวารี อธิบดีกรมคุ้มครองสิทธิและเสรีภาพ และคณะอนุกรรมการฯ เข้าร่วมฯ เพื่อทราบคำสั่งคณะกรรมการแก้ไขปัญหาของขบวนการประชาชนเพื่อสังคมที่เป็นธรรม ที่ ๖/๒๕๖๓ เรื่อง แต่งตั้งคณะอนุกรรมการศึกษาและแก้ไขปัญหาด้านคดีความ กฎหมาย และกระบวนการยุติธรรม กรณีปัญหาที่ได้รับมอบหมายจากคณะกรรมการแก้ไขปัญหาขบวนการประชาชนเพื่อสังคมที่เป็นธรรม  จำนวน ๓๔ กรณี กรอบแนวทางการดำเนินการที่คณะกรรมการแก้ไขปัญหาขบวนการประชาชน เพื่อสังคมที่เป็นธรรมกำหนด การจัดทำแผนและการรายงานผลการแก้ไขปัญหาของขบวนการเพื่อสังคมที่เป็นธรรม รวมทั้งพิจารณา กรอบแนวทางการทำงานของคณะอนุกรรมการศึกษาและแก้ไขปัญหาด้านคดีความ กฎหมาย และกระบวนการยุติธรรม และกรณีปัญหาของขบวนการประชาชนเพื่อสังคมที่เป็นธรรมที่อยู่ในความรับผิดชอบของกระทรวงยุติธรรม

ที่มา : https://www.thaigov.go.th/news/contents/details/26868
