รัฐบาลไทย-ข่าวทำเนียบรัฐบาล-การกระจายอำนาจสู่ท้องถิ่น เพื่อยกระดับคุณภาพชีวิตของประชาชน

วันพุธที่ 6 พฤศจิกายน 2562
การกระจายอำนาจสู่ท้องถิ่น เพื่อยกระดับคุณภาพชีวิตของประชาชน
วันพุธที่ 6 พฤศจิกายน 2562
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลส่งเสริมการกระจายอำนาจและเพิ่มบทบาทขององค์กรปกครองส่วนท้องถิ่นให้เป็นกลไกการพัฒนาความเจริญในระดับพื้นที่ โดยให้มีแผนงานโครงการที่สอดคล้องกับยุทธศาสตร์ชาติ และสร้างนวัตกรรมท้องถิ่นให้มีความเป็นเลิศ พัฒนาการให้บริการผ่านระบบออนไลน์ สนับสนุนให้ท้องถิ่นที่มีความก้าวหน้าเป็นต้นแบบและช่วยเหลือท้องถิ่นอื่น ๆ แบบเกื้อกูลกัน เพื่อยกระดับคุณภาพชีวิตของประชาชนให้ดีขึ้น เช่น เทศบาล ต.เขาพระงาม จ.ลพบุรี ได้รับรางวัลที่ 2 สาขานวัตกรรมและความเป็นเลิศในการให้บริการด้านสุขภาพ ในปี 2560 และองค์การบริหารส่วน ต.หนองตาแต้ม จ.ประจวบคีรีขันธ์ ได้รับรางวัลชนะเลิศ สาขาการพัฒนาประสิทธิภาพและความรับผิดชอบในหน่วยงานภาครัฐ ในปี 2562 จากองค์การสหประชาชาติ
​
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/24352
