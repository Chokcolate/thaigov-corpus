รัฐบาลไทย-ข่าวทำเนียบรัฐบาล-นายกรัฐมนตรีอวยพรให้ทุกคนมีความสุข สุขภาพแข็งแรง ดำรงตนอยู่ในศีลธรรม สะอาดทั้งร่างกายและจิตใจช่วงเทศกาลกินเจ

วันอาทิตย์ที่ 29 กันยายน 2562
นายกรัฐมนตรีอวยพรให้ทุกคนมีความสุข สุขภาพแข็งแรง ดำรงตนอยู่ในศีลธรรม สะอาดทั้งร่างกายและจิตใจช่วงเทศกาลกินเจ
นายกรัฐมนตรีอวยพรให้ทุกคนมีความสุข สุขภาพแข็งแรง ดำรงตนอยู่ในศีลธรรม สะอาดทั้งร่างกายและจิตใจช่วงเทศกาลกินเจ
วันนี้ (29 กันยายน 2562) พลเอก ประยุทธ์ จันทร์โอชา นายกรัฐมนตรีกล่าวถึงช่วงเทศกาลถือศีลกินเจ ประจำปี 2562 ระหว่างวันที่ ‪29 กันยายน – 7 ตุลาคม 2562‬ ว่า เป็นกิจกรรมที่สร้างบุญ สร้างกุศล จึงขอเชิญชวนให้ประชาชนร่วมรักษาศีล เจริญภาวนา ปฏิบัติตามหลักธรรมทางศาสนาตามวิถีปฏิบัติที่ดีงาม และที่สำคัญร่วมกันทำความดีด้วยหัวใจ ซึ่งช่วงเทศกาลดังกล่าว คงไม่ใช่เพียงการไม่กินเนื้อสัตว์ แต่ต้องดำรงตนอยู่ในศีลธรรมอันดีงาม มีความบริสุทธิ์สะอาด งดงามทั้งกาย วาจา ใจ
“การถือศีลกินเจ เป็นสิริมงคลแก่ตนเอง จึงขอเชิญชวนพี่น้องประชาชนมาช่วยกันทำเพื่อตัวเอง ชำระร่างกายและจิตใจของเราด้วยการกินเจ ขอความร่วมมือพ่อค้าแม่ค้า ช่วยกันรักษาคุณภาพสินค้า ทั้งผัก ผลไม้ และอาหารปรุงสำเร็จ  ให้ราคาเป็นตามกลไกตลาดตามปกติ อย่าขึ้นราคาในช่วงดังกล่าว และขอให้ทุกคนมีความสุข สุขภาพแข็งแรง” นายกรัฐมนตรีกล่าว
...................................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/23472
