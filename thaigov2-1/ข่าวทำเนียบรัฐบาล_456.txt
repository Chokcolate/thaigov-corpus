รัฐบาลไทย-ข่าวทำเนียบรัฐบาล-รัฐมนตรีประจำสำนักนายกรัฐมนตรี ลงพื้นที่ จ.นครราชสีมา มอบเงินจากกองทุนเงินช่วยเหลือผู้ประสบสาธารณภัย สำนักนายกรัฐมนตรี ช่วยเหลือผู้ประสบอัคคีภัย 3 ราย

วันจันทร์ที่ 9 ธันวาคม 2562
รัฐมนตรีประจำสำนักนายกรัฐมนตรี ลงพื้นที่ จ.นครราชสีมา มอบเงินจากกองทุนเงินช่วยเหลือผู้ประสบสาธารณภัย สำนักนายกรัฐมนตรี ช่วยเหลือผู้ประสบอัคคีภัย 3 ราย
รัฐมนตรีประจำสำนักนายกรัฐมนตรี ลงพื้นที่ จ.นครราชสีมา มอบเงินจากกองทุนเงินช่วยเหลือผู้ประสบสาธารณภัย สำนักนายกรัฐมนตรี ช่วยเหลือผู้ประสบอัคคีภัย 3 ราย
วันนี้ ( 9 ธ.ค.62) เวลา 09.00 น. นายเทวัญ ลิปตพัลลภ รัฐมนตรีประจำสำนักนายกรัฐมนตรี มอบเงินช่วยเหลือผู้ประสบอัคคีภัย จากกองทุนเงินช่วยเหลือผู้ประสบสาธารณภัย สำนักนายกรัฐมนตรี จำนวน 3 ราย รวมมูลค่าการ 705,000. บาท ณ วัดละลมโพธิ์ ต.พุดซา อ.เมือง จ.นครราชสีมา
นางปิยะฉัตร อินสว่าง รองผู้ว่าราชการจังหวัดนครราชสีมา กล่าวว่า การลงพื้นที่ให้ความช่วยเหลือประชาชนผู้ประสบอัคคีภัยในครั้งนี้ สืบเนื่องจากเมื่อวันที่ 7 สิงหาคม 2562 ที่ผ่านมา ได้เกิดเหตุอัคคีภัยที่บ้านละลมโพธิ์ หมู่ที่ 8 อยู่ในเขตพื้นที่ ต.พุดซา เหตุการณ์ครั้งนี้ทำให้บ้านพักอาศัยของประชาชนเสียหายทั้งหลังจำนวน 3 ราย ดังนี้
1.นายสอิ้ง เข็มพุดซา บ้านเลขที่ 127 หมู่ 8 มูลค่าความเสียหาย 1,530,000.- บาท
2.นายสมส่วน รวมใหม่ บ้านเลขที่ 28 หมู่ 8 มูลค่าความเสียหาย 623,000 บาท
3.น.ส.ระเบียบ รวมใหม่ บ้านเลขที่ 3 หมู่ 8 มูลค่าความเสียหาย 2,145,000 บาท
โดยหน่วยงานที่เกี่ยวข้องในพื้นที่ได้ดำเนินการช่วยเหลือผู้ประสบภัยแล้วในเบื้องต้น แต่เนื่องจากมูลค่าความเสียหายมีจำนวนมาก รวมทั้งบ้านเรือนอยู่อาศัยได้รับความเสียหายทั้งหลัง จำเป็นต้องก่อสร้างใหม่ ผู้ประสบภัยยังได้รับความเดือดร้อนอยู่ กองทุนเงินช่วยเหลือผู้ประสบสาธารณภัย สำนักนายกรัฐมนตรี จึงให้ความช่วยเหลือเพิ่มเติม รายละ 235,000 บาท รวมมูลค่าทั้งสิ้น 705,000 บาท โดยรัฐมนตรีประจำสำนักนายกรัฐมนตรี เป็นผู้มอบเงินช่วยเหลือ เพื่อสร้างขวัญและกำลังใจให้กับผู้ประสบภัยในครั้งนี้
รัฐมนตรีประจำสำนักนายกรัฐมนตรี ในฐานะประธานกองทุนเงินช่วยเหลือผู้ประสบสาธารณภัย สำนักนายกรัฐมนตรี กล่าวว่า การให้การช่วยเหลือผู้ประสบสาธารณภัย ได้แก่ อุทกภัย วาตภัย และอัคคีภัย ต้องพิจารณาว่าผู้ประสบภัยเข้าหลักเกณฑ์การให้ความช่วยเหลือหรือไม่ และการให้การสนับสนุนเป็นจำนวนเงินนั้น จะเป็นไปตามเกณฑ์ที่กำหนดไว้ เช่น การให้ความช่วยเหลือกรณีเสียชีวิต บ้านเรือนเสียหาย เงินทุนประกอบอาชีพ ซึ่งกระบวนการหากเรื่องมาถึงสำนักนายกรัฐมนตรีแล้ว จะใช้เวลาในการดำเนินการไม่เกิน 30 วัน และฝากถึงประชาชนว่าให้ระมัดระวังการเกิดอัคคีภัยในช่วงอากาศเปลี่ยนแปลงนี้ เพราะหากเกิดความเสียหายแล้ว จะนำมาซึ่งความสูญเสียทั้งชีวิตและทรัพย์สิน การช่วยเหลือจากกองทุนอาจจะไม่สามารถช่วยเหลือได้เต็มมูลค่าความเสียหาย แต่จะช่วยเหลือได้เพียงบางส่วนเพื่อเป็นการบรรเทาความเดือดร้อนเท่านั้น
...................................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/25109
