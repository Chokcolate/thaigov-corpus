รัฐบาลไทย-ข่าวทำเนียบรัฐบาล-กระทรวงดิจิทัลฯ จัดงานวันคล้ายวันสถาปนากระทรวงฯ ครบรอบ 3 ปี

วันอังคารที่ 17 กันยายน 2562
กระทรวงดิจิทัลฯ จัดงานวันคล้ายวันสถาปนากระทรวงฯ ครบรอบ 3 ปี
กระทรวงดิจิทัลฯ จัดงานวันคล้ายวันสถาปนากระทรวงฯ ครบรอบ 3 ปี
นายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม เป็นประธานในพิธีวันคล้ายวันสถาปนากระทรวงดิจิทัลเพื่อเศรษฐกิจและสังคม ครบรอบ 3 ปี ณ สำนักงานปลัดกระทรวงดิจิทัลเพื่อเศรษฐกิจและสังคม (สป.ดศ.) ศูนย์ราชการเฉลิมพระเกียรติ 80 พรรษาฯ กรุงเทพฯ เมื่อวันที่ 16 กันยายน 2562 โดยมีผู้บริหารกระทรวงฯ ประกอบด้วย ผู้ช่วยรัฐมนตรีประจำกระทรวงดิจิทัลฯ เลขานุการรัฐมนตรีว่าการกระทรวงดิจิทัลฯ ปลัดกระทรวงดิจิทัลฯ รองปลัดกระทรวงดิจิทัลฯ ร่วมให้การต้อนรับ ซึ่งมีหน่วยงานในสังกัดและหน่วยงานพันธมิตร ร่วมแสดงความยินดีและบริจาคเงินให้แก่กองทุนส่งเสริมประสิทธิภาพ สป.ดศ. เพื่อนำไปสนับสนุนการปฏิบัติราชการของกระทรวงฯ โดย รมว.กระทรวงดิจิทัลฯ กล่าวขอบคุณทุกหน่วยงานที่มาร่วมแสดงความยินดีในวันนี้ และกล่าวถึงความคืบหน้าโครงการสำคัญเร่งด่วนของกระทรวงฯ คือ การพัฒนาศูนย์ดิจิทัลชุมชนให้ครบกระจายทั่วทั้งประเทศ ไม่ว่าจะเป็น สถานที่ อุปกรณ์ โต๊ะ เก้าอี้ ป้าย ฯลฯ รวมถึงเจ้าหน้าที่ที่รับผิดชอบ ทำให้เป็นรูปแบบที่ชัดเจน เพื่อต้องการให้เป็นศูนย์ฯ ที่เป็นประโยชน์อย่างครบวงจรกับประชาชนทุกวัย โดยดำเนินการควบคู่กับสำนักงานคณะกรรมการดิจิทัลเพื่อเศรษฐกิจและสังคมแห่งชาติ (สดช.) ลงพื้นที่ปรับปรุง ซ่อมแซมจากจุดเดิมที่มีอยู่ มีแนวคิดจะสร้างอาสาสมัครดิจิทัล เพื่อทำหน้าที่เป็นอาสาสมัครในหมู่บ้าน นอกเหนือจากการแจ้งข่าวสารต่างๆ ที่เกี่ยวข้อง อย่างเช่น จังหวัดอุบลฯ เกิดเหตุอุทกภัยน้ำท่วม หากมีเจ้าหน้าที่อาสาเหล่านี้ จะได้ทำหน้าที่เป็นสื่อกลางในการช่วยเหลือประชาชนอย่างทันท่วงที ซึ่งทุกวันนี้หน่วยงานราชการมีความสัมพันธ์กับสังคมมากขึ้น และพร้อมที่จะทำงานร่วมกับประชาชนมากขึ้นเช่นกัน
******************

ที่มา : https://www.thaigov.go.th/news/contents/details/23145
