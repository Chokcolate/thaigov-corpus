รัฐบาลไทย-ข่าวทำเนียบรัฐบาล-รมว.กก. ร่วมในพิธีเปิดงานศิลปาชีพ ประทีปไทยโอทอปก้าวไกลด้วยพระบารมี 2562

วันอังคารที่ 13 สิงหาคม 2562
รมว.กก. ร่วมในพิธีเปิดงานศิลปาชีพ ประทีปไทยโอทอปก้าวไกลด้วยพระบารมี 2562
วันที่ 11 สิงหาคม 2562 นายพิพัฒน์ รัชกิจประการ รัฐมนตรีว่าการกระทรวงการท่องเที่ยวและกีฬา   พร้อมด้วยนางนาที รัชกิจประการ ภริยา ร่วมในพิธีเปิดงานศิลปาชีพ ประทีปไทยโอทอปก้าวไกลด้วยพระบารมี 2562 โดยมี พลเอกอนุพงษ์ เผ่าจินดา รัฐมนตรีว่าการกระทรวงมหาดไทย
วันที่ 11 สิงหาคม 2562 นายพิพัฒน์ รัชกิจประการ รัฐมนตรีว่าการกระทรวงการท่องเที่ยวและกีฬา   พร้อมด้วยนางนาที รัชกิจประการ ภริยา ร่วมในพิธีเปิดงานศิลปาชีพ ประทีปไทยโอทอปก้าวไกลด้วยพระบารมี 2562 โดยมี พลเอกอนุพงษ์ เผ่าจินดา รัฐมนตรีว่าการกระทรวงมหาดไทย เป็นประธาน ณ อาคารชาเลนเจอร์ 1-3 เมืองทองธานี
ด้วยสำนึกในพระมหากรุณาธิคุณ ของสมเด็จพระนางเจ้าสิริกิติ์ พระบรมราชินีนาถ พระบรมราชชนนี      พันปีหลวง กรมการพัฒนาชุมชน กระทรวงมหาดไทย ได้จัดงานศิลปาชีพ ประทีปไทยโอทอปก้าวไกล           ด้วยพระบารมี ๒๕๖๒ ขึ้นเพื่อเทิดพระเกียรติ เนื่องในวโรกาสมหามงคลเฉลิมพระชนมพรรษา ๑๒ สิงหาคม ๒๕๖๒ ที่ทรงมีต่อพสกนิกรชาวไทยในเรื่องของการส่งเสริมอาชีพ และโครงการโอทอป ภายใต้แนวคิด "ภูมิปัญญาคู่แผ่นดิน หัตถศิลป์แห่งแพรพรรณ" โดยในปีนี้นำเสนองานในรูปแบบ "Less is more" มางานเดียวครบทุกความต้องการ  โดยรูปแบบการจัดงานเน้นความเรียบหรู ดูดีอย่างมีอัตลักษณ์ เผยเอกลักษณ์ เสน่ห์ภูมิปัญญาวัฒนธรรม หนึ่งในอารยธรรมแห่งโลกตะวันออก ผ่านรูปแบบกิจกรรมที่พร้อมสะกดทุกสายตา

ที่มา : https://www.thaigov.go.th/news/contents/details/22184
