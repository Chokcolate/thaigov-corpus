รัฐบาลไทย-ข่าวทำเนียบรัฐบาล-สธ. กำหนดนโยบายปี 2563 เน้น 6 เรื่องสำคัญ ช่วยลดรายจ่าย เพิ่มรายได้ ประชาชนแข็งแรง ทำให้เศรษฐกิจของประเทศแข็งแรง

วันพุธที่ 6 พฤศจิกายน 2562
สธ. กำหนดนโยบายปี 2563 เน้น 6 เรื่องสำคัญ ช่วยลดรายจ่าย เพิ่มรายได้ ประชาชนแข็งแรง ทำให้เศรษฐกิจของประเทศแข็งแรง
กระทรวงสาธารณสุข กำหนดนโยบายปี 2563 เน้น 6 เรื่องสำคัญ การป้องกันควบคุมวัณโรค การใช้ยาอย่างสมเหตุผล พัฒนาระบบบริการปฐมภูมิ ลดแออัด ลดรอคอยในโรงพยาบาล การเข้าถึงกัญชาทางการแพทย์ และพัฒนางานวิจัย นวัตกรรมด้านสุขภาพ ช่วยลดรายจ่าย เพิ่มรายได้ ประชาชนแข็ง
กระทรวงสาธารณสุข กำหนดนโยบายปี 2563 เน้น 6 เรื่องสำคัญ การป้องกันควบคุมวัณโรค การใช้ยาอย่างสมเหตุผล พัฒนาระบบบริการปฐมภูมิ ลดแออัด ลดรอคอยในโรงพยาบาล การเข้าถึงกัญชาทางการแพทย์ และพัฒนางานวิจัย นวัตกรรมด้านสุขภาพ ช่วยลดรายจ่าย เพิ่มรายได้ ประชาชนแข็งแรง ทำให้เศรษฐกิจของประเทศแข็งแรง
วันนี้ (6 พฤศจิกายน 2562) ที่กระทรวงสาธารณสุข จ.นนทบุรี นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงสาธารณสุข พร้อมด้วย ดร.สาธิต ปิตุเตชะ รัฐมนตรีช่วยว่าการกระทรวงสาธารณสุข เป็นประธานพิธีลงนามคำรับรองการปฏิบัติงาน (Performance Agreement : PA) ประจำปี 2563 ระหว่างปลัดกระทรวงสาธารณสุข รองปลัดกระทรวงสาธารณสุข อธิบดี กับรัฐมนตรีว่าการกระทรวงสาธารณสุข และรัฐมนตรีช่วยว่าการกระทรวงสาธารณสุข โดยปีงบประมาณ พ.ศ. 2563  กระทรวงสาธารณสุข ได้จัดทำคำรับรองการปฏิบัติงาน รวม 10 ประเด็น 31 ตัวชี้วัด ให้หน่วยงานในสังกัดนำไปเป็นแนวทางการดำเนินงาน เน้นหนักใน 6 เรื่องสำคัญดังนี้
1.การควบคุมป้องกันวัณโรค ให้มีอัตราความสำเร็จในการรักษาผู้ป่วยวัณโรคปอดรายใหม่มากกว่าร้อยละ 85 2.มีการจัดการภัยคุกคามความมั่นคงทางสุขภาพ โดยให้มีการดำเนินการใช้ยาอย่างสมเหตุผล(RDU)ขั้นที่ 2 ร้อยละ 60 ขั้นที่ 3 ร้อยละ 20 ตลอดจนมีการจัดระบบการใช้ยาอย่างสมเหตุอย่างน้อยจังหวัดละ 1 อำเภอ และให้มีระบบการจัดการการดื้อยาต้านจุลชีพอย่างบูรณาการ ลดการติดเชื้อดื้อยาในกระแสเลือดลงร้อยละ 7.50 3.พัฒนาระบบสุขภาพปฐมภูมิ โดยร้อยละ 70 ของอำเภอผ่านเกณฑ์การประเมินการพัฒนาคุณภาพชีวิตทีมีคุณภาพ พัฒนา อสม.80,000 คน เป็น อสม.หมอประจำบ้าน และร้อยละ 75 ของ รพ.สต.ผ่านเกณฑ์พัฒนาคุณภาพรพ.สต.ติดดาว
4.ลดแออัด ลดรอคอยในโรงพยาบาล โดยร้อยละ 80 ของโรงพยาบาลจะต้องมีระบบนัดคิวออนไลน์ ร้อยละ 80 ของโรงพยาบาลศูนย์ 34 แห่งผ่านเกณฑ์ห้องฉุกเฉิน (ER) คุณภาพ 5.มีคลินิกให้บริการกัญชาทางการแพทย์นำร่องอย่างน้อยเขตสุขภาพละ 1 แห่ง เพื่อการเข้าถึงกัญชาทางการแพทย์ และ6.ทุกเขตสุขภาพต้องมีการพัฒนาระบบบริหารจัดการที่มีประสิทธิภาพ
นายอนุทินกล่าวต่อว่า การจัดทำคำรับรองการปฏิบัติงาน หรือ PA เป็นหัวใจของการบริหารงาน ช่วยให้รู้เป้าหมายในการทำงานร่วมกัน เป็นข้อตกลงของทั้ง 2 ฝ่ายที่จะทำงานร่วมกันให้บรรลุเป้าหมายที่กำหนดไว้ เน้นการบริหารจัดการเชิงรุก การสร้างสุขภาพ ลดการรอคอยในโรงพยาบาล นำไปสู่ความสำเร็จของคุณภาพการให้บริการช่วยให้ประชาชน ลดรายจ่าย เพิ่มรายได้ ประชาชนแข็งแรง ทำให้เศรษฐกิจของประเทศแข็งแรง โดยมีการติดตามความคืบหน้าทุก 3, 6, 9 และ 12 เดือน
**************************  6 พฤศจิกายน 2562
*******************************

ที่มา : https://www.thaigov.go.th/news/contents/details/24374
