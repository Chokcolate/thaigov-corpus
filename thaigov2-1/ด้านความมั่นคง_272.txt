รัฐบาลไทย-ข่าวทำเนียบรัฐบาล-รมว.ทส. เดินหน้าแก้ไขปัญหาขยะพลาสติก เชิญชวนประชาชนร่วม “ทำความดี ด้วยหัวใจ ลดรับ ลดให้ ลดใช้ ถุงพลาสติก”

วันพุธที่ 16 ตุลาคม 2562
รมว.ทส. เดินหน้าแก้ไขปัญหาขยะพลาสติก เชิญชวนประชาชนร่วม “ทำความดี ด้วยหัวใจ ลดรับ ลดให้ ลดใช้ ถุงพลาสติก”
กระทรวงทรัพยากรธรรมชาติและสิ่งแวดล้อม ร่วมกับ บริษัท​ เดอะมอลล์​ กรุ๊ป​ จำกัด​ เดินหน้ารณรงค์เชิญชวนประชาชนร่วมแก้ไขปัญหาขยะ​พลาสติก​  ภายใต้ กิจกรรม “ทำความดี ด้วยหัวใจ ลดรับ ลดให้ ลดใช้ ถุงพลาสติก”  เตรียมความพร้อมประชาชนปรับเปลี่ยนพฤติกรรมหันมาใช้
รมว.ทส. เดินหน้าแก้ไขปัญหาขยะพลาสติก เชิญชวนประชาชนร่วม “ทำความดี ด้วยหัวใจ ลดรับ ลดให้ ลดใช้ ถุงพลาสติก”
กระทรวงทรัพยากรธรรมชาติและสิ่งแวดล้อม ร่วมกับ บริษัท​ เดอะมอลล์​ กรุ๊ป​ จำกัด​ เดินหน้ารณรงค์เชิญชวนประชาชนร่วมแก้ไขปัญหาขยะ​พลาสติก​  ภายใต้ กิจกรรม “ทำความดี ด้วยหัวใจ ลดรับ ลดให้ ลดใช้ ถุงพลาสติก”  เตรียมความพร้อมประชาชนปรับเปลี่ยนพฤติกรรมหันมาใช้ถุงผ้าหรือวัสดุทดแทนที่เป็นมิตรกับสิ่งแวดล้อม​ แทนการใช้ถุงพลาสติกหูหิ้ว​ และโฟม​ ตั้งแต่วันที่ 1 มกราคม 2563 เป็นต้นไป​ โดย ห้างสรรพสินค้า และร้านค้าปลีกรายใหญ่กว่า​ 46 แห่งทั่วประเทศ จะงดให้บริการถุงพลาสติกหูหิ้วแบบใช้ครั้งเดียวแล้วทิ้งให้กับลูกค้า โดยตั้งเป้าประเทศไทยปราศจากพลาสติกประเภทครั้งเดียวทิ้ง ภายในปี 2564  ทั้งนี้ เพื่อคุณภาพชีวิตและสิ่งแวดล้อมที่ดีของประชาชนและประเทศชาติอย่างยั่งยืน
วันนี้ 16 ตุลาคม 2562 เวลา​ 17.00​ น.​ นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วย นายยุทธพล อังกินันทน์ ที่ปรึกษารัฐมนตรีว่าการกระทรวงทรัพยากรธรรมชาติและสิ่งแวดล้อม นายธเนศพล ธนบุณยวัฒน์ เลขานุการรัฐมนตรีว่าการกระทรวงทรัพยากรธรรมชาติและสิ่งแวดล้อม นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม นำคณะผู้บริหาร ข้าราชการ เจ้าหน้าที่ในสังกัดกระทรวงทรัพยากรธรรมชาติและสิ่งแวดล้อม และผู้บริหารเดอะมอลล์ กรุ๊ป จำกัด ร่วมเดินรณรงค์แจกถุงผ้าแก่ประชาชนภายใต้กิจกรรม “ทำความดี ด้วยหัวใจ ลดรับ ลดให้ ลดใช้ ถุงพลาสติก” ณ กูร์เมต์มาร์เก็ต ชั้น G ศูนย์การค้าสยามพารากอน กรุงเทพฯ
ทั้งนี้ ที่ผ่านมา กระทรวงฯ ได้ขับเคลื่อนการลด ละ และเลิกใช้พลาสติกที่เกินความจำเป็น รวมทั้งที่ใช้ครั้งเดียวทิ้ง ภายใต้โครงการ “ทำความดีด้วยหัวใจ ลดภัยสิ่งแวดล้อม” โดยเฉพาะการสร้างความร่วมมือกับภาคธุรกิจเอกชน ห้างสรรพสินค้า ร้านสะดวกซื้อ และตลาดสดทั่วประเทศ ที่มีการใช้ถุงพลาสติกเป็นจำนวนมาก โดยได้มีการลงนามในบันทึกข้อตกลงความร่วมมือ (MOU) “ทำความดีด้วยหัวใจ ลดรับ ลดให้ ลดใช้ถุงพลาสติก” ร่วมกับภาคีเครือข่ายภาคเอกชน ซึ่งนับแต่เริ่มกิจกรรม ตั้งแต่ 21 ก.ค.2561 - 31 ส.ค. 2562 สามารถลดปริมาณการใช้ถุงพลาสติกหูหิ้วได้กว่า 2,000 ล้านใบ หรือประมาณ 5,755 ตัน คิดเป็นมูลค่ากว่า 400 ล้านบาท ตลอดจนสามารถรวบรวมถุงผ้าบริจาคให้กับโรงพยาบาลต่างๆ ไปแล้วกว่า 8,000 ใบ

ที่มา : https://www.thaigov.go.th/news/contents/details/23872
