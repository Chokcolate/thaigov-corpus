รัฐบาลไทย-ข่าวทำเนียบรัฐบาล-นายกรัฐมนตรีห่วงใยคนไทยในฮ่องกงและได้สั่งการให้หน่วยงานที่เกี่ยวข้องให้ความช่วยเหลือโดยด่วน

วันอังคารที่ 13 สิงหาคม 2562
นายกรัฐมนตรีห่วงใยคนไทยในฮ่องกงและได้สั่งการให้หน่วยงานที่เกี่ยวข้องให้ความช่วยเหลือโดยด่วน
นายกรัฐมนตรีห่วงใยคนไทยในฮ่องกงและได้สั่งการให้หน่วยงานที่เกี่ยวข้องให้ความช่วยเหลือโดยด่วน
วันนี้ (13 สิงหาคม 2562) เวลา 12.25 น. ณ ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ให้สัมภาษณ์หลังการประชุมคณะรัฐมนตรี เกี่ยวกับเหตุการณ์ชุมนุมประท้วงในฮ่องกงซึ่งทำให้มีการยกเลิกเที่ยวบินเส้นทางขาเข้าและขาออกจากฮ่องกงของทุกสายการบินเมื่อวานนี้ ว่า นายกรัฐมนตรีห่วงใย และได้สั่งการให้หน่วยงานที่เกี่ยวข้องให้การช่วยเหลือคนไทยโดยด่วน อย่างไรก็ดี รัฐบาลไทยติดตามสถานการณ์ดังกล่าวอย่างใกล้ชิด และขอให้ประชาชนอย่าได้กังวลต่อสถานการณ์ดังกล่าว
ทั้งนี้ กระทรวงการต่างประเทศ กระทรวงคมนาคม และหน่วยงานที่เกี่ยวข้องได้ร่วมให้ความช่วยเหลือชาวไทย ที่ตกค้างอยู่ในฮ่องกงด้วยแล้ว

ที่มา : https://www.thaigov.go.th/news/contents/details/22188
