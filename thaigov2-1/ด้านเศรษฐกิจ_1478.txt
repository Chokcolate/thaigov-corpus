รัฐบาลไทย-ข่าวทำเนียบรัฐบาล-นายเพิ่มสุข (หน.ผตร.อว.) เปิดงานโครงการพัฒนานวัตกรรมผลิตภัณฑ์ชุมชนสำหรับผู้ประกอบการรุ่นใหม่ (IGNITE PLUS)

วันพฤหัสบดีที่ 13 กุมภาพันธ์ 2563
นายเพิ่มสุข (หน.ผตร.อว.) เปิดงานโครงการพัฒนานวัตกรรมผลิตภัณฑ์ชุมชนสำหรับผู้ประกอบการรุ่นใหม่ (IGNITE PLUS)
นายเพิ่มสุข (หน.ผตร.อว.) เปิดงานโครงการพัฒนานวัตกรรมผลิตภัณฑ์ชุมชนสำหรับผู้ประกอบการรุ่นใหม่ (IGNITE PLUS)
สำนักงานปลัดกระทรวงการอุดมศึกษา วิทยาศาสตร์ วิจัยและนวัตกรรม (สป.อว.) ร่วมกับ สถาบันอาหารและสถาบันอุตสาหกรรมสิ่งทอ ประกาศความสำเร็จ โครงการพัฒนานวัตกรรมผลิตภัณฑ์ชุมชนสำหรับผู้ประกอบการรุ่นใหม่ (IGNITE PLUS) โดยได้รับเกียรติจาก นายเพิ่มสุข สัจจาภิวัฒน์ หัวหน้าผู้ตรวจราชการกระทรวง อว. (หน.ผตร.อว.) เป็นประธานในการเปิดงาน พร้อมโชว์สุดยอดผลงานนวัตกรรมของผู้ประกอบการกว่า 150 ผลิตภัณฑ์ ตอบโจทย์ยุค 4.0 ณ ศูนย์การค้าเซนทรัล เฟสติวัล อีสวิลล์
นางวนิดา บุญนาคค้า ผู้อำนวยการสำนักส่งเสริมและถ่ายทอดเทคโนโลยี กล่าวว่า “โครงการพัฒนานวัตกรรมผลิตภัณฑ์ชุมชนสำหรับผู้ประกอบการรุ่นใหม่ (IGNITE PLUS) ได้รับการสนับสนุนงบประมาณจากสำนักนายกรัฐมนตรี เป็นโครงการต่อยอดความสำเร็จจากปี 2560 ในการพัฒนาต่อยอดสินค้าชุมชนไทยจากผู้ประกอบการ OTOP และได้คัดเลือกผู้ประกอบการเพื่อผลักดันสินค้าสู้ระดับสากล โครงการนี้ดำเนินงานมาเป็นระยะเวลา 7 เดือน มีการอบรมผู้ประกอบการเบื้องต้นกว่า 500 กิจการ และยกระดับผลิตภัณฑ์ ด้วยนวัตกรรม 150 ผลิตภัณฑ์ กลุ่มที่พัฒนาเป็นสินค้า OTOP ประเภทเสื้อผ้า เครื่องแต่งกาย และผลิตภัณฑ์กลุ่มอาหารเครื่องดื่ม โดยได้รับความร่วมมือจาก สถาบันอาหารและสถาบันพัฒนาอุตสาหกรรมสิ่งทอ ทำให้ผู้ประกอบการและผู้บริโภคเกิดความมั่นใจในผลิตภัณฑ์”
นายเพิ่มสุข (หน.ผตร.อว.) กล่าวว่า “กระทรวงการอุดมศึกษา วิทยาศาสตร์ วิจัยและนวัตกรรม สถาบันอาหารและสถาบันอุตสาหกรรมสิ่งทอ ได้ร่วมกันเสริมสร้างทักษะความรู้ให้กับผู้ประกอบการ เตรียมพร้อมเข้าสู่ศตวรรษที่ 21 และตอบโจทย์ยุคอุตสาหกรรม 4.0 โดยการนำเทคโนโลยีและนวัตกรรมเป็นหลักในการขับเคลื่อนเศรษฐกิจและภาคธุรกิจอุตสาหกรรม ให้สามารถแข่งขันทางการค้าในระดับสากลได้ กระทรวง อว. มีนโยบายที่มุ่งเน้นการสร้างนวัตกรรมที่เหมาะสมต่อผู้ประกอบการ รัฐวิสาหกิจ ชุมชนรุ่นใหม่ และทายาทรุ่นใหม่ โครงการพัฒนานวัตกรรมผลิตภัณฑ์ชุมชนสำหรับผู้ประกอบการรุ่นใหม่ (IGNITE PLUS) เป็นโครงการในการพัฒนาอย่างครบวงจร สร้างความสามารถของบุคลากร พัฒนาฐานความรู้  พัฒนาผลิตภัณฑ์ด้วยหลักการของ BCG (Bio-Circular-Economy) ให้ผู้ประกอบการนำวัสดุอุปกรณ์และวัตถุดิบท้องถิ่น มาประยุกต์ใช้ ให้มีนวัตกรรมที่โดดเด่น สร้างมูลค่าเพิ่ม และตอบสนองความต้องการของตลาดในปัจจุบัน คำนึงถึงสิ่งแวดล้อมเป็นสำคัญ แนวทางดังกล่าวเป็นการพัฒนาที่ยั่งยืน สร้างผลตอบแทนรายได้ให้กับชุมชนท้องถิ่น ผู้ประกอบการ OTOP ถือเป็นบุคลากรสำคัญในการพัฒนาเศรษฐกิจให้เติบโต จึงเป็นกลุ่มเป้าหมายหลักที่กระทรวง อว. จะลงไปช่วยในการพัฒนาอย่างต่อเนื่อง ถือเป็นนโยบายที่สอดคล้องกับหลักการของรัฐบาลที่กำลังผลักดันเศรษฐกิจอยู่ในปัจจุบัน”
เผยแพร่ : จิรายุ รุจิพงษ์วาที
ส่วนสื่อสารองค์กร
กระทรวงการอุดมศึกษา วิทยาศาสตร์ วิจัยและนวัตกรรม
โทรศัพท์ 0 2333 3700 ต่อ 3728 - 3732 โทรสาร 0 2333 3834
Facebook : @MHESIThailand
Call Center โทร.1313

ที่มา : https://www.thaigov.go.th/news/contents/details/26504
