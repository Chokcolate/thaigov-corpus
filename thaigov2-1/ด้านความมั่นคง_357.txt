รัฐบาลไทย-ข่าวทำเนียบรัฐบาล-นายนิพนธ์ รมช.มท. ลุยพื้นที่ลพบุรี นครสวรรค์ แก้ไขปัญหาที่ดินให้กลุ่มสมัชชาคนจน

วันศุกร์ที่ 15 พฤศจิกายน 2562
นายนิพนธ์ รมช.มท. ลุยพื้นที่ลพบุรี นครสวรรค์ แก้ไขปัญหาที่ดินให้กลุ่มสมัชชาคนจน
นายนิพนธ์ รมช.มท. ลุยพื้นที่ลพบุรี นครสวรรค์ แก้ไขปัญหาที่ดินให้กลุ่มสมัชชาคนจน
วันนี้(15 พ.ย. 62)เวลา 10.00 น.  ณ อำเภอชัยบาดาล จังหวัดลพบุรี นายนิพนธ์ บุญญามณี  รัฐมนตรีช่วยว่าการกระทรวงมหาดไทย  พร้อมคณะทำงาน ส่วนราชการ ประกอบด้วย กรมที่ดิน สำนักงานปลัดกระทรวงมหาดไทย สำนักปลัดสำนักนายกรัฐมนตรี  ผู้ว่าราชการจังหวัดลพบุรี และส่วนที่เกี่ยวข้อง ลงพื้นที่ ตำบลหนองยายโต๊ะ อำเภอชัยบาดาล จังหวัดลพบุรี  เพื่อแก้ไขปัญหาข้อเรียกร้องความเป็นธรรมของกลุ่มสมัชชาคนจน กรณี มีการออกหนังสือสำคัญที่หลวง(นสล.) ทับที่ดินทำกินของราษฎรในพื้นที่
สืบเนื่องจากที่มีการชุมนุมเรียกร้องของกลุ่มสมัชชาคนจนที่ทำเนียบรัฐบาลและพล.อ.ประยุทธ์ จันทร์โอชานายกรัฐมนตรี ได้มอบหมายให้รัฐมนตรีที่เกี่ยวข้องติดตามตรวจสอบแก้ไขปัญหาตามภารกิจที่รับผิดชอบ นั้น   นายนิพนธ์ บุญญามณี รมช.มท. ในฐานะที่กำกับดูแลกรมที่ดิน พร้อมคณะได้เดินทางไปประชุมเพื่อแก้ไขปัญหาข้อเรียกร้องความเป็นธรรมของกลุ่มสมัชชาคนจน กรณีมีการออกหนังสือสำคัญที่หลวง(นสล.) ทับที่ดินทำกินของราษฎรในพื้นที่ เมื่อเสร็จสิ้นการประชุม รมช.มท.นิพนธ์ และคณะ ได้ลงพื้นที่ตรวจสอบแนวเขตที่ดินทำกินของราษฎรอีกด้วย จากนั้น ในช่วงบ่ายจะได้เดินทางไปประชุมแก้ไขปัญหาข้อร้องเรียนของกลุ่มสมัชชาคนจนที่อำเภอโกรกพระ จังหวัดนครสวรรค์ ต่อไป

ที่มา : https://www.thaigov.go.th/news/contents/details/24595
