รัฐบาลไทย-ข่าวทำเนียบรัฐบาล-วราวุธ ลุยโรบินสันสุพรรณ เตรียมพร้อม 1 ม.ค. งดแจกถุงพลาสติก

วันอังคารที่ 31 ธันวาคม 2562
วราวุธ ลุยโรบินสันสุพรรณ เตรียมพร้อม 1 ม.ค. งดแจกถุงพลาสติก
วราวุธ ลุยโรบินสันสุพรรณ เตรียมพร้อม 1 ม.ค. งดแจกถุงพลาสติก
วราวุธ ลุยโรบินสันสุพรรณ เตรียมพร้อม 1 ม.ค. งดแจกถุงพลาสติก
วันนี้ (31 ธ.ค. 62) นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม นำคณะผู้บริหาร และภาคีเครือข่าย ร่วมเดินรณรงค์ลดการใช้ถุงพลาสติก รับปีใหม่ 1 มกราคม 2563 ที่ห้างสรรพสินค้า ซูเปอร์มาร์เก็ต และร้านสะดวกซื้อกว่า 75 แห่งทั่วประเทศ จะงดให้บริการถุงพลาสติกหูหิ้วให้กับลูกค้า ภายใต้กิจกรรม ทำความดีด้วยหัวใจ ลดรับ ลดให้ ลดใช้ ถุงพลาสติก Every day say no to plastic bags พร้อมมอบเกียรติบัตรให้กับห้างสรรพสินค้า เพื่อขอบคุณในความร่วมมือที่เป็นส่วนหนึ่งในการสนับสนุนให้เกิดการลดใช้ถุงพลาสติก ณ ศูนย์การค้าโรบินสันไลฟ์สไตล์ จังหวัดสุพรรณบุรี
นายวราวุธ ศิลปอาชา กล่าวว่า ตลอดระยะเวลาที่ผ่านมา กระทรวงทรัพยากรธรรมชาติและสิ่งแวดล้อมรณรงค์ลดการใช้พลาสติก โดยมีเป้าหมายสำคัญอยู่ที่การลดปริมาณขยะพลาสติกในประเทศไทย ซึ่งอีกไม่กี่ชั่วโมงจะถึงช่วงเวลาสำคัญที่ร้านค้าทั่วประเทศจะมาร่วมมือกันงดการแจกถุงพลาสติกหูหิ้ว จึงอยากขอให้ประชาชนทุกคนมาเริ่มต้นปรับเปลี่ยนพฤติกรรมของตนเองในการลดการใช้พลาสติก หันมาใช้ถุงผ้าหรือวัสดุทดแทนที่เป็นมิตรกับสิ่งแวดล้อม และทิ้งขยะให้ลงถัง เพื่อรักษาทรัพยากรธรรมชาติและสิ่งแวดล้อมของประเทศ ส่งต่อให้กับลูกหลานในอนาคตของเราต่อไป

ที่มา : https://www.thaigov.go.th/news/contents/details/25552
