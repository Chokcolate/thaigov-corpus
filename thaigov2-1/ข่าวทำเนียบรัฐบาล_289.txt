รัฐบาลไทย-ข่าวทำเนียบรัฐบาล-รมต.นร. นายเทวัญ ฯ ตรวจความเรียบร้อยพื้นที่จัดกิจกรรมจิตอาสาบริเวณสถานีรถไฟหัวลำโพง ถวายเป็นพระราชกุศลและน้อมรำลึกในพระมหากรุณาธิคุณเนื่องในโอกาสคล้ายวันสวรรคต พระบาทสมเด็จพระจุลจอมเกล้าเจ้าอยู่หัว

วันอังคารที่ 22 ตุลาคม 2562
รมต.นร. นายเทวัญ ฯ ตรวจความเรียบร้อยพื้นที่จัดกิจกรรมจิตอาสาบริเวณสถานีรถไฟหัวลำโพง ถวายเป็นพระราชกุศลและน้อมรำลึกในพระมหากรุณาธิคุณเนื่องในโอกาสคล้ายวันสวรรคต พระบาทสมเด็จพระจุลจอมเกล้าเจ้าอยู่หัว
รมต.นร. นายเทวัญ ฯ ตรวจความเรียบร้อยพื้นที่จัดกิจกรรมจิตอาสาบริเวณสถานีรถไฟหัวลำโพง ถวายเป็นพระราชกุศลและน้อมรำลึกในพระมหากรุณาธิคุณเนื่องในโอกาสคล้ายวันสวรรคต พระบาทสมเด็จพระจุลจอมเกล้าเจ้าอยู่หัว
วันนี้ (22 ต.ค.62) เวลา 14.00 น. นายเทวัญ ลิปตพัลลภ รัฐมนตรีประจำสำนักนายกรัฐมนตรี และคณะตรวจพื้นที่จัดกิจกรรมจิตอาสาพัฒนาปรับภูมิทัศน์ ทำความสะอาดบริเวณเส้นทางรถไฟ ถวายเป็นพระราชกุศลและน้อมรำลึกในพระมหากรุณาธิคุณเนื่องในโอกาสคล้ายวันสวรรคต พระบาทสมเด็จพระจุลจอมเกล้าเจ้าอยู่หัว  ในวันพุธที่ 23 ตุลาคม 2562 เวลา 10.30 น. ณ บริเวณสถานีรถไฟหัวลำโพง
โดยในวันพรุ่งนี้ (23 ตุลาคม 2562) ซึ่งตรงกับ “วันปิยะมหาราช” เป็นวันคล้ายวันสวรรคตของพระบาทสมเด็จพระจุลจอมเกล้าเจ้าอยู่หัว ซึ่งนายวิษณุ เครืองาม รองนายกรัฐมนตรี จะเป็นผู้แทนนายกรัฐมนตรีเป็นประธานการจัดกิจกรรมครั้งนี้  โดยมีประธานรัฐสภา  ประธานศาลฎีกาพร้อมภริยา ประธานวุฒิสภา ประธานองค์กรอิสระตามรัฐธรรมนูญพร้อมคู่สมรส  คณะรัฐมนตรีพร้อมคู่สมรส ผู้บัญชาการทหารและตำรวจ  ผู้บริหารศูนย์อำนวยการใหญ่จิตอาสาพระราชทาน 904 วปร. เลขาธิการนายกรัฐมนตรี ผู้ว่าราชการกรุงเทพมหานครและภริยา หัวหน้าส่วนราชการระดับปลัดกระทรวงและเทียบเท่า ปลัดกรุงเทพมหานคร สมาชิกสภาผู้แทนราษฎร สมาชิกวุฒิสภา ผู้ว่าการรถไฟแห่งประเทศไทย ผู้ว่าการไฟฟ้านครหลวง เข้าร่วม
สำหรับกิจกรรมจิตอาสาพัฒนาปรับภูมิทัศน์ ทำความสะอาดบริเวณเส้นทางรถไฟ ถวายเป็นพระราชกุศลและน้อมรำลึกในพระมหากรุณาธิคุณเนื่องในโอกาสคล้ายวันสวรรคต พระบาทสมเด็จพระจุลจอมเกล้าเจ้าอยู่หัว จะมีพิธีถวายความเคารพและกล่าวสำนึกในพระมหากรุณาธิคุณพระบาทสมเด็จพระจุลจอมเกล้าเจ้าอยู่หัว จากนั้น รองนายกรัฐมนตรีนำคณะทำกิจกรรมจิตอาสาทาสีรั้ว ทำความสะอาดบริเวณสถานีรถไฟหัวลำโพง และเยี่ยมชมการจัดระเบียบการสื่อสารและสายไฟฟ้าบริเวณหน้าสถานีรถไฟ

ที่มา : https://www.thaigov.go.th/news/contents/details/24001
