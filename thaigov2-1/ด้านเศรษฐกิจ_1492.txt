รัฐบาลไทย-ข่าวทำเนียบรัฐบาล-‘ประภัตร’ ปล่อยพันธุ์ปลา 5 แสนตัว หวังสร้างรายได้ให้ประชาชนในช่วงภัยแล้ง

วันจันทร์ที่ 17 กุมภาพันธ์ 2563
‘ประภัตร’ ปล่อยพันธุ์ปลา 5 แสนตัว หวังสร้างรายได้ให้ประชาชนในช่วงภัยแล้ง
‘ประภัตร’ ปล่อยพันธุ์ปลา 5 แสนตัว หวังสร้างรายได้ให้ประชาชนในช่วงภัยแล้ง จ.เชียงใหม่
‘ประภัตร’ ปล่อยพันธุ์ปลา 5 แสนตัว หวังสร้างรายได้ให้ประชาชนในช่วงภัยแล้ง จ.เชียงใหม่
นายประภัตร โพธสุธน รัฐมนตรีช่วยว่าการกระทรวงเกษตรและสหกรณ์ กล่าวในโอกาสเป็นประธานพิธีปล่อยพันธุ์สัตว์น้ำ โครงการปล่อยพันธุ์สัตว์น้ำเพื่อเสริมสร้างรายได้จากอาชีพประมงในช่วงฤดูแล้ง โดยมี นายวิรุฬ พรรณเทวี รองผู้ว่าราชการจังหวัดเชียงใหม่ นายบรรจง จำนงศิตธรรม รองอธิบดีกรมประมง ประมงจังหวัด ผู้อำนวยการโครงการชลประทานเชียงใหม่ ข้าราชการและประชาชนให้การต้อนรับ ณ แม่น้ำปิง บริเวณหน้าประตูระบายน้ำท่าวังตาล ต.ป่าแดด อ.เมือง จ.เชียงใหม่ ว่า จากสถานการณ์น้ำลุ่มน้ำปิงตอนบนมีปริมาณเก็บกักน้ำในเขื่อนแม่งัดสมบูรณ์ชลและเขื่อนแม่กวงอุดมธารา น้อยกว่าปี 2562 และปริมาณฝนที่ตกสะสมเฉลี่ย ปี 2562 น้อยกว่า ปี 2561 รวมทั้งแผนการบริหารจัดการน้ำของจังหวัดเชียงใหม่ ทำให้สถานการณ์ดังกล่าวอาจส่งผลกระทบต่อความเป็นอยู่และรายได้ของเกษตรกร จึงได้สั่งการให้กรมประมงดำเนินการปล่อยพันธุ์สัตว์น้ำ บริเวณฝายและประตูระบายน้ำต่างๆ ของลุ่มน้ำปิง ซึ่งเป็นแม่น้ำสายหลักของจังหวัดเชียงใหม่ เพื่อเพิ่มแหล่งอาหาร เสริมสร้างรายได้ และบรรเทาความเดือดร้อนของประชาชนและเกษตรกรในช่วงฤดูแล้ง โดยเป็นความร่วมมือของ กรมประมง กามชลประทาน และจังหวัดเชียงใหม่ ดำเนินการปล่อยพันธุ์สัตว์น้ำ รวมทั้งสิ้นจำนวน 500,000 ตัว ประกอบด้วย ปลาตะเพียนขาว ปลาบ้า ปลาสร้อยขาว ปลากระแห และปลาตะเพียนทอง หวังสร้างรายได้ให้เกษตรกรในช่วงภัยแล้ง
กลุ่มโฆษกและวิเคราะห์ข่าว
กองเกษตรสารนิเทศ
สำนักงานปลัดกระทรวงเกษตรและสหกรณ์
โทร 02 281 0859 ต่อ 137
แฟกส์ 02 2822871

ที่มา : https://www.thaigov.go.th/news/contents/details/26550
