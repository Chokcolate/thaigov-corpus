รัฐบาลไทย-ข่าวทำเนียบรัฐบาล-นายกรัฐมนตรีขอฟังแนวทางการแก้ปัญหาสารเคมีรอบด้าน  ชูเกษตรอินทรีย์เป็นแนวทางเกษตรกรรม

วันอังคารที่ 3 กันยายน 2562
นายกรัฐมนตรีขอฟังแนวทางการแก้ปัญหาสารเคมีรอบด้าน  ชูเกษตรอินทรีย์เป็นแนวทางเกษตรกรรม
นายกรัฐมนตรี แถลงแก่สื่อมวลชน ภายหลังประชุมคณะรัฐมนตรี
วันนี้ (3 ก.ย 62) เวลา 14.00 น. ณ บริเวณโถงกลาง ชั้น 1 ตึกบัญชาการ 1 ทำเนียบรัฐบาล ภายหลังการประชุมคณะรัฐมนตรี พลเอก ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหมแถลงแก่สื่อมวลชนภายหลังการประชุมคณะรัฐมนตรี ถึงการใช้สารเคมีในอุสาหกรรมการเกษตรว่า ตนเองเข้าใจเหตุผลหลักการความจำเป็นในการใช้สารเคมี พาราควอต คลอร์ไพริฟอส และไกลโฟเซต ซึ่งเกี่ยวข้องกับ 3 กระทรวงทั้งกระทรวงเกษตรและสหกรณ์ กระทรวงสาธารณสุข กระทรวงอุตสาหกรรม  จากรายงานของคณะกรรมการวัตถุอันตราย โดยกระทรวงเกษตรและสหกรณ์ แจงว่าต้องหาสารชดเชยให้ได้ก่อน รวมทั้งต้องพิจารณาหลายมิติทั้งรัฐ ผู้บริโภค เกษตรกร  เพื่อไม่ให้กระทบทุกด้านๆ  โดยส่วนตัวแล้วไม่เห็นด้วยในการใช้สารเคมี อย่างไรก็ตามจะเดินหน้าสู่การทำเกษตรอินทรีย์หรือเกษตร Gap ที่ควบคุมได้ โดยจะร่วมมือกันแก้ปัญหาโดยเร็ว
……………………………………………………………………………
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/22761
