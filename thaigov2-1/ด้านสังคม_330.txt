รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ เรียกประชุมเตรียมความพร้อม ก่อนเปิดตัวศูนย์ปฏิบัติการต่อต้านข่าวปลอมที่กระทบต่อความปลอดภัยในชีวิตและทรัพย์สินของประชาชน 1 พ.ย.นี้

วันศุกร์ที่ 25 ตุลาคม 2562
รมว.กระทรวงดิจิทัลฯ เรียกประชุมเตรียมความพร้อม ก่อนเปิดตัวศูนย์ปฏิบัติการต่อต้านข่าวปลอมที่กระทบต่อความปลอดภัยในชีวิตและทรัพย์สินของประชาชน 1 พ.ย.นี้
รมว.กระทรวงดิจิทัลฯ เรียกประชุมเตรียมความพร้อม ก่อนเปิดตัวศูนย์ปฏิบัติการต่อต้านข่าวปลอมที่กระทบต่อความปลอดภัยในชีวิตและทรัพย์สินของประชาชน 1 พ.ย.นี้
นายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม เป็นประธานการประชุมเตรียมการเปิดศูนย์ปฏิบัติการต่อต้านข่าวปลอมที่กระทบต่อความปลอดภัยในชีวิตและทรัพย์สินของประชาชน (Anti Fake News Center) โดยมีนายเอกสิทธิ์ คุณานันทกุล เลขานุการรัฐมนตรีว่าการกระทรวงดิจิทัลเพื่อเศรษฐกิจและสังคม นาวาอากาศเอกสมศักดิ์ ขาวสุวรรณ์ รองปลัดกระทรวงดิจิทัลเพื่อเศรษฐกิจและสังคม ตลอดจนคณะอนุกรรมการผู้ทรงคุณวุฒิด้านต่างๆ เข้าร่วม ซึ่งที่ประชุมสรุปสาระสำคัญ ดังนี้ 1.) แนวทางการดำเนินการเร่งรัดประสานความร่วมมือในการปฏิบัติงานร่วมกับหน่วยงานที่เกี่ยวข้องกว่า 200 หน่วยงาน เพื่อเป็นแหล่งข้อมูลในการชี้แจงข้อเท็จจริง 2) ศูนย์ปฏิบัติการต่อต้านข่าวปลอมที่กระทบต่อความปลอดภัยในชีวิตและทรัพย์สินของประชาชน (Anti Fake News Center) ในรูปแบบของ Digital Warrom ณ บริษัท ทีโอที จำกัด (มหาชน) โดยจะเปิดตัวศูนย์ปฏิบัติการฯ ในวันที่ 1 พฤศจิกายน 2562 ซึ่งจะมีเจ้าหน้าที่เฝ้าระวังติดตามกระแสข่าวอยู่ตลอดเวลา (Monitoring Team) พร้อมส่งเรื่องไปยังหน่วยงานที่เกี่ยวข้องในการตรวจสอบข้อมูลและเผยแพร่ข่าวสารที่ถูกต้อง 3) ตีกรอบการทำงานให้มีความชัดเจน เน้นข่าวสารที่มีผลกระทบกับสังคม โดยได้มีการกำหนดมีหลักเกณฑ์ในการพิจารณาที่เป็นมาตรฐาน ทั้งนี้ กระทรวงดิจิทัลฯ เตรียมจัดนิทรรศการ เพื่อการประชาสัมพันธ์ศูนย์ปฏิบัติการฯ ในวันที่ 29 ตุลาคม 2562 ณ ตึกบัญชาการ 1 ทำเนียบรัฐบาล
******************

ที่มา : https://www.thaigov.go.th/news/contents/details/24044
