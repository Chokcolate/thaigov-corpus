รัฐบาลไทย-ข่าวทำเนียบรัฐบาล-การประชุมคณะอนุกรรมการบริหารกองทุนยุติธรรม ครั้งที่ ๕/๒๕๖๒

วันศุกร์ที่ 2 สิงหาคม 2562
การประชุมคณะอนุกรรมการบริหารกองทุนยุติธรรม ครั้งที่ ๕/๒๕๖๒
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะอนุกรรมการบริหารกองทุนยุติธรรม ครั้งที่ ๕/๒๕๖๒
ในวันศุกร์ที่ ๒ สิงหาคม ๒๕๖๒ เวลา ๐๙.๐๐ น.
ณ ห้องประชุมกระทรวงยุติธรรม ๖ ชั้น ๙
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพฯ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานการประชุมคณะอนุกรรมการบริหารกองทุนยุติธรรม ครั้งที่ ๕/๒๕๖๒
เพื่อรับทราบสถิติการดำเนินการของกองทุนยุติธรรม
ผลการดำเนินการตามระยะเวลามาตรฐานระยะเวลางานบริการ
การบริหารการเงิน รายงานผลการตรวจสอบบัญชีกับสำนักงานยุติธรรมจังหวัด
รายงานผลการดำเนินงานด้านการสารสนเทศของกองทุนยุติธรรม
รวมทั้งรายงานผลการดำเนินการตามแผนบริหารความเสี่ยงประจำปีบัญชี ๒๕๖๒
และรายงานผลการดำเนินงานการประเมินผลทุนหมุนเวียนประจำปีบัญชี ๒๕๖๒
นอกจากนี้ ที่ประชุมได้พิจารณาเรื่องร่างระเบียบคณะกรรมการกองทุนยุติธรรม
ว่าด้วยการบริหารงานบุคคล พ.ศ. ....
พร้อมทั้งทบทวนแผนปฏิบัติการด้านการบริหารทรัพยากรบุคคลกองทุนยุติธรรมระยะยาว
ร่างแผนปฏิบัติการด้านการบริหารทรัพยากรบุคคลประจำปี ๒๕๖๓
ร่างรายงานประจำปีงบประมาณ ๒๕๖๑
และร่างคำสั่งแต่งตั้งคณะทำงานตรวจสอบคุณสมบัติผู้แทนเครือข่ายยุติธรรมชุมชน
ที่ยุติธรรมจังหวัดคัดเลือกในคณะอนุกรรมการให้ความช่วยเหลือประจำจังหวัด
โดยมี นายธวัชชัย ไทยเขียว รองปลัดกระทรวงยุติธรรม
นางสาวรวิวรรณ์ ศรีวนาภิรมย์ ผู้ช่วยปลัดกระทรวงยุติธรรม
พร้อมด้วยนางสาวมยุรี จำจรัส ผู้อำนวยการสำนักงานกองทุนยุติธรรม
และคณะอนุกรรมการบริหารกองทุนยุติธรรม เข้าร่วมประชุม

ที่มา : https://www.thaigov.go.th/news/contents/details/21966
