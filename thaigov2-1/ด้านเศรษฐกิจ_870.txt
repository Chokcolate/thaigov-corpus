รัฐบาลไทย-ข่าวทำเนียบรัฐบาล-เฉลิมชัย บุกจีน!! เร่งเจรจาตอกย้ำความมั่นใจ

วันจันทร์ที่ 18 พฤศจิกายน 2562
เฉลิมชัย บุกจีน!! เร่งเจรจาตอกย้ำความมั่นใจ
เฉลิมชัย บุกจีน!! เร่งเจรจาตอกย้ำความมั่นใจบริษัทจีนที่นำเข้ายางพาราจากไทย
นายเฉลิมชัย ศรีอ่อน รัฐมนตรีว่าการกระทรวงเกษตรและสหกรณ์ เปิดเผยภายหลังหารือร่วมกับผู้บริหาร บ.ชิโนเคม กรุ๊ป ณ นครเซี่ยงไฮ้ สาธารณรัฐประชาชนจีน เพื่อสร้างความเชื่อมั่นกับฝ่ายจีน ว่า รัฐบาลไทยมีนโยบายในการพัฒนาคุณภาพสินค้าเกษตรทุกชนิด โดยเฉพาะยางพารา ซึ่งประเทศไทยพร้อมที่จะให้การสนับสนุนและมีมาตรการต่าง ๆ ที่จะอำนวยความสะดวกให้ต่างชาติเข้ามาลงทุนในประเทศไทย โดยเฉพาะการลงทุนในเรื่องยางพารา ซึ่งล่าสุด บ. Sino - Chem International มีแผนเข้ามาลงทุนธุรกิจยางพาราในจังหวัดระยอง
ทั้งนี้ กระทรวงเกษตรและสหกรณ์ในนามของรัฐบาลไทย มีความจริงใจในการให้การสนับสนุน ดูแล และพัฒนาคุณภาพสินค้าเกษตรโดยเฉพาะยางพารา และมั่นใจว่าการหารือในวันนี้ จะเป็นนิมิตหมายอันดีของความร่วมมือในการลงทุนซื้อยางพาราของไทยที่จะเพิ่มมากขึ้นในอนาคตอันใกล้อย่างแน่นอน อย่างไรก็ตาม ไทยและจีนพร้อมลดปัญหาและอุปสรรคในการซื้อขายยางพาราระหว่างกัน โดยคาดว่าทั้งสองฝ่ายจะทบทวนหลักการและเงื่อนไขของสัญญาใหม่ เพื่อให้การส่งมอบเกิดขึ้นในไตรมาสแรกของปีหน้านี้
สำนักงานปลัดกระทรวงเกษตรและสหกรณ์
โทร 02-2810859 แฟกซ์ 02-2822871
moacnews@gmail.com
www.moac.go.th
www.facebook.com/kasetthai

ที่มา : https://www.thaigov.go.th/news/contents/details/24650
