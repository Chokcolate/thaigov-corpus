รัฐบาลไทย-ข่าวทำเนียบรัฐบาล-มาตรการลดภาระการซื้อที่อยู่อาศัยภายใต้โครงการ "บ้านดีมีดาวน์"

วันจันทร์ที่ 2 ธันวาคม 2562
มาตรการลดภาระการซื้อที่อยู่อาศัยภายใต้โครงการ "บ้านดีมีดาวน์"
วันจันทร์ที่ 2 ธันวาคม 2562
​
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบมาตรการลดภาระการซื้อที่อยู่อาศัยภายใต้โครงการ "บ้านดีมีดาวน์" เพื่อสนับสนุนให้ประชาชนมีที่อยู่อาศัยเป็นของตนเอง โดยสนับสนุนเงินเพื่อลดภาระการผ่อนดาวน์ จำนวน 50,000 บาท/ราย เบื้องต้นกำหนดไว้ 100,000 ราย โดยผู้เข้าร่วมมาตรการต้องเป็นผู้ที่มีรายได้ไม่เกิน 100,000 บาท/เดือน หรือไม่เกิน 1,200,000 บาท/ปี ต้องอยู่ในระบบฐานภาษีของกรมสรรพากร สำหรับประเภทที่อยู่อาศัยที่เข้าเกณฑ์คือ บ้านเดี่ยว บ้านแฝด บ้านแถว ห้องชุด และอาคารพาณิชย์ที่สร้างเสร็จแล้ว โดยไม่รวมที่อยู่อาศัยมือสองทุกประเภท ผู้สนใจลงทะเบียนรับสิทธิ์ได้ที่ www.บ้านดีมีดาวน์.com ตั้งแต่วันที่ 11 ธ.ค. 62 จนถึง 31 มี.ค. 63
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/24960
