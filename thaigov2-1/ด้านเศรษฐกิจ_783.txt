รัฐบาลไทย-ข่าวทำเนียบรัฐบาล-จุรินทร์ เปิดบูธ โชว์สินค้าไทยขายในจีน รุกเพิ่มตลาดทุกทางเพื่อเพิ่มโอกาสสินค้าไทย

วันพุธที่ 6 พฤศจิกายน 2562
จุรินทร์ เปิดบูธ โชว์สินค้าไทยขายในจีน รุกเพิ่มตลาดทุกทางเพื่อเพิ่มโอกาสสินค้าไทย
(วันพุธที่ 6 พฤศจิกายน 2562 : เซียงไฮ้ จีน)  นายจุรินทร์ ลักษณวิศิษฏ์ รองนายกรัฐมนตรีและรัฐมนตรีว่าการกระทรวงพาณิชย์ เป็นประธานเปิดบูธจัดแสดงสินค้าไทย
พร้อมทั้งให้สัมภาษณ์สื่อมวลชนเซี่ยงไฮ้ชื่อดัง คือ หลูเจี้ยนจากซีซีทีวีช่อง4 ประเทศจีน เพื่อแนะนำสินค้าไทยซึ่งมีทั้งอาหาร เครื่องสำอาง สมุนไพร สินค้าเพื่อสุขภาพ ขนมขบเคี้ยว และสินค้าหลายสไตล์  ทั้งนี้ส่งเสริมการขายโดยนายจุรินทร์ทำหน้าที่เป็นเซลล์แมนประเทศ นอกจากนั้นยังให้สัมภาษณ์ซีซีทีวีช่อง 13  อีกด้วย โดยสื่อมวลชนจีนให้ความสนใจรองนายกรัฐมนตรีและรัฐมนตรีว่าการกระทรวงพาณิชย์จากประเทศไทยอย่างยิ่ง
รองนายกฯ และคณะ เข้าเยี่ยมชมงาน CIIE 2019 โดย ประเทศไทยเข้าร่วม 2 ส่วน คือ  Thailand Pavilion เป็น 1 ใน 15 ประเทศ Country of Honor พื้นที่ 256 ตารางเมตร จัดแสดงศักยภาพด้านการค้าการลงทุนการท่องเที่ยวนวัตกรรม และในส่วนของธุรกิจและการลงทุนในจีน  Enterprise & Business Exhibition มี ผู้ประกอบการไทยเข้าร่วม 46 ราย โดยมีหน่วยงาน GIT การท่องเที่ยวแห่งประเทศไทยและการยางแห่งประเทศไทย เข้าร่วมด้วยโดยในส่วนการจัดแสดงนี้มีนายธนินท์ เจียรวนนท์ ประธานอาวุโสเครือเจริญโภคภัณฑ์ พร้อมคณะให้การต้อนรับ
โดยก่อนหน้านี้ในช่วงเวลาเช้า  9.00 น.รองนายกฯ และคณะเข้าร่วมหารือกับผู้บริหารระดับสูง Alibaba ที่ : โรงแรม Jin Jiang Tower โดยความร่วมมือระหว่างกรมฯ และอาลีบาบา เพื่อพัฒนา SME ไทยให้เข้าสู่แพลตฟอร์ม การค้าออนไลน์ระดับนานาชาติ ข้อตกลงเรื่องเพื่อพัฒนาสินค้าไทย และบุคลากรด้านดิจิทัล การตั้ง TOPTHAI Flagship Store บน Tmall Global จําหน่ายสินค้าแฟชั่น/Personal Care/อาหาร เป้าหมายโดยผู้ประกอบการไทย เข้าร่วม 100 บริษัท ทั้งนี้เป็นการเปิดโอกาสให้สินค้าไทย
ในส่วนประเด็นหารือเพิ่มเติม คือร่วมมือการส่งเสริมการตลาดและส่งออกสินค้าเกษตร ได้แก่ ยางพารา มันสําปะหลัง ปาล์มน้ํามัน ข้าว ผลไม้ และสินค้าศักยภาพ อื่นๆ ของไทย ผ่านแพลตฟอร์มต่างๆ จัดกิจกรรมมหกรรมออนไลน์วันประเทศไทย(Thailand Day) เพื่อส่งเสริมภาพ ลักษณ์ กิจกรรมทางการตลาด และการท่องเที่ยวของ ประเทศไปสู่ผู้บริโภคชาวจีน ถ่ายทอดเทคโนโลยีดิจิทัลสมัยใหม่และความรู้ที่สามารถช่วย อํานวยความสะดวกในการทําธุรกิจและเพิ่มรายได้ให้กับเกษตรกร

ที่มา : https://www.thaigov.go.th/news/contents/details/24362
