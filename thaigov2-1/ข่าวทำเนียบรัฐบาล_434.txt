รัฐบาลไทย-ข่าวทำเนียบรัฐบาล-รัฐมนตรีประจำสำนักนายกรัฐมนตรี ลงพื้นที่ตรวจความพร้อมเส้นทางการเสด็จพระราชดำเนินเลียบพระนครโดยขบวนพยุหยาตราทางชลมารค

วันอังคารที่ 3 ธันวาคม 2562
รัฐมนตรีประจำสำนักนายกรัฐมนตรี ลงพื้นที่ตรวจความพร้อมเส้นทางการเสด็จพระราชดำเนินเลียบพระนครโดยขบวนพยุหยาตราทางชลมารค
รัฐมนตรีประจำสำนักนายกรัฐมนตรี ลงพื้นที่ตรวจความพร้อมเส้นทางการเสด็จพระราชดำเนินเลียบพระนครโดยขบวนพยุหยาตราทางชลมารค ก่อนนำคณะร่วมกิจกรรมจิตอาสาทำความสะอาดพื้นที่ริมน้ำ
วันนี้ (3 ธ.ค.62) นายเทวัญ ลิปตพัลลภ รัฐมนตรีประจำสำนักนายกรัฐมนตรี นำคณะลงพื้นที่เพื่อตรวจความพร้อมเส้นทางการเสด็จพระราชดำเนินเลียบพระนครโดยขบวนพยุหยาตราทางชลมารค เนื่องในพระราชพิธีบรมราชาภิเษก พุทธศักราช 2562 โดยคณะได้ขึ้นเรือสำรวจที่บริเวณท่าเรือวัดราชาธิวาส เรือแล่นผ่านจุดต่างๆ เช่น ท่าวาสุกรี ธนาคารแห่งประเทศไทย สวนสันติชัยปราการ ท่าราชวรดิษฐ์ สวนหลวงพระราม 8
รัฐมนตรีประจำสำนักนายกรัฐมนตรี กล่าวว่า การลงพื้นที่ในวันนี้พบว่าประชาชน ภาครัฐ และเอกชนทุกภาคส่วน ให้ความร่วมมือในการประดับธง  ตราสัญลักษณ์ และตั้งโต๊ะหมู่บูชาด้วยความสวยงาม แต่ยังมีบางจุดที่ต้องระวังเรื่องลม ฝน  ซึ่งเกิดความเสียหายและต้องซ่อมแซมให้ทันห้วงงานพระราชพิธี ทั้งนี้ ได้กำชับให้ กทม. และกรมเจ้าท่าสำรวจความเรียบร้อยอีกครั้ง
----------------------

ที่มา : https://www.thaigov.go.th/news/contents/details/24993
