รัฐบาลไทย-ข่าวทำเนียบรัฐบาล-เปิดศูนย์บริการจัดหางานฯ แห่งใหม่ ช่วยประชาชนเข้าถึงบริการหางานทำครบวงจร

วันพฤหัสบดีที่ 24 ตุลาคม 2562
เปิดศูนย์บริการจัดหางานฯ แห่งใหม่ ช่วยประชาชนเข้าถึงบริการหางานทำครบวงจร
วันเสาร์ที่ 19 ตุลาคม 2562
​
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลส่งเสริมให้คนไทยมีงานทำ โดยเปิดศูนย์บริการจัดหางานและคุ้มครองคนหางานเพิ่มขึ้นเป็นแห่งที่ 3 ณ สถานีขนส่งผู้โดยสารสายใต้ใหม่ จากเดิมที่ให้บริการแล้ว 2 แห่ง คือ สถานีขนส่งผู้โดยสารหมอชิต 2 และสถานีรถไฟหัวลำโพง เพื่อให้ประชาชนสามารถเข้าถึงบริการของรัฐได้อย่างรวดเร็ว ประหยัดเวลาและค่าใช้จ่าย ครอบคลุมทั้งบริการจัดหางานในประเทศแก่ผู้ที่ต้องการมีงานทำ นายจ้าง/สถานประกอบการที่ต้องการจ้างงาน การรับขึ้นทะเบียนผู้ประกันตนกรณีว่างงาน รับขึ้นทะเบียนผู้ต้องการไปทำงานต่างประเทศ ให้คำแนะนำแก่นายจ้าง/สถานประกอบการที่ต้องการจ้างงานแรงงานต่างด้าว และรับเรื่องราวร้องทุกข์ ทั้งนี้ ผู้ที่ต้องการขอรับบริการสามารถสอบถามข้อมูลได้ที่สายด่วนกระทรวงแรงงานโทร. 1506 กด 2 กรมการจัดหางาน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/24017
