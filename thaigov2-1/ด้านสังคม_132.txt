รัฐบาลไทย-ข่าวทำเนียบรัฐบาล-กระทรวงดิจิทัลฯ - ปอท. จับกุมผู้ต้องหา แอบอ้างนามสกุลนายกรัฐมนตรี หลอกลวงขายออนไลน์”

วันจันทร์ที่ 2 กันยายน 2562
กระทรวงดิจิทัลฯ - ปอท. จับกุมผู้ต้องหา แอบอ้างนามสกุลนายกรัฐมนตรี หลอกลวงขายออนไลน์”
กระทรวงดิจิทัลฯ - ปอท. จับกุมผู้ต้องหา แอบอ้างนามสกุลนายกรัฐมนตรี หลอกลวงขายออนไลน์”
นายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ได้สั่งการให้ นาวาอากาศเอก สมศักดิ์ ขาวสุวรรณ์ รองปลัดกระทรวงดิจิทัลเพื่อเศรษฐกิจและสังคม (ดีอี) ในฐานะโฆษกกระทรวงดิจิทัลเพื่อเศรษฐกิจและสังคม พร้อมด้วย พ.ต.อ.ศิริวัฒน์ ดีพอ รองโฆษกกองบังคับการปราบปรามการกระทำความผิดเกี่ยวกับอาชญากรรมทางเทคโนโลนีหรือ (ปอท.) โดยได้ดำเนินการปิดกั้นข้อมูลที่ไม่เหมาะสมฯ และสืบสวนสอบสวน ติดตามการจับกุม ผู้กระทำผิดฯ โดยเมื่อวันที่ 30 สิงหาคม 2562 ภายใต้การอำนวยการของ น.อ.สมศักดิ์ ขาวสุวรรณ์ รองปลัดกระทรวงดิจิทัลเพื่อเศรษฐกิจและสังคม , พล.ต.ต.ไพบูลย์ น้อยหุ่น ผบก.ปอท. , พ.ต.อ.ศิริวัฒน์ ดีพอ รอง ผบก.ปอท. , พ.ต.อ.ขวัญชัย พัฒรักษ์ ผกก.3 บก.ปอท. ได้สั่งการตามอำนาจหน้าที่ให้เจ้าหน้าที่ตำรวจ บก.ปอท. สืบสวนจับกุม นายนัท (สงวนนามสกุล) อายุ 23 ปี ผู้ต้องหาตามหมายจับของศาลอาญาที่ 1328/2562 ลงวันที่ 30 สิงหาคม 2562 ซึ่งได้มีการติดตามการจับกุมตัวได้ที่บ้านพักในอำเภอเมือง จังหวัดเลย และได้แถลงข่าวผู้ต้องหา มีการปลอม FB ใช้นามสกุลนายกฯ หลอกลวงประชาชน เมื่อวันที่ 31 สิงหาคม 2562  ที่ บก.ปอท. ชั้น4 อาคารรัฐประศาสนภักดี (อาคารB) ศูนย์ราชการเฉลิมพระเกียรติ 80 พรรษาฯ ถ.แจ้งวัฒนะ ซึ่งผู้ต้องหาชาย 1 ราย ปลอม Facebook โดยใช้นามสกุล นายกรัฐมนตรี (จันทร์โอชา) หลอกลวงขายนาฬิกา โดยไม่มีการส่งสินค้า มีผู้เสียหายเป็นจำนวนมาก ซึ่งเป็นความผิด พ.ร.บ.คอมพิวเตอร์ฯ มาตรา 14(1) และฉ้อโกงประชาชน เบื้องต้นจากการสอบปากคำผู้ต้องหาให้การรับสารภาพ และไม่ได้รู้จักกับ นายกรัฐมนตรี เป็นการส่วนตัว
****************

ที่มา : https://www.thaigov.go.th/news/contents/details/22696
