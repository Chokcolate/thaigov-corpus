รัฐบาลไทย-ข่าวทำเนียบรัฐบาล-รองปลัดสุรพลฯ ร่วมกิจกรรมจิตอาสาพัฒนาภูมิทัศน์ริมฝั่งแม่น้ำเจ้าพระยา ถวายพระราชกุศลเนื่องในโอกาสวันคล้ายวันสวรรคต พระบาทสมเด็จพระจุลจอมเกล้าเจ้าอยู่หัว และวันคล้ายวันสวรรคตพระบาทสม

วันพุธที่ 2 ตุลาคม 2562
รองปลัดสุรพลฯ ร่วมกิจกรรมจิตอาสาพัฒนาภูมิทัศน์ริมฝั่งแม่น้ำเจ้าพระยา ถวายพระราชกุศลเนื่องในโอกาสวันคล้ายวันสวรรคต พระบาทสมเด็จพระจุลจอมเกล้าเจ้าอยู่หัว และวันคล้ายวันสวรรคตพระบาทสม
รองปลัดสุรพลฯ ร่วมกิจกรรมจิตอาสาพัฒนาภูมิทัศน์ริมฝั่งแม่น้ำเจ้าพระยา ถวายพระราชกุศลเนื่องในโอกาสวันคล้ายวันสวรรคต พระบาทสมเด็จพระจุลจอมเกล้าเจ้าอยู่หัว และวันคล้ายวันสวรรคตพระบาทสมเด็จพระบรมชนกาธิเบศร มหาภูมิพลอดุยเดชมหาราช บรมนาถบพิตร และเนื่องในงาน
วันนี้ (2 ตุลาคม 2562) เวลา 9.00 น. นายสรุพล ชามาตย์ รองปลัดกระทรวงอุตสาหกรรม ในฐานะผู้อำนวยการศูนย์อำนวยการจิตอาสากระทรวงอุตสาหกรรม พร้อมด้วยข้าราชการและเจ้าหน้าที่ ร่วมกิจกรรมจิตอาสาพัฒนาภูมิทัศน์ริมฝั่งแม่น้ำเจ้าพระยา ถวายพระราชกุศลเนื่องในโอกาสวันคล้ายวันสวรรคต พระบาทสมเด็จพระจุลจอมเกล้าเจ้าอยู่หัว และวันคล้ายวันสวรรคตพระบาทสมเด็จพระบรมชนกาธิเบศร มหาภูมิพลอดุยเดชมหาราช บรมนาถบพิตร และเนื่องในงานพระราชพิธีบรมราชาภิเษก ณ สวนสันติชัยปราการ เขตพระนคร กรุงเทพมหานคร โดยมีพลเอกประยุทธ์ จันทร์โอชา เป็นประธานในพิธี
สำหรับกิจกรรมจิตอาสาในวันนี้เป็นกิจกรรม “จิตอาสา เราทำความ “ดี” ด้วยหัวใจ ถวายในหลวง 2 พระองค์ ซึ่งกิจกรรมเริ่มตั้งแต่เวลา 09.00 น. โดยได้รับเกียรติอย่างสูงจากท่าน พลเรือเอกปวิตร รุจิเทศ ผู้อำนวยการศูนย์อำนวยการใหญ่จิตอาสา 904 วปร. รองนายกรัฐมนตรี  ปลัดสำนักนายกรัฐมนตรี เข้าร่วมกิจกรรมในครั้งนี้ด้วย ซึ่งกิจกรรมจิตอาสาพัฒนาภูมิทัศน์ริมฝั่งแม่น้ำเจ้าพระยา ประกอบด้วย การฉีดล้างทำความสะอาดบริเวณเขื่อนริมแม่น้ำ การขัดล้าง ทาสี ทำความสะอาดทางเดิน บริเวณสวนสันติชัยปราการ และหลังจากนั้นทางคณะนายกรัฐมนตรี และผู้อำนวยการศูนย์อำนวยการจิตอาสา 904 วปร. ได้ลงเรือของกองทัพเรือ เพื่อสำรวจความเรียบร้อยตลอดเส้นทางการเสด็จเลียบพระนครของพระบาทสมเด็จพระวชิรเกล้าเจ้าอยู่หัว รัชกาลที่ 10 ที่จะเสด็จจากท่าวาสุกี ไปจนถึงท่าราชวรดิษฐ์ ในวันที่ 22 ตุลาคม 2562 นี้ด้วย

ที่มา : https://www.thaigov.go.th/news/contents/details/23578
