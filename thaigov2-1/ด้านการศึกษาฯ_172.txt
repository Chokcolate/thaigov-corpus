รัฐบาลไทย-ข่าวทำเนียบรัฐบาล-คณะผู้แทนจากมหาวิทยาลัยสาธารณรัฐประชาชนจีน เข้าเยี่ยมคารวะ รศ.นพ.สรนิต ปลัดกระทรวง อว. หารือความร่วมมือด้านการศึกษาระหว่างไทย-จีน

วันพุธที่ 11 ธันวาคม 2562
คณะผู้แทนจากมหาวิทยาลัยสาธารณรัฐประชาชนจีน เข้าเยี่ยมคารวะ รศ.นพ.สรนิต ปลัดกระทรวง อว. หารือความร่วมมือด้านการศึกษาระหว่างไทย-จีน
คณะผู้แทนจากมหาวิทยาลัยสาธารณรัฐประชาชนจีน เข้าเยี่ยมคารวะ รศ.นพ.สรนิต ปลัดกระทรวง อว. หารือความร่วมมือด้านการศึกษาระหว่างไทย-จีน
เมื่อวันที่ 3 ธันวาคม 2562 ณ ห้องพระจอมเกล้า ชั้น 4 อาคารพระจอมเกล้า สป.อว./ คณะผู้แทนจากมหาวิทยาลัยชั้นนำของสาธารณรัฐประชาชนจีน นำโดย Dr. Zeng Qinghua รองอธิการบดี Xi’an Jiaotong University และประธานคณะกรรมการ MOOC China เข้าเยี่ยมคารวะ รศ.นพ.สรนิต ศิลธรรม ปลัดกระทรวงการอุดมศึกษา วิทยาศาสตร์ วิจัยและนวัตกรรม ในโอกาสเดินทางมาประเทศไทย เพื่อร่วมบรรยายในการประชุม “The Belt and Road China-Thailand Universities Internet & Education Summit Forum”
โดยหารือในเรื่องนโยบายที่จะส่งเสริม และสนับสนุนความร่วมมือด้านการศึกษาระหว่างประเทศไทยกับประเทศจีน อาทิ “ศูนย์ศึกษาทางไกล Open” หรือ National Center Open & Distance Education (OPEN EDUTAINMENT) เป็นหน่วยงานที่สนับสนุนด้านการเรียนการสอนผ่านทางออนไลน์ที่ใหญ่ที่สุด และได้รับการยอมรับจากกระทรวงศึกษาธิการของประเทศจีน ซึ่งความร่วมมือในการศึกษาทางไกลระหว่างไทย-จีน ภายใต้การสนับสนุนของนโยบาย “1 แถบ 1 เส้นทาง” ยุทธศาสตร์หลักของประเทศจีน เพื่อช่วยพัฒนาเศรษฐกิจและสังคมของประเทศไทยและประเทศจีนไปพร้อม ๆ กัน โดยศูนย์ทางไกล OPEN ได้ลงนามทำความร่วมมือกับมหาวิทยาลัยชั้นนำของประเทศไทย 10 แห่ง รวมถึงการเรียนออนไลน์ ด้านระบบ MOOC  และการแลกเปลี่ยนหลักสูตร เป็นต้น
ซึ่งมหาวิทยาลัยจีนได้มีความร่วมมือกับสถาบันอุดมศึกษาของไทยอย่างต่อเนื่องและร่วมกับพัฒนาการศึกษาให้ตอบสนองต่อการเปลี่ยนแปลงของเศรษฐกิจและสังคมของโลก
เผยแพร่ : จิรายุ รุจิพงษ์วาที
ส่วนสื่อสารองค์กร
กระทรวงการอุดมศึกษา วิทยาศาสตร์ วิจัยและนวัตกรรม
โทรศัพท์ 0 2333 3700 ต่อ 3728 - 3732 โทรสาร 0 2333 3834
Facebook : @MHESIThailand
Call Center โทร.1313

ที่มา : https://www.thaigov.go.th/news/contents/details/25154
