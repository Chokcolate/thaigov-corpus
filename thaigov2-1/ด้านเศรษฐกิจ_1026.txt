รัฐบาลไทย-ข่าวทำเนียบรัฐบาล-“กอช. เชิญชวนชาวกรุงเทพฯ วางแผนการเงินโค้งสุดท้ายปี 2562 พร้อมรับของที่ระลึกเพียบ!  ในงาน Thailand Smart Money”

วันจันทร์ที่ 9 ธันวาคม 2562
“กอช. เชิญชวนชาวกรุงเทพฯ วางแผนการเงินโค้งสุดท้ายปี 2562 พร้อมรับของที่ระลึกเพียบ!  ในงาน Thailand Smart Money”
กอช. เชิญชวนสมาชิก และประชาชนในพื้นที่ใกล้เคียง วางแผนการเงินกับ กอช. สมัครสมาชิก หรือส่งเงินออมสะสมต่อเนื่อง รับสิทธิประโยชน์ดีๆ โค้งสุดท้ายของการวางแผนการลงทุนปี 2562 ที่บูธ กอช. (บูธ P3) ในงานเทศกาลการเงิน – ลงทุน : Thailand Smart Money กรุงเทพฯ
กองทุนการออมแห่งชาติ หรือ กอช. เชิญชวนสมาชิก และประชาชนในพื้นที่ใกล้เคียง วางแผนการเงินกับ กอช. สมัครสมาชิก หรือส่งเงินออมสะสมต่อเนื่อง รับสิทธิประโยชน์ดีๆ โค้งสุดท้ายของการวางแผนการลงทุนปี 2562 ที่บูธ กอช. (บูธ P3) ในงานเทศกาลการเงิน – ลงทุน : Thailand Smart Money กรุงเทพฯ วันที่ 13 - 15 ธันวาคม 2562 เวลา 10.00 น. เป็นต้นไป ณ สกายฮอลล์ ชั้น 3 เซ็นทรัลพลาซา ลาดพร้าว
นางสาวจารุลักษณ์ เรืองสุวรรณ เลขาธิการคณะกรรมการกองทุนการออมแห่งชาติ หรือ กอช. เปิดเผยว่า กอช. เชิญชวนสมาชิก และประชาชนในพื้นที่ใกล้เคียง วางแผนการเงินกับ กอช. สมัครสมาชิก หรือส่งเงินออมสะสมต่อเนื่อง รับสิทธิประโยชน์ดีๆ โค้งสุดท้ายของการวางแผนการลงทุนปี 2562 ที่บูธ กอช. (บูธ P3) ในงานเทศกาลการเงิน – ลงทุน : Thailand Smart Money กรุงเทพฯ วันที่ 13 - 15 ธันวาคม 2562 เวลา 10.00 น. เป็นต้นไป ณ สกายฮอลล์ ชั้น 3 เซ็นทรัลพลาซา ลาดพร้าว
สิทธิประโยชน์ในการเป็นสมาชิก กอช. ที่จะได้รับ 4 ต่อ ดังนี้
ต่อที่ 1  ได้รับเงินสมทบในแต่ละปีตามช่วงอายุของสมาชิก
 ช่วงอายุ 15 - 30 ปี รัฐสมทบให้ 50% ของเงินออมแต่ละครั้ง โดยรวมกันทั้งปีไม่เกิน 600 บาท คิดเป็นดอกเบี้ยเงินฝากธนาคาร 4.54%*
 ช่วงอายุมากกว่า 30 – 50 ปี รัฐสมทบให้ 80% ของเงินออมแต่ละครั้ง โดยรวมกันทั้งปีไม่เกิน 960 บาท คิดเป็นดอกเบี้ยเงินฝากธนาคาร 7.27%*
 ช่วงอายุมากกว่า 50 – 60 ปี รัฐสมทบให้ 100% ของเงินออมแต่ละครั้ง โดยรวมกันทั้งปีไม่เกิน 1,200 บาท คิดเป็นดอกเบี้ยเงินฝากธนาคาร 9.09%*
(*เงินสมทบจากรัฐบาลคิดเป็นดอกเบี้ยเงินฝากประจำ 12 เดือน โดยประมาณ)
ต่อที่ 2  ผลประโยชน์ของเงินออมสะสม และเงินสมทบที่นำไปลงทุน
ต่อที่ 3  ลดหย่อนภาษีได้เต็มจำนวนเงินออมสะสม สูงสุด 13,200 บาท
ต่อที่ 4  รับของที่ระลึก สำหรับผู้เข้าร่วมกิจกรรมภายในงาน
ทั้งนี้ สมาชิกสามารถตรวจสอบยอดเงินออมสะสมของตนเอง ได้ที่แอปพลิเคชัน (Application) “กอช.” ได้ทั้งแอปสโตร์ (App Store) และเพลย์ สโตร์ (Play Store) หรือ ทางธนาคารของรัฐบาลทั้ง 4 แห่ง ได้แก่ ธนาคาร ธ.ก.ส. ธอส. ธนาคารออมสิน และธนาคารกรุงไทย ที่ว่าการอำเภอ สำนักงานคลังจังหวัด สถาบันการเงินชุมชน และพิเศษสำหรับสมาชิก กอช. ที่ส่งเงินออมสะสมที่ เทสโก้ โลตัส พร้อมแสดงบัตรคลับการ์ด ตั้งแต่วันนี้ถึง 31 มกราคม 2563 จะได้รับแต้มคลับการ์ด 300 แต้ม และส่วนลดเงินสดท้ายใบเสร็จ 10 บาททันที เพื่อใช้เป็นส่วนลดในการซื้อของในเทสโก้ โลตัส จำนวน 100 บาทขึ้นไป สอบถามข้อมูลเพิ่มเติมได้ที่สายด่วนเงินออม โทร. 02-049-9000 ผู้ที่สนใจสามารถดูรายละเอียดข่าวสาร โปรโมชันต่างๆ ของ กอช. ได้ที่ Facebook “กองทุนการออมแห่งชาติ-กอช.”

ที่มา : https://www.thaigov.go.th/news/contents/details/25104
