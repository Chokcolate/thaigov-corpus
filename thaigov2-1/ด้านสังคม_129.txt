รัฐบาลไทย-ข่าวทำเนียบรัฐบาล-อนุทิน กำชับนายแพทย์ สสจ. เร่งดูแลประชาชนที่ได้รับผลกระทบ จากพายุ

วันเสาร์ที่ 31 สิงหาคม 2562
อนุทิน กำชับนายแพทย์ สสจ. เร่งดูแลประชาชนที่ได้รับผลกระทบ จากพายุ
รองนายกรัฐมนตรีและรัฐมนตรีว่ากระทรวงสาธารณสุข กำชับนายแพทย์สาธารณสุขจังหวัด เร่งส่งหน่วยแพทย์ลงพื้นที่ดูแลประชาชนที่ได้รับผลกระทบจากพายุ “โพดุล” พรุ่งนี้เตรียมลงพื้นที่เยี่ยมประชาชนและให้กำลังใจเจ้าหน้าที่
รองนายกรัฐมนตรีและรัฐมนตรีว่ากระทรวงสาธารณสุข กำชับนายแพทย์สาธารณสุขจังหวัด เร่งส่งหน่วยแพทย์ลงพื้นที่ดูแลประชาชนที่ได้รับผลกระทบจากพายุ “โพดุล” พรุ่งนี้เตรียมลงพื้นที่เยี่ยมประชาชนและให้กำลังใจเจ้าหน้าที่
วันนี้ (31 สิงหาคม 2562) นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงสาธารณสุข ให้สัมภาษณ์ว่า วันนี้ได้รับรายงานความเสียหายของหน่วยบริการจากผลกระทบของพายุ “โพดุล”  หลายแห่ง ส่วนใหญ่ได้รับความเสียหายจากน้ำท่วมขัง และเอ่อล้นเข้าท่วมสถานบริการ พร้อมกำชับให้นายแพทย์สาธารณสุขจังหวัด เร่งจัดหน่วยแพทย์ลงพื้นที่ดูแลประชาชนที่ได้รับผลกระทบ โดยในวันพรุ่งนี้ (1 กันยายน 2562) จะลงพื้นที่ จ.ร้อยเอ็ด เพื่อเยี่ยมประชาชน ให้กำลังใจเจ้าหน้าที่ในการปฏิบัติงาน และตรวจติดตามความเสียหายของสถานบริการ
นายอนุทินกล่าวต่อว่า สำหรับส่วนกลางได้สนับสนุนยาชุดช่วยเหลือผู้ประสบภัย จำนวน 4,000 ชุด ยาทาน้ำกัดเท้า 2,000 หลอด หน้ากากอนามัย 2,500 ชิ้น ขอกำชับให้สถานบริการในเขตพื้นที่เสี่ยงติดตามสถานการณ์ของพายุจากกรมอุตนิยมวิทยาอย่างใกล้ชิด รวมถึงให้ปฏิบัติตามมาตรการของกระทรวงสาธารณสุขที่ให้ไว้  หากต้องการความช่วยเหลือเร่งด่วนติดต่อกองสาธารณสุขฉุกเฉินได้ตลอด 24 ชั่วโมง
******************************** 31 สิงหาคม 2562

ที่มา : https://www.thaigov.go.th/news/contents/details/22669
