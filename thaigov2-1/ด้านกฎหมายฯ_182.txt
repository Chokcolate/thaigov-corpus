รัฐบาลไทย-ข่าวทำเนียบรัฐบาล- กระทรวงยุติธรรม เข้าร่วมการพิจารณาหลักการในการเสนอร่างพระราชบัญญัติยาเสพติดให้โทษฯ เพื่อยกเลิกพืชกระท่อมจากยาเสพติดให้โทษ

วันศุกร์ที่ 24 มกราคม 2563
กระทรวงยุติธรรม เข้าร่วมการพิจารณาหลักการในการเสนอร่างพระราชบัญญัติยาเสพติดให้โทษฯ เพื่อยกเลิกพืชกระท่อมจากยาเสพติดให้โทษ
กระทรวงยุติธรรม เข้าร่วมการพิจารณาหลักการในการเสนอร่างพระราชบัญญัติยาเสพติดให้โทษฯ เพื่อยกเลิกพืชกระท่อมจากยาเสพติดให้โทษ
วันพุธที่ ๒๒ มกราคม ๒๕๖๓ เวลา ๑๑.๐๐ น.
ณ ห้องประชุมคณะรัฐมนตรี ชั้น ๒ อาคารสำนักเลขาธิการคณะรัฐมนตรี
ทำเนียบรัฐบาล กรุงเทพมหานคร
นายวิษณุ เครืองาม รองนายกรัฐมนตรี เป็นประธานการประชุมคณะกรรมการ
ป้องกันและปราบปรามยาเสพติด ครั้งที่ ๑/๒๕๖๓
โดยมี นายสมศักดิ์ เทพสุทิน รัฐมนตรีว่าการกระทรวงยุติธรรม
ศาตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
นายนิยม เติมศรีสุข เลขาธิการคณะกรรมการป้องกันและปราบปรามยาเสพติด
และคณะกรรมการฯ เข้าร่วมฯ
ทั้งนี้ ที่ประชุมได้พิจารณาให้ความเห็นชอบหลักการในการเสนอร่างพระราชบัญญัติยาเสพติดให้โทษ
(ฉบับที่ ..) พ.ศ. .... เพื่อยกเลิกพืชกระท่อมจากยาเสพติดให้โทษ ต่อคณะรัฐมนตรี
และให้กระทรวงยุติธรรมดำเนินการตามขั้นตอนของกระบวนการนิติบัญญัติที่
กำหนดไว้ในรัฐธรรมนูญแห่งราชอาณาจักรไทย พุทธศักราช ๒๕๖๐ ต่อไป

ที่มา : https://www.thaigov.go.th/news/contents/details/26024
