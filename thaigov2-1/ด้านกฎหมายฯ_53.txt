รัฐบาลไทย-ข่าวทำเนียบรัฐบาล-กระทรวงยุติธรรม พิจารณาค่าตอบแทนผู้เสียหาย และค่าทดแทนและค่าใช้จ่ายแก่จำเลยในคดีอาญา  ครั้งที่ ๘/๒๕๖๒

วันศุกร์ที่ 30 สิงหาคม 2562
กระทรวงยุติธรรม พิจารณาค่าตอบแทนผู้เสียหาย และค่าทดแทนและค่าใช้จ่ายแก่จำเลยในคดีอาญา  ครั้งที่ ๘/๒๕๖๒
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะกรรมการพิจารณาค่าตอบแทนผู้เสียหาย และค่าทดแทนและค่าใช้จ่ายแก่จำเลยในคดีอาญา ครั้งที่ ๘/๒๕๖๒
ในวันพฤหัสบดีที่ ๒๙ สิงหาคม ๒๕๖๒ เวลา ๐๙.๓๐ น. ณ​ ห้องประชุมกระทรวงยุติธรรม ๑ ชั้น ๙ ศูนย์ราชการเฉลิมพระเกียรติฯ อาคารราชบุรีดิเรกฤทธิ์ กรุงเทพมหานคร ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะกรรมการพิจารณาค่าตอบแทนผู้เสียหาย และค่าทดแทนและค่าใช้จ่ายแก่จำเลยในคดีอาญา ครั้งที่ ๘/๒๕๖๒ โดยมี​ นายสมณ์ พรหมรส อธิบดีกรมคุ้มครองสิทธิและเสรีภาพ พร้อมด้วย คณะกรรมการผู้ทรงคุณวุฒิ ข้าราชการ และเจ้าหน้าที่ที่เกี่ยวข้อง เข้าร่วมฯ เพื่อติดตามความคืบหน้าการกระจายอำนาจการช่วยเหลือผู้เสียหายและจำเลยในคดีอาญาทั้ง ๗๖ จังหวัด รวมทั้งรับทราบสถิติการให้ความช่วยเหลือผู้เสียหายและจำเลยในคดีอาญา ปี พ.ศ. ๒๕๖๒ จนถึงเดือนกรกฎาคม ๒๕๖๒ รายงานผลการอุทธรณ์การพิจารณาตามคำพิพากษาศาลอุทธรณ์ การประสานความร่วมมือระหว่างศาลอุทธรณ์กับกรมคุ้มครองสิทธิและเสรีภาพ กรอบแนวทางการทบทวนและพัฒนากฎหมายช่วยเหลือผู้เสียหายและจำเลยในคดีอาญา ตลอดจนติดตามผลการให้ความช่วยเหลือผู้เสียหายคดีความผิดเกี่ยวกับเพศตามข้อสั่งการของคณะกรรมการ
นอกจากนี้​ ที่ประชุมได้พิจารณาให้ความช่วยเหลือแก่ผู้เสียหาย​ เรื่องทบทวน​ กรณีจำเลย​ จำนวน​ ๑​ เรื่อง​ กรณีผู้เสียหายอุทธรณ์คำวินิจฉัยคณะอนุกรรมการ​ จำนวน​ ๔๑​ เรื่อง​ และกรณี​จำเลย​ จำนวน​ ๑๙​ เรื่อง​ รวมทั้งสิ้น​ จำนวน​ ๖๑​ เรื่อง
ทั้งนี้​ เป็นการคุ้มครองสิทธิเสรีภาพให้แก่ผู้เสียหายและจำเลยในคดีอาญา​ ตามพระราชบัญญัติค่าตอบแทนผู้เสียหาย​ และค่าทดแทนและค่าใช้จ่ายแก่จำเลยในคดีอาญา​ พ.ศ.​ ๒๕๔๔​ และที่แก้ไขเพิ่มเติม​ (ฉบับที่​ ๒) พ.ศ.​ ๒๕๕๙​ ให้ได้รับการช่วยเหลือเยียวยาตามหลักสิทธิมนุษยชนและมาตรฐานสากล

ที่มา : https://www.thaigov.go.th/news/contents/details/22665
