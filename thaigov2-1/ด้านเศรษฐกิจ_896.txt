รัฐบาลไทย-ข่าวทำเนียบรัฐบาล-รมช.มนัญญา เปิดโอกาสให้ผู้แทนจากสมาคมบริษัทผู้ส่งสารเคมีร่วมหารือ

วันศุกร์ที่ 22 พฤศจิกายน 2562
รมช.มนัญญา เปิดโอกาสให้ผู้แทนจากสมาคมบริษัทผู้ส่งสารเคมีร่วมหารือ
รมช.มนัญญา เปิดโอกาสให้ผู้แทนจากสมาคมบริษัทผู้ส่งสารเคมีร่วมหารือเสนอข้อคิดเห็นและสร้างความเข้าใจที่ตรงกัน ถึงแนวทางการดำเนินการภายหลังที่จะมีการยกเลิกการใช้ 3 สารเคมี คือ พาราควอต-ไกลโฟเซต-คลอร์ไพริฟอส
นางสาวมนัญญา ไทยเศรษฐ์ รัฐมนตรีช่วยว่าการกระทรวงเกษตรและสหกรณ์ เป็นประธานการประชุมร่วมกับ 3 สมาคมบริษัทผู้ส่งสารเคมี ได้แก่ สมาคมคนไทยธุรกิจเกษตร สมาคมอารักขาพืชไทย และสมาคมการค้านวัตกรรมเพื่อการเกษตรไทย ณ กระทรวงเกษตรและสหกรณ์ ว่า ในวันนี้ได้เชิญสมาคมต่าง ๆ มาร่วมหารือเพื่อรับฟังข้อคิดเห็นและสร้างความเข้าใจที่ตรงกัน ถึงแนวทางการดำเนินการภายหลังที่จะมีการยกเลิกการใช้ 3 สารเคมี ได้แก่พาราควอต-ไกลโฟเซต-คลอร์ไพริฟอสโดยได้ชี้แจงในที่ประชุมว่าหากบริษัทใดมีวัตถุประสงค์ที่จะส่งออก 3 สารดังกล่าวนี้ จะสามารถดำเนินการได้ใน 3 วันทำการ และสามารถแจ้งจำนวนสต๊อกเข้ามาได้ อย่างไรก็ตาม หากคณะกรรมการวัตถุอันตรายที่จะมีการประชุมในวันที่ 27 พฤศจิกายน 2562 นี้ มีมติในการใช้สารเคมี 3 ตัวนี้อย่างไร ทางกระทรวงเกษตรและสหกรณ์ก็พร้อมดำเนินการตามมติของที่ประชุม
สำนักงานปลัดกระทรวงเกษตรและสหกรณ์
โทร 02-2810859 แฟกซ์ 02-2822871
moacnews@gmail.com
www.moac.go.th
www.facebook.com/kasetthai

ที่มา : https://www.thaigov.go.th/news/contents/details/24743
