รัฐบาลไทย-ข่าวทำเนียบรัฐบาล-ปลัดกอบชัยฯ เป็นประธานสักขีพยานในการหมุนวงล้อสลากกาชาดของกระทรวงอุตสาหกรรม

วันอาทิตย์ที่ 24 พฤศจิกายน 2562
ปลัดกอบชัยฯ เป็นประธานสักขีพยานในการหมุนวงล้อสลากกาชาดของกระทรวงอุตสาหกรรม
ปลัดกอบชัยฯ เป็นประธานสักขีพยานในการหมุนวงล้อสลากกาชาดของกระทรวงอุตสาหกรรม
วันนี้ (24 พฤศจิกายน 2562) เวลา 16.00 น. นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานสักขีพยานในการหมุนวงล้อสลากกาชาดของกระทรวงอุตสาหกรรม โดยมีนายวันชัย พนมชัย เลขาธิการสำนักงานมาตรฐานผลิตภัณฑ์อุตสาหกรรม  นายวีระกิตติ์ รันทกิจ นายธระ อัลภาชน์ รองเลขาธิการสำนักงานมาตรฐานผลิตภัณฑ์อุตสาหกรรม นางสาวสุชาดา แทนทรัพย์ โฆษกกระทรวงอุตสาหกรรม ร่วมเป็นสักขีพยาน โดยผู้โชคดีที่ร่วมทำบุญซื้อสลากบำรุงสภากาชาดไทยของกระทรวงอุตสาหกรรม ประจำปี พ.ศ. 2562 รางวัลที่ 1 ได้แก่ 23464 ได้รับรางวัลเป็นรถยนต์ Subaru XV จำนวน 1 รางวัล และนอกจากนี้ยังมีรางวัลอื่น ๆ อีกมากมาย อาทิ รถจักรยานยนต์ ทองคำแท่ง ทองรูปพรรณ
นอกจากนี้ ปลัดกระทรวงอุตสาหกรรมพร้อมคณะผู้บริหารฯ ยังร่วมมอบของรางวัลให้กับประชาชนที่มาร่วมสนุกในร้านกาชาดกระทรวงอุตสาหกรรม ซึ่งวันนี้เป็นวันสุดท้ายของการจัดงาน โดยประชาชนที่มาเที่ยวงานยังสามารถเดินเที่ยวในร้านกาชาดกระทรวงอุตสาหกรรม บริเวณบูธที่ 3.4 โซน 3 ถึงเวลา 22.00 น. #กระทรวงอุตสาหกรรม #ปลัดกระทรวงอุตสาหกรรม #ปลัดกอบชัย #สภากาชาดไทย #งานกาชาดปี62

ที่มา : https://www.thaigov.go.th/news/contents/details/24779
