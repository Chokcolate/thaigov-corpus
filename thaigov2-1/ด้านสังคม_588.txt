รัฐบาลไทย-ข่าวทำเนียบรัฐบาล-“ลุงตู่” เยี่ยมชมบูธ“ดีอีเอส”ร่วมงานวันเด็กแห่งชาติปี 2563 ณ ทำเนียบรัฐบาล เติมเต็มสาระความรู้ด้านดิจิทัลเป็นของขวัญเยาวชนไทย

วันจันทร์ที่ 13 มกราคม 2563
“ลุงตู่” เยี่ยมชมบูธ“ดีอีเอส”ร่วมงานวันเด็กแห่งชาติปี 2563 ณ ทำเนียบรัฐบาล เติมเต็มสาระความรู้ด้านดิจิทัลเป็นของขวัญเยาวชนไทย
“ลุงตู่” เยี่ยมชมบูธ“ดีอีเอส”ร่วมงานวันเด็กแห่งชาติปี 2563 ณ ทำเนียบรัฐบาล เติมเต็มสาระความรู้ด้านดิจิทัลเป็นของขวัญเยาวชนไทย
นายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส)  ได้มอบหมายหน่วยงานในสังกัดร่วมกันกิจกรรมให้ความรู้และความสนุกสนานโดยสอดแทรกสาระความรู้ด้านดิจิทัลให้แก่เด็กเยาวชนที่มาร่วมงาน ผ่านกิจกรรมการละเล่นต่างๆ เนื่องในงานวันเด็กแห่งชาติ ประจำปี 2563 ซึ่งจัดขึ้นในวันเสาร์ที่ 11 มกราคม 2563 จำนวน 2 แห่งด้วยกัน ณ บริเวณลานอเนกประสงค์ ชั้น ๒ อาคารรัฐประศาสนภักดีศูนย์ราชการเฉลิมพระเกียรติ ๘๐ พรรษาฯ  และทำเนียบรัฐบาล ซึ่งได้รับเกียรติจาก พล.อ.ประยุทธ์ จันทร์โอชา นายกรัฐมนตรี เยี่ยมชมบูทนิทรรศการ โดยมีคณะผู้บริหารกระทรวงดิจิทัลฯให้การต้อนรับ
ทั้งนี้บรรยากาศเต็มไปด้วยความสนุกสนาน เจ้าหน้าที่ประจำบูธคอยให้ความสนุกสนาน พร้อมสอดแทรกสาระความรู้ด้านดิจิทัลให้แก่เด็ก อาทิ เกมส์ตอบคำถามชิงรางวัล เกมส์โยนลูกบอลลงตะกร้า เกมส์ล้วงไข่หรรษา เกมส์เก้าอี้ดนตรี เปิดโอกาสให้เด็กที่มีความสามารถด้านดนตรี ได้ร่วมแสดงดนตรีกับนักดนตรีมืออาชีพ นอกจากนี้ยังมีกิจกรรม“พี่มาดี...ชวนน้องหนูเรียนรู้สำมะโนประชากร และเคหะ” ของสำนักงานสถิติแห่งชาติ และการออกร้านอาหาร การแสดงและประกวดบนเวที การจับรางวัลของขวัญวันเด็ก ช้อนไข่ ปาลูกโป่งและกิจกรรมเล่นเกมส์ ตอบคำถามต่างๆ มอบทุนการศึกษา ของกรมอุตุนิยมวิทยาอีกด้วย
*********************

ที่มา : https://www.thaigov.go.th/news/contents/details/25760
