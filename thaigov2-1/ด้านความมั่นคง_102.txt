รัฐบาลไทย-ข่าวทำเนียบรัฐบาล-อุปทูตสหรัฐฯ เข้าเยี่ยมคารวะและอำลา รอง นรม. พล.อ.ประวิตรฯ

วันพฤหัสบดีที่ 29 สิงหาคม 2562
อุปทูตสหรัฐฯ เข้าเยี่ยมคารวะและอำลา รอง นรม. พล.อ.ประวิตรฯ
เมื่อ 28 ส.ค. 62 : 1500 พล.อ.ประวิตร วงษ์สุวรรณ รอง นรม. ได้ให้การต้อนรับ นาย Peter Haymond อุปทูตสหรัฐอเมริกาประจำประเทศไทย ณ ศาลาว่าการกลาโหม เพื่ออำลาในโอกาสครบวาระการประจำการ
เมื่อ 28 ส.ค. 62 : 1500 พล.อ.ประวิตร วงษ์สุวรรณ รอง นรม. ได้ให้การต้อนรับ นาย Peter Haymond อุปทูตสหรัฐอเมริกาประจำประเทศไทย ณ ศาลาว่าการกลาโหม เพื่ออำลาในโอกาสครบวาระการประจำการ
ทั้งสองฝ่ายได้แสดงความยินดีร่วมกัน ที่ปัจจุบันความสัมพันธ์ทวิภาคี ไทย - สหรัฐฯ มีพัฒนาการที่เป็นพลวัตต่อเนื่อง ทั้งด้านการทหาร ด้านเศรษฐกิจและการค้าการลงทุน ด้านสังคม ด้านกฎหมายและการสาธารณสุข เป็นต้น และได้หารือร่วมกันถึงการสนับสนุนและเพิ่มพูนความร่วมมือกันในเรื่องต่างๆทั้ง การต่อต้านการค้ามนุษย์ การแก้ปัญหาข่าวปลอม ( Fake News) ความมั่นคงทางไซเบอร์ รวมทั้งความร่วมมือในอนุภูมิภาค และการเสริมสร้างความเข้มแข็งของอาเซียน
โดย พล.อ.ประวิตร ได้กล่าวขอบคุณ นาย Haymond ที่มีส่วนสำคัญ ในการสนับสนุนผลักดันความสำเร็จดังกล่าวตลอดระยะเวลาประจำการ และขอบคุณสหรัฐฯ ที่เข้าใจสถานการณ์และการทำหน้าที่ของรัฐบาลที่ผ่านมา พร้อมทั้งยินดีที่สหรัฐฯ มีปฏิสัมพันธ์อย่างสร้างสรรค์กับอาเซียนและภูมิภาคอย่างต่อเนื่อง โดยกล่าวยืนยันถึงความพร้อมของไทยในการทำงานร่วมกับสหรัฐฯอย่างใกล้ชิด และสนับสนุนการดำเนินบทบาทที่สร้างสรรค์ของสหรัฐฯในภูมิภาค
นาย Peter Haymond ได้กล่าวชื่นชมยินดีกับความสำเร็จและความมุ่งมั่นของรัฐบาลในการแก้ปัญหาการค้ามนุษย์ที่ผ่านมา โดยเฉพาะบทบาทนำของ พล.อ.ประวิตรฯ ในการทุ่มเททำหน้าที่ขับเคลื่อนแก้ปัญหาอย่างเข้มแข็ง โดยสหรัฐฯพร้อมสนับสนุนและทำงานร่วมกับไทยต่ออย่างใกล้ชิดในทุกเรื่อง ในฐานะไทยเป็นหุ้นส่วนยุทธศาสตร์ที่เข้มแข็งของสหรัฐฯในภูมิภาค พร้อมทั้งชื่นชมถึงความสงบเรียบร้อยของบ้านเมือง ตลอด 5 ปีที่ผ่านมาโดยไม่ใช้ความรุนแรง และปรารถนาที่จะเห็นการแสดงความคิดเห็นที่แตกต่างกันในวิถีประชาธิปไตยภายในระบบรัฐสภา

ที่มา : https://www.thaigov.go.th/news/contents/details/22612
