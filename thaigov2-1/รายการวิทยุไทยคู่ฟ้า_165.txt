รัฐบาลไทย-ข่าวทำเนียบรัฐบาล-ลดอัตราดอกเบี้ยสำหรับสถานธนานุบาลทั่วไทย

วันพฤหัสบดีที่ 2 มกราคม 2563
ลดอัตราดอกเบี้ยสำหรับสถานธนานุบาลทั่วไทย
วันพฤหัสบดีที่ 2 มกราคม 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
ครม. เห็นชอบโครงการของขวัญปีใหม่กระทรวงมหาดไทยเพื่อลดค่าใช้จ่าย และส่งเสริมคุณภาพชีวิตประชาชนให้ดียิ่งขึ้น ภายใต้แนวคิด "ส่งความห่วงใย ส่งสุขทั่วไทย ส่งใจถึงประชาชน” โดยหนึ่งในมาตรการสำคัญ คือ การปรับลดอัตราดอกเบี้ยของสถานธนานุบาลขององค์กรปกครองส่วนท้องถิ่นทั่วประเทศ ช่วยบรรเทาความเดือดร้อนด้านการเงินของประชาชน ทำให้ประชาชนมีเงินทุนหมุนเวียนใช้จ่ายในชีวิตประจำวันได้ โดยเสียดอกเบี้ยต่ำเพียงร้อยละ 25 สตางค์ต่อเดือน จากเงินต้นไม่เกิน 5,000 บาท หากเงินต้นเกินกว่า 5,000 บาท ให้คิดอัตราร้อยละ 1 ต่อเดือน โดยจะดำเนินการระหว่างวันที่ 1 ม.ค. - 29 ก.พ. 63
​
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/25567
