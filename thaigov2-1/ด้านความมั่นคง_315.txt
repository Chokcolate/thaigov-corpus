รัฐบาลไทย-ข่าวทำเนียบรัฐบาล-มท. รับรางวัลส่งเสริมการออมยอดเยี่ยมประจำปี 2562  พร้อมส่งเสริมวินัยการออม รองรับสังคมสูงวัยอย่างมีคุณภาพ

วันศุกร์ที่ 1 พฤศจิกายน 2562
มท. รับรางวัลส่งเสริมการออมยอดเยี่ยมประจำปี 2562  พร้อมส่งเสริมวินัยการออม รองรับสังคมสูงวัยอย่างมีคุณภาพ
มท. รับรางวัลส่งเสริมการออมยอดเยี่ยมประจำปี 2562 พร้อมส่งเสริมวินัยการออม รองรับสังคมสูงวัยอย่างมีคุณภาพ
วันนี้ 31 ตุลาคม 2562 ที่ห้องประชุมวายุภักษ์ 4 กระทรวงการคลัง นายฉัตรชัย พรหมเลิศ ปลัดกระทรวงมหาดไทย ได้มอบให้ นายบุญธรรม เลิศสุขีเกษม รองปลัดกระทรวงมหาดไทย หัวหน้ากลุ่มภารกิจด้านพัฒนาชุมชนและส่งเสริมการปกครองท้องถิ่น เป็นผู้แทนเข้ารับรางวัลเกียรติยศจาก ดร. อุตตม สาวนายน รัฐมนตรีว่าการกระทรวงการคลัง ในงานมอบรางวัลส่งเสริมการออมยอดเยี่ยม ประจำปี 2562 เนื่องในวันออมแห่งชาติ โดยมีผู้ว่าราชการจังหวัดที่ได้รับมอบโล่รางวัลขับเคลื่อนกิจกรรมส่งเสริมการออมยอดเยี่ยม (ประเภทบุคคล) ด้วย จำนวน 5 รางวัล ได้แก่ นายพิพัฒน์ เอกภาพันธ์ ผู้ว่าราชการจังหวัดพิษณุโลก นายอรรถพร สิงหวิชัย ผู้ว่าราชการจังหวัดนครสวรรค์ นายประภัสสร์ มาลากาญจน์ อดีตผู้ว่าราชการจังหวัดสุรินทร์ นายสฤษดิ์ วิฑูรย์ ผู้ว่าราชการจังหวัดอุบลราชธานี และนายจารุวัฒน์ เกลี้ยงเกลา ผู้ว่าราชการจังหวัดสงขลา (อดีตผู้ว่าราชการจังหวัดสตูล)
ทั้งนี้ กระทรวงมหาดไทยเป็นแกนหลักในการสนับสนุนกองทุนการออมแห่งชาติ (กอช.) ในการลงพื้นที่เพื่อ
ขับเคลื่อนประชาสัมพันธ์ และรณรงค์ให้ประชาชนในจังหวัดต่างๆ ได้สมัครเข้าเป็นสมาชิกผ่านผู้ว่าราชการจังหวัดนายอำเภอ กำนัน ผู้ใหญ่บ้าน มาตั้งแต่เดือนมกราม 2562 ทำให้ กอช. มีสมาชิกเพิ่มขึ้นจากปี 2561 จำนวน 1.6 ล้านคน หรือร้อยละ 263  เมื่อรวมกับสมาชิกเดิม 610,683 คน ทำให้ในปัจจุบัน กอช.มีสมาชิกแล้วมากกว่า 2.2 ล้านคน
กระทรวงมหาดไทย ได้เล็งเห็นและมุ่งหวังให้ประชาชนมีการออม เพื่อเป็นการสร้างหลักประกันและความมั่นคงในชีวิตภายหลังการเกษียณ เพื่อให้ดำรงชีพอยู่ได้อย่างมีคุณภาพ รองรับสังคมสูงวัย.
กองสารนิเทศ สป.มท.
ครั้งที่   183/2562

ที่มา : https://www.thaigov.go.th/news/contents/details/24213
