รัฐบาลไทย-ข่าวทำเนียบรัฐบาล-"วราวุธ" รมว.ทส.​ ลงพื้นที่ติดตามความก้าวหน้าและมอบนโยบายสำคัญด้านทรัพยากรธรรมชาติและสิ่งแวดล้อม

วันพฤหัสบดีที่ 5 มีนาคม 2563
"วราวุธ" รมว.ทส.​ ลงพื้นที่ติดตามความก้าวหน้าและมอบนโยบายสำคัญด้านทรัพยากรธรรมชาติและสิ่งแวดล้อม
กระทรวงทรัพยากรธรรมชาติและสิ่งแวดล้อม​ โดย​นายวราวุธ​ ศิลปอาชา​ รัฐมนตรีว่าการกระทรวงทรัพยากรธรรมชาติและสิ่งแวดล้อม​ ติดตามผลการดำเนินงานที่สำคัญตามนโยบายรัฐบาล​ และข้อสั่งการของนายกรัฐมนตรี​ (พลเอก​ ประยุทธ์​ จันทร์โอชา) ทั้งด้านการอนุรักษ์​ ฟื้นฟู​
"วราวุธ" รมว.ทส.​ ลงพื้นที่ติดตามความก้าวหน้าและมอบนโยบายสำคัญด้านทรัพยากรธรรมชาติและสิ่งแวดล้อม
กระทรวงทรัพยากรธรรมชาติและสิ่งแวดล้อม​ โดย​นายวราวุธ​ ศิลปอาชา​ รัฐมนตรีว่าการกระทรวงทรัพยากรธรรมชาติและสิ่งแวดล้อม​ ติดตามผลการดำเนินงานที่สำคัญตามนโยบายรัฐบาล​ และข้อสั่งการของนายกรัฐมนตรี​ (พลเอก​ ประยุทธ์​ จันทร์โอชา) ทั้งด้านการอนุรักษ์​ ฟื้นฟู​ ทรัพยากรธรรมชาติ​ ป่าต้นน้ำ​ ด้านโครงการหลวง​ การจัดที่ดินทำกินให้ชุมชน​ (คทช.)​ การแก้ไขปัญหาไฟป่า​และหมอกควัน​ พร้อมมอบนโยบายเพื่อปกป้องผืนป่า​ ทรัพยากรธรรมชาติ​ของประเทศ ให้คนอยู่ร่วมกับป่าได้อย่างสมดุลและยั่งยืน​ "รัฐได้ป่า​ ประชาได้ที่ทำกิน" แก้ไขปัญหาด้านสิ่งแวดล้อม​ ภัยแล้ง รวมทั้ง​ แก้ไขปัญหาความเดือนร้อนให้แก่ประชาชนในพื้นที่​
วันนี้​ (5​ มีนาคม​ 2563) เวลา​ 10.00​ น.​ นายวราวุธ​ ศิลปอาชา​ รัฐมนตรีว่าการกระทรวงทรัพยากรธรรมชาติและสิ่งแวดล้อม​ (รมว.ทส.)​ พร้อมด้วย​ นายจตุพร​ บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม​ (ปกท.ทส.)​ ลงพื้นที่ประชุมติดตามความก้าวหน้าการดำเนินงานของหน่วยงานในสังกัด​​ 4​ เรื่อง​ที่สำคัญ ได้แก่​ 1.​ การดำเนินงาน​ด้านโครงการหลวง​ และโครงการพัฒนาพื้นที่สูงแบบโครงการหลวง​ 2.​ ผลการดำเนินการการจัดที่ดินทำกินให้ชุมชนตามนโยบายรัฐบาล​ 3. การฟื้นฟูและปลูกป่าต้นน้ำ​ แล​ะ​ 4.​การ​แก้ไขปัญหาไฟป่า​และหมอกควัน​ และการฟื้นฟูพื้นที่ป่าเสียหายจากไฟป่า​ และมอบนโยบายที่สำคัญ​ด้านทรัพยากรธรรมชาติและสิ่งแวดล้อม​ พร้อมรับฟังปัญหาอุปสรรคในการปฏิบัติงาน​ รวมทั้ง​ ให้แนวทางการปฏิบัติ​ แก่ผู้บริหาร​ หัวหน้าหน่วยงาน​ ข้าราชการ​ และเจ้าหน้าที่ในสังกัดกระทรวงทรัพยากรธรรมชาติและสิ่งแวดล้อม​ โดยมี รองผู้ว่าราชการจังหวัดเชียงใหม่​ (นายรัฐพล​ นราดิศร)​ กล่าวให้การต้อนรับ​ และหน่วยงานในสังกัดกระทรวงฯ​ ประกอบด้วย​ กรมป่าไม้​ กรมอุทยานแห่งชาติ​ สัตว์ป่า​ และพันธุ์พืช​ กรมทรัพยากรทางทะเล​ และชายฝั่ง​ กรมทรัพยากรน้ำ​ กรมทรัพยากรน้ำ​บาดาล​ กรมทรัพยากรธรณี กรมควบคุมมลพิษ​ และกรมส่งเสริมคุณภาพสิ่งแวดล้อม​เข้าร่วมการประชุม​ และรายงานความก้าวหน้า​ผลการดำเนินงาน​ ณ​ ห้องประชุมองค์การสวนสัตว์เชียงใหม่​
รมว.ทส.​ กล่าวว่า​ สิ่งสำคัญหรือหัวใจสำคัญ​ ในการฟื้นฟูป่า​และปลูกป่าต้นน้ำ​ การแก้ไขปัญหาภัยแล้ง​ การแก้ไขปัญหาไฟป่า​และหมอกควันภาคเหนือ​ คือการสร้างความเข้าใจ​ ทำความเข้าใจ​ให้กับประชาชนในพื้นที่​ให้เห็นถึงปัญหา​ และผลกระทบที่เกิดขึ้นจากการเผาในที่โลงแจ้ง​ การตัดไม้ทำลายป่า​ ให้เห็นถึงความสำคัญในการอนุรักษ์​ ฟื้นฟูป่าต้นน้ำ​ ว่าการมีป่าไม้ที่สมบูรณ์จะแก้ไขปัญหาภัยแล้งได้อย่างไร​ อีกทั้ง​ ให้ทุกหน่วยงาน​ร่วมมือกันปฏิบัติงาน​ ไม่แบ่งแยก​ เร่งฟื้นฟู​พื้นที่ที่ได้รับความเสียหาย​ โดยนำเทคโนโลยีใหม่​ ๆ​ มาใช้ในการปฏิบัติงาน​ให้มีประสิทธิภาพมากยิ่งขึ้น​ ประชาสัมพันธ์​ และสร้างความร่วมมือกับภาคเอกชน​ และประชาชนในพื้นที่​ รวมทั้ง​ ให้บริษัท​ ภาคเอกชน​ ที่ได้รับสัมปทานมีส่วนร่วมในการดูแลรักษาและรับผิดชอบต่อผลกระทบที่เกิดขึ้น​ นอกจากนี้ ต้องมีสถิติข้อมูลในการทำงาน​ เพื่อเตรียมความพร้อม​และพัฒนาการทำงาน​ รมว.ทส.​ ยังได้กล่าว เน้นย้ำด้านโครงการหลวง​ ให้ทุกหน่วยงานปลูกจิตสำนึกให้แก่ประชาชนในพื้นที่​ ในการน้อมนำพระราชดำริของในหลวงรัชกาลที่ 9 และ​ รัชกาลที่​ 10​ มาพัฒนาพื้นที่ และให้ทุกหน่วยงานในสังกัด​ ทส.​ นำโครงการหลวง​ โครงการตามพระราชดำริ มาเป็นภารกิจอันดับหนึ่งในการดำเนินงาน​ โดยไม่มีการกล่าวอ้างใด​ ๆ
ทั้งนี้​ รมว.ทส.​ ได้ฝากทิ้งท้ายให้ผู้บริหาร​ เจ้าหน้าที่ทุกคน​ ทุกระดับ​ เรียนรู้​และทำความเข้าใจกับสโคปงานของทุกกรม​ ทุกหน่วยงานในสังกัด​ เพื่อความก้าวหน้า​ของตนเอง และเร่งรัดดำเนินงาน​ การเบิกจ่ายงบประมาณ​ให้เป็นไปตามแผน​ เพื่อเป้่าหมายให้กระทรวงทรัพยากรธรรมชาติและสิ่งแวดล้อมเป็นกระทรวงที่ดีที่สุดต่อไป

ที่มา : https://www.thaigov.go.th/news/contents/details/26937
