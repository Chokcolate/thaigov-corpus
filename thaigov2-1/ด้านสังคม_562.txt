รัฐบาลไทย-ข่าวทำเนียบรัฐบาล-ดีอีเอส ร่วมกับ ม.มหิดล พัฒนาโปรแกรมตรวจรูปภาพบุคคล (AI Facial Recognition)

วันพุธที่ 8 มกราคม 2563
ดีอีเอส ร่วมกับ ม.มหิดล พัฒนาโปรแกรมตรวจรูปภาพบุคคล (AI Facial Recognition)
ดีอีเอส ร่วมกับ ม.มหิดล พัฒนาโปรแกรมตรวจรูปภาพบุคคล (AI Facial Recognition) เป็นเครื่องมือช่วยเหลือในทางคดีการกระทำผิดจากภัยคุมคามอาชญากรรมทางคอมพิวเตอร์ ซึ่งปัจจุบันกำลังจะเป็นภัยที่เพิ่มมากขึ้น
ดีอีเอส ร่วมกับ ม.มหิดล พัฒนาโปรแกรมตรวจรูปภาพบุคคล (AI Facial Recognition) เป็นเครื่องมือช่วยเหลือในทางคดีการกระทำผิดจากภัยคุมคามอาชญากรรมทางคอมพิวเตอร์ ซึ่งปัจจุบันกำลังจะเป็นภัยที่เพิ่มมากขึ้น
นายภุชพงค์ โนดไธสง รองปลัดกระทรวงดิจิทัลเพื่อเศรษฐกิจและสังคม เป็นประธานการเปิดงานสร้างเครือข่ายเผยแพร่การใช้งานโปรแกรมการตรวจรูปภาพสำหรับพิสูจน์หลักฐานทางเทคโนโลยีสารสนเทศ โดยมีนายมานะชัย บุญเอก ผู้อำนวยการกองป้องกันและปรามปราบการกระทำความผิดทางเทคโนโลยีสารสนเทศ นางสาวเบญจพร วัชระวุฒิชัย อัยการจังหวัดประจำสำนักงานอัยการสูงสุด สำนักงานอัยการพิเศษฝ่ายคดีเศรษฐกิจและทรัพยากร 7 และ ผศ.ดร.สุภาภรณ์ เกียรติสิน หัวหน้ากลุ่มสาขาเทคโนโลยีการจัดการระบบสารสนเทศ คณะวิศวกรรมศาสตร์ มหาวิทยาลัยมหิดล ในฐานะผู้ร่วมพัฒนาโปรแกรมการตรวจรูปภาพสำหรับงานพิสูจน์หลักฐานทางเทคโนโลยีสารสนเทศ เพื่อใช้ในการตรวจสอบรูปภาพบุคคลเพื่อค้นหาหลักฐานการกระทำผิด เนื่องจากภัยคุมคามอาชญากรรมทางคอมพิวเตอร์กำลังจะเป็นภัยที่เพิ่มมากขึ้น ซึ่งโปรแกรมเครื่องมือนี้จะสามารถมีส่วนช่วยเหลือในทางคดีให้กับหน่วยงานที่เกี่ยวข้องได้อย่างรวดเร็ว ภายในงานได้จัดเวทีเสวนาเรื่อง “ทิศทางและนโยบายของเทคโนโลยีสำหรับงานพิสูจน์หลักฐานดิจิทัล” และ เรื่อง “เทคโนโลยีดิจิทัลสำหรับอนาคต” พร้อมด้วยบรรยายพิเศษในหัวข้อ “โอกาสและความท้าทายด้านเทคโนโลยีดิจิทัลของประเทศไทย” ณ ห้องประชุม BB202 ชั้น 2 โรงแรมเซ็นทรา บาย เซ็นทารา ศูนย์ราชการและคอนเวนชันเซ็นเตอร์ แจ้งวัฒนะ กรุงเทพฯ เมื่อวันที่ 7 มกราคม 2563
ทั้งนี้ กระทรวงดิจิทัลเพื่อเศรษฐกิจและสังคม ได้เล็งเห็นถึงความสำคัญในเรื่องการป้องกันและปรามปรามการกระทำทางเทคโนโลยีสารสนเทศ เพราะในยุคดิจิทัล วิถีชีวิตของคนไทยเปลี่ยนไป  ตั้งแต่ตื่นนอนต้องติดตามข้อมูลข่าวสารต่าง ๆ ซึ่งการใช้เทคโนโลยีนั้นมีทั้งประโยชน์และมีทั้งโทษ สิ่งที่สำคัญที่สุด คือ การสร้างสังคมตระหนักรู้ คิดก่อนที่จะแชร์ข้อมูลอะไรลงไปในโซเซียล รวมถึงการสร้างทักษะ Digital Literacy ให้กับประชาชน ตั้งแต่เด็กอนุบาล
*****************

ที่มา : https://www.thaigov.go.th/news/contents/details/25659
