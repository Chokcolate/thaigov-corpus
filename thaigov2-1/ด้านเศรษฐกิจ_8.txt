รัฐบาลไทย-ข่าวทำเนียบรัฐบาล- “สคร. จัดเก็บเงินนำส่งรายได้แผ่นดินจากรัฐวิสาหกิจ 9 เดือน ของปีงบประมาณ 2562 149,335 ล้านบาท สูงกว่าเป้าหมาย 12%”

วันจันทร์ที่ 22 กรกฎาคม 2562
“สคร. จัดเก็บเงินนำส่งรายได้แผ่นดินจากรัฐวิสาหกิจ 9 เดือน ของปีงบประมาณ 2562 149,335 ล้านบาท สูงกว่าเป้าหมาย 12%”
สคร.จัดเก็บเงินนำส่งรายได้แผ่นดินจากรัฐวิสาหกิจ 9 เดือนของปีงบประมาณ 2562 (เดือนตุลาคม 2561 – เดือนมิถุนายน 2562) จำนวน 149,335 ล้านบาท สูงกว่าเป้าหมาย จำนวน 15,503 ล้านบาท หรือคิดเป็นร้อยละ 12 ตามเป้าหมาย
สำนักงานคณะกรรมการนโยบายรัฐวิสาหกิจ (สคร.) จัดเก็บเงินนำส่งรายได้แผ่นดินจากรัฐวิสาหกิจ 9 เดือนของปีงบประมาณ 2562 (เดือนตุลาคม 2561 – เดือนมิถุนายน 2562) จำนวน 149,335 ล้านบาท สูงกว่าเป้าหมาย จำนวน 15,503 ล้านบาท หรือคิดเป็นร้อยละ 12 ตามเป้าหมาย
นายประภาศ คงเอียด ผู้อำนวยการ สคร. เปิดเผยว่า ปัจจัยที่ทำให้รัฐวิสาหกิจนำส่งรายได้แผ่นดินเป็นไปตามเป้าหมายมาจากผลประกอบการของรัฐวิสาหกิจหลายแห่งมีกำไรสุทธิและฐานะทางการเงินที่ดี โดยรัฐวิสาหกิจในกลุ่มพลังงาน ได้แก่ การไฟฟ้าฝ่ายผลิตแห่งประเทศไทย การไฟฟ้าส่วนภูมิภาค และบริษัท ปตท. จำกัด (มหาชน) มีรายได้ส่วนใหญ่มาจากความต้องการใช้ไฟฟ้าและน้ำมันในภาคอุตสาหกรรมและบริการที่เพิ่มขึ้นตามการขยายตัวทางเศรษฐกิจ และรัฐวิสาหกิจกลุ่มสถาบันการเงิน เช่น ธนาคารออมสินและธนาคารอาคารสงเคราะห์ มีรายได้มาจากการปรับปรุงและพัฒนาผลิตภัณฑ์และการให้บริการทางการเงินอย่างต่อเนื่องซึ่งสอดคล้องกับพฤติกรรมของผู้บริโภคในยุคปัจจุบัน
รัฐวิสาหกิจที่นำส่งรายได้แผ่นดินสะสมสูงสุด 5 อันดับแรก ณ ช่วง 9 เดือนของปีงบประมาณ 2562 (เดือนตุลาคม 2561- เดือนมิถุนายน 2562) ประกอบด้วย
รัฐวิสาหกิจ                                                         รายได้นำส่ง (ล้านบาท)
1. สำนักงานสลากกินแบ่งรัฐบาล                       32,628
2. บริษัท ปตท. จำกัด (มหาชน)                       29,198
3. การไฟฟ้าฝ่ายผลิตแห่งประเทศไทย               18,924
4. ธนาคารออมสิน                                             16,538
5. การไฟฟ้าส่วนภูมิภาค                        10,903
อื่น ๆ                                                                    41,145
รวมทั้งหมด                       149,335
ผู้อำนวยการ สคร. กล่าวสรุปว่า ปีงบประมาณ 2562 สคร. จะสามารถจัดเก็บเงินนำส่งรายได้แผ่นดินของรัฐวิสาหกิจเป็นไปตามเป้าหมายทั้งปีที่ 168,000 ล้านบาท ทั้งนี้ เงินนำส่งรายได้แผ่นดินของรัฐวิสาหกิจ ที่ สคร. จัดเก็บได้สูงกว่าเป้าหมายร้อยละ 12 มีส่วนช่วยให้รัฐบาลมีสเถียรภาพและเกิดความยั่งยืนทางการคลัง
สอบถามรายละเอียดเพิ่มเติม กรุณาติดต่อ :
นางสาวสิรยา บัวชื่น นักวิเคราะห์รัฐวิสาหกิจปฏิบัติการ สคร.
โทร.0 2248 5880 -7 ต่อ 3160
อีเมล์ Siraya_b@sepo.go.th

ที่มา : https://www.thaigov.go.th/news/contents/details/21680
