รัฐบาลไทย-ข่าวทำเนียบรัฐบาล-ข้อแนะนำการกินอาหารช่วงเทศกาลถือศีลกินเจ

วันศุกร์ที่ 27 กันยายน 2562
ข้อแนะนำการกินอาหารช่วงเทศกาลถือศีลกินเจ
วันศุกร์ที่ 27 กันยายน 2562
​
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
ช่วงเทศกาลถือศีลกินเจของทุกปี ประชาชนจะรักษาศีล ปฏิบัติธรรม งดเว้นการบริโภคเนื้อสัตว์ และรับประทานผักผลไม้ เพื่อชำระจิตใจให้บริสุทธิ์ เสริมบุญบารมี และยังช่วยรักษาสุขภาพ เพราะอาหารเจเป็นพืชผักที่ย่อยง่าย ช่วยลดไขมันและน้ำตาลในเลือดได้อีกด้วย โดยกระทรวงสาธารณสุขจะดูแลตรวจสอบอาหารที่จำหน่ายทั้งที่ผลิตในประเทศและนำเข้าจากต่างประเทศ เฝ้าระวังการใช้สารพิษและการปนเปื้อนของเชื้อจุลินทรีย์ที่ทำให้เกิดโรค ป้องกันการปลอมปนเนื้อสัตว์ในผลิตภัณฑ์อาหารเจ พร้อมทั้งแนะนำให้ประชาชนเลือกซื้ออาหารเจจากร้านหรือแผงลอยที่มีป้ายสัญลักษณ์ “อาหารสะอาด รสชาติอร่อย” และกินอาหารให้หลากหลาย เช่น ผลิตภัณฑ์จากถั่ว โปรตีนเกษตร งา เห็ด เน้นข้าวกล้อง และมีผักเป็นส่วนประกอบ
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/23433
