รัฐบาลไทย-ข่าวทำเนียบรัฐบาล-กระทรวงยุติธรรม หารือคณะกรรมการพิจารณาร่างกฎหมายของกระทรวงยุติธรรม ครั้งที่ ๑/๒๕๖๒

วันพุธที่ 2 ตุลาคม 2562
กระทรวงยุติธรรม หารือคณะกรรมการพิจารณาร่างกฎหมายของกระทรวงยุติธรรม ครั้งที่ ๑/๒๕๖๒
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะกรรมการพิจารณาร่างกฎหมายของกระทรวงยุติธรรม ครั้งที่ ๑/๒๕๖๒
ในวันอังคารที่ ๑ ตุลาคม ๒๕๖๒ เวลา ๐๙.๐๐ น.
ณ ห้องประชุมกระทรวงยุติธรรม ๒ ชั้น ๘
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานการประชุมคณะกรรมการพิจารณาร่างกฎหมายของกระทรวงยุติธรรม ครั้งที่ ๑/๒๕๖๒
เพื่อพิจารณาร่างพระราชบัญญัติการสอบสวนคดีพิเศษ (ฉบับที่ ...) พ.ศ. .... (กรมสอบสวนคดีพิเศษ)
นอกจากนี้ ที่ประชุมรับทราบรายงานสถานะความคืบหน้า
การเสนอร่างกฎหมายของกระทรวงยุติธรรม จำนวน ๔๔ ฉบับ
ทั้งนี้​ ที่ประชุมมีมติเห็นชอบด้วยในหลักการของร่างพระราชบัญญัติเฉพาะ
ในส่วนของการปรับลดคดีความผิดทางอาญาตามกฎหมายต่างๆ สำหรับประเด็นอื่นๆ​
เห็นควรให้กรมสอบสวนคดีพิเศษเสนอให้คณะกรรมการคดีพิเศษ (กคพ.) พิจารณาก่อน
แล้วนำเสนอร่างพระราชบัญญัติฉบับนี้ให้ที่ประชุมพิจารณาอีกครั้งหนึ่ง
โดยมี คณะกรรมการผู้ทรงคุณวุฒิ รวมทั้งผู้ที่เกี่ยวข้อง เข้าร่วมฯ

ที่มา : https://www.thaigov.go.th/news/contents/details/23557
