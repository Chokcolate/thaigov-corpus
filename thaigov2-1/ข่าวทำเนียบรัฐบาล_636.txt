รัฐบาลไทย-ข่าวทำเนียบรัฐบาล-รัฐบาลเร่งสำรวจสิทธิและเงินช่วยเหลือ เร่งเยียวยาประชาชนและเจ้าหน้าที่ ที่ได้รับบาดเจ็บและเสียชีวิตจากเหตุกราดยิงที่จ. นครราชสีมา

วันจันทร์ที่ 10 กุมภาพันธ์ 2563
รัฐบาลเร่งสำรวจสิทธิและเงินช่วยเหลือ เร่งเยียวยาประชาชนและเจ้าหน้าที่ ที่ได้รับบาดเจ็บและเสียชีวิตจากเหตุกราดยิงที่จ. นครราชสีมา
รัฐบาลเร่งสำรวจสิทธิและเงินช่วยเหลือ เร่งเยียวยาประชาชนและเจ้าหน้าที่ ที่ได้รับบาดเจ็บและเสียชีวิตจากเหตุกราดยิงที่จ. นครราชสีมา
ศาสตราจารย์ นฤมล ภิญโญสินวัฒน์ โฆษกประจำสำนักนายกรัฐมนตรีเผยว่า รัฐบาลมีคำสั่งด่วนให้ทุกหน่วยงาน เร่งสำรวจสิทธิประโยชน์ เงินเยียวยาและความช่วยเหลือ กรณีประชาชนและเจ้าหน้าที่ที่ได้รับบาดเจ็บและเสียชีวิตจากเหตุการณ์กราดยิงที่ห้างสรรพสินค้าเทอร์มินอล 21 จ. นครราชสีมา เพี่อเร่งให้ความช่วยเหลือเยียวยาแก่ทายาทและครอบครัวที่ได้รับผลกระทบตามสิทธิที่ที่พึงมีพึงได้อย่างเต็มที่
เบื้องต้น กระทรวงยุติธรรม กระทรวงแรงงาน กระทรวงพัฒนาสังคมและความมั่นคงของมนุษย์ ได้สำรวจสิทธิ/เงินเยียวยา ภายใต้ระเบียบของตนเองแล้ว โดยจะรวบรวมความช่วยเหลือจากทุกหน่วยงานภายในวันอังคารที่ 11 นี้
รัฐบาลรู้สึกเสียใจอย่างสุดซึ้งและขอเป็นกำลังใจแก่คนไทยและพี่น้องชาวโคราชทุกคน ในช่วงเวลานี้ขอความร่วมมือจากสังคม สื่อมวลชน และประชาชน ร่วมกันเป็นพลังใจให้กันและกันเพื่อสร้างภูมิป้องกันให้สังคม ต่อไป
.......................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/26406
