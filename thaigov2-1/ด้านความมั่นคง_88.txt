รัฐบาลไทย-ข่าวทำเนียบรัฐบาล-​นรม. และ รมว.กห. สั่งติดตามผู้ก่อเหตุและเร่งเยียวยาเด็กและประชาชนบริสุทธ์ที่ได้รับบาดเจ็บจากเหตุระเบิดใต้

วันพฤหัสบดีที่ 22 สิงหาคม 2562
​นรม. และ รมว.กห. สั่งติดตามผู้ก่อเหตุและเร่งเยียวยาเด็กและประชาชนบริสุทธ์ที่ได้รับบาดเจ็บจากเหตุระเบิดใต้
พล.อ.ประยุทธ์ จันทร์โอชา นรม. และ รมว.กห. ได้กล่าวแสดงความเสียใจกับประชาชนที่ได้รับผลกระทบจากเหตุระเบิดหลายจุดในพื้นที่ จว.ยะลา ที่ผ่านมา
พล.อ.ประยุทธ์ จันทร์โอชา นรม. และ รมว.กห. ได้กล่าวแสดงความเสียใจกับประชาชนที่ได้รับผลกระทบจากเหตุระเบิดหลายจุดในพื้นที่ จว.ยะลา ที่ผ่านมา
พร้อมทั้งได้สั่งการให้ทุกส่วนราชการที่เกี่ยวข้องในพื้นที่ เร่งเข้าช่วยเหลือเยียวยาประชาชนบริสุทธ์และเด็กที่ได้รับบาดเจ็บอย่างดีที่สุด ควบคู่ไปกับการเร่งฟื้นฟูความเสียหายของระบบสาธารณูปโภคที่ถูกทำลาย เพื่อให้ประชาชนในพื้นที่สามารถกลับมาใช้ชีวิตอย่างปกติโดยเร็ว
พร้อมกันนี้ ได้สั่งการให้ กอ.รมน.ภาค 4 ส่วนหน้า เร่งติดตามผู้ร่วมก่อเหตุทั้งหมด มาดำเนินการตามกฎหมายโดยเร็ว โดยขอให้เพิ่มมาตรการเฝ้าระวังในพื้นที่และตั้งอยู่บนความไม่ประมาท  พร้อมทั้งให้พิจารณาขยายผลปฏิบัติการเชิงลึกต่อเครือข่ายขบวนการผู้ก่อเหตุรุนแรงและความเชื่อมโยงกับกลุ่มผลประโยชน์ในพื้นที่  เพื่อร่วมกันหยุดความรุนแรง ในขณะที่รัฐบาลกำลังเร่งกระจายความเท่าเทียมและนำความเจริญมาสู่พี่น้องประชาชนในพื้นที่อย่างทั่วถึง

ที่มา : https://www.thaigov.go.th/news/contents/details/22425
