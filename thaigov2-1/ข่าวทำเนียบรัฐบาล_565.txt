รัฐบาลไทย-ข่าวทำเนียบรัฐบาล-สำนักโฆษก นำสื่อมวลชนลงพื้นที่อำเภอสุไหงโก-ลก  เยี่ยมชมด่านศุลกากรสุไหงโก-ลก ติดตามเมืองต้นแบบด่านการค้าชายแดน “มั่นคง มั่งคั่ง ยั่งยืน”

วันอาทิตย์ที่ 19 มกราคม 2563
สำนักโฆษก นำสื่อมวลชนลงพื้นที่อำเภอสุไหงโก-ลก  เยี่ยมชมด่านศุลกากรสุไหงโก-ลก ติดตามเมืองต้นแบบด่านการค้าชายแดน “มั่นคง มั่งคั่ง ยั่งยืน”
สำนักโฆษก นำสื่อมวลชนลงพื้นที่อำเภอสุไหงโก-ลก  เยี่ยมชมด่านศุลกากรสุไหงโก-ลก ติดตามเมืองต้นแบบด่านการค้าชายแดน “มั่นคง มั่งคั่ง ยั่งยืน”
วันนี้ 19 มกราคม 2563   เวลา 10.30 น. ณ ด่านศุลกากรสุไหงโก-ลก จังหวัดนราธิวาส  นายจักกฤช อุเทนสุต นายด่านสุไหงโก-ลก  รอให้การต้อนรับคณะสื่อมวลชนจากกรุงเทพมหานคร ที่เดินทางมาเยี่ยมชมปฏิบัติงานของด่านศุลกากรสุไหงโก-ลก  ซึ่งภารกิจของด่านศุลกากรสุไหงโก-ลก นั้นมีหน้าที่ 1) อำนวยความสะดวกทางการค้าในการปฏิบัติพิธีการศุลกากรสำหรับสินค้าที่นำเข้าและส่งออก  2) จัดเก็บภาษีอากรอย่างเป็นธรรม 3) ตรวจยานพาหนะที่เข้าและออกระหว่างประเทศไทยกับประเทศมาเลเซีย และ 4) ป้องกันและปราบปรามการลักลอบหนีศุลกากรในเขตพื้นที่รับผิดชอบ
นายด่านศุลากรสุไหงโก-ลกกล่าวถึงปริมาณและมูลค่าสินค้านำเข้า ส่งออกวา มีมูลค่ากว่า 3,200 กว่าล้านบาท โดยเน้นการค้าควบคู่กับความมั่นคง ด้วยการตรวจสอบ x-ray ครบร้อยละ  100  ซึ่งช่วยสร้างความมั่นใจแก่ประชาชน อย่างไรก็ตามในปีที่ผ่านมา ปริมาณและมูลค่าการค้าลดลงเล็กน้อย จากความต้องการที่ลดลง และภาวะเศรษฐกิจโลก อาทิ การนำเข้าไม้แปรรูปที่ความต้องการลดลง  สำหรับปัญหาความไม่สงบในพื้นที่นั้น ไม่ส่งผลต่อปริมาณและมูลค่าการค้ามากหนัก  ซึ่งเป็นที่น่าดีใจว่า การประชุมครม สัญจร ครั้งนี้ (21 มค 63) กระทรวงการคลังจะเสนอมาตรการปลอดภาษี เพื่อกระตุ้นการใช้จ่ายให้กับนักท่องเที่ยว และจะเป็นต้นแบบของด่านศุลการกร สามเหลี่ยมแห่งความมั่นคง มั่นคั่ง ยั่งยืน
นายด่าน ฯ ยังกล่าวถึงการลงพื้นที่และการประชุม ครม สัญจร ครั้งนี้ ว่า ช่วยสร้างความเชื่อมั่นให้นักท่องเที่ยวไทย -ต่างประเทศ และกระตุ้นเศรษฐกิจของจังหวัดนราธิวาส อีกด้วย
ขณะที่ พันตำรวจโท ธนากร สับประสาน สารวัตรตรวจคนเข้าเมือง กล่าวถึงปริมาคนและพาหนะ เฉลี่ยเข้า -ออก ต่อวัน โดยปริมาณคนเฉลี่ย  6,000- 7,000  คน  ขณะที่จำนวนรถยนต์ 200 คัน โดยตรวจสอบทั้งทะเบียนรถและบุคคล ด้วยระบบ bio metic โดยมีการทำงานควบคู่กับกองทัพภาค 4 ในการแบ่งปันข้อมูล เพื่อยีนยันการรักษาความมั่นคง และความปลอดภัยให้กับประชาชน
อนึ่ง ด่านศุลกากรสุไหงโก-ลก เป็นด่านศุลกากรที่ตั้งอยู่ตอนใต้สุดของประเทศไทยรับผิดชอบในเขตพื้นที่อำเภอสุไหงโก-ลก ถือว่าเป็นด่านการค้าชายแดนที่ใหญ่ที่สุดในจังหวัด เนื่องจากมีการสร้างสะพานเชื่อมไปยังประเทศมาเลเซีย ทั้งคนไทยและคนมาเลเซีย สามารถเดินทางข้ามไปมาได้อย่างสะดวก จึงถือว่าเป็นพื้นที่ที่มีความคึกคัก ประชาชนสัญจรไปมา รวมถึงนักท่องเที่ยวที่ให้ความสนใจ ด่านสุไหงโก-ลกนั้นยังถูกจัดให้เป็นด่านที่มีมูลค่าการค้าสูงสุด 5 อันดับแรกในการค้าชายแดนด้านมาเลเซีย โดยสินค้าส่งออกสำคัญ 5 อันดับแรก ได้แก่ ยางพารา เครื่องคอมพิวเตอร์ อุปกรณ์ฯ ผลิตภัณฑ์ยาง ไม้แปรรูป อาหารทะเลและ  เครื่องยนต์สันดาปภายในแบบลูกสูบฯ
.......
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/25894
