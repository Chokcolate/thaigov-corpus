รัฐบาลไทย-ข่าวทำเนียบรัฐบาล-ปลัดกอบชัยฯ และคณะเยี่ยมชมการดำเนินงานของบริษัท ไทยเเทงค์ เทอร์มินัล จำกัด นิคมอุตสาหกรรมมาบตาพุด จ.ระยอง

วันพฤหัสบดีที่ 30 มกราคม 2563
ปลัดกอบชัยฯ และคณะเยี่ยมชมการดำเนินงานของบริษัท ไทยเเทงค์ เทอร์มินัล จำกัด นิคมอุตสาหกรรมมาบตาพุด จ.ระยอง
นายกอบชัย สังสิทธิสวัสดิ์ ปลัดกระทรวงอุตสาหกรรม และคณะ เยี่ยมชมการดำเนินงานของบริษัท ไทยเเทงค์ เทอร์มินัล จำกัด ณ นิคมอุตสาหกรรมมาบตาพุด จังหวัดระยอง
วันนี้ (29 มกราคม 2563) นายกอบชัย สังสิทธิสวัสดิ์ ปลัดกระทรวงอุตสาหกรรม พร้อมด้วยนางสาวสมจิณณ์ พิลึก ผู้ว่าการการนิคมอุตสาหกรรมแห่งประเทศไทย และคณะ เยี่ยมชมการดำเนินงานของบริษัท ไทยเเทงค์ เทอร์มินัล จำกัด  โดยมี นายธีระพล หมื่นภักดี กรรมการผู้จัดการบริษัท ไทยแทงค์ เทอร์มินัล จำกัด คณะผู้บริหารบริษัท GC และคณะผู้บริหารบริษัท ไทยแทงค์ เทอร์มินัล จำกัด ให้การต้อนรับ ณ นิคมอุตสาหกรรมมาบตาพุด จังหวัดระยอง
สำหรับบริษัท ไทยแทงค์ เทอร์มินัล จำกัด เป็นบริษัทร่วมทุนระหว่าง บริษัท GC กับ Vopak ประเทศเนเธอร์แลนด์  ซึ่งเป็นบริษัทที่ประกอบธุรกิจท่าเรือ ขนถ่าย และคลังเก็บสินค้า น้ำมัน สารเคมี ก๊าซธรรมชาติระดับโลก  ปัจจุบันบริษัท ไทยแทงค์ เทอร์มินัล จำกัด ประกอบกิจการท่าเรือสาธารณะ ขนถ่าย และคลังเก็บสินค้าเหลว โดยมีการออกแบบที่ทันสมัย มีบุคคลากรที่มีความเชี่ยวชาญทำให้ผลการดำเนินการด้านความปลอดภัยและสิ่งแวดล้อมดีเยี่ยม เป็นไปตามมาตรฐานสากล

ที่มา : https://www.thaigov.go.th/news/contents/details/26162
