รัฐบาลไทย-ข่าวทำเนียบรัฐบาล-รองปลัดวรวรรณ ประชุมหารือความร่วมมือการดำเนินโครงการจิตอาสาพัฒนานวัตกรรมต้นแบบระบบบำบัดน้ำเสียคลองเปรมประชากร

วันจันทร์ที่ 9 มีนาคม 2563
รองปลัดวรวรรณ ประชุมหารือความร่วมมือการดำเนินโครงการจิตอาสาพัฒนานวัตกรรมต้นแบบระบบบำบัดน้ำเสียคลองเปรมประชากร
นางวรวรรณ ชิตอรุณ รองปลัดกระทรวงอุตสาหกรรม ผู้อำนวยการศูนย์อำนวยการจิตอาสา กระทรวงอุตสาหกรรม  ประชุมหารือความร่วมมือการดำเนินโครงการจิตอาสาพัฒนานวัตกรรมต้นแบบระบบบำบัดน้ำเสียคลองเปรมประชากร  ณ ห้องประชุม อก.3 ชั้น 3 สำนักงานปลัดกระทรวงอุตสาหกรรม
วันนี้ (9 มี.ค. 63) นางวรวรรณ ชิตอรุณ รองปลัดกระทรวงอุตสาหกรรม ผู้อำนวยการศูนย์อำนวยการจิตอาสา กระทรวงอุตสาหกรรม และนายบรรจง สุกรีฑา ผู้ตรวจราชการกระทรวงอุตสาหกรรม รองผู้อำนวยการศูนย์อำนวยการจิตอาสา กระทรวงอุตสาหกรรม หารือร่วมกับนายยุทธนา เจียมตระการ ผู้ช่วยผู้จัดการใหญ่-การบริหารกลางเอสซีจี บริษัท ปูนซีเมนต์ไทย จำกัด (มหาชน) และคณะ เพื่อแลกเปลี่ยนประสบการณ์ด้านการสร้างนวัตกรรมต้นแบบการบำบัด กำจัดของเสีย และนำกลับมาใช้ใหม่ (ZERO Waste) และหารือความร่วมมือการดำเนินโครงการจิตอาสาพัฒนานวัตกรรมต้นแบบระบบบำบัดน้ำเสียคลองเปรมประชากร โดยจะนำร่องสร้างเครื่องต้นแบบบำบัดน้ำเสียก่อนปล่อยลงสู่น้ำคลองเปรมประชากร บริเวณเขตหลักสี่ กทม. ณ ห้องประชุม อก.3 ชั้น 3 สำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/27019
