รัฐบาลไทย-ข่าวทำเนียบรัฐบาล-ปลัดกระทรวงดิจิทัลฯ เยืยน สปป.ลาว ร่วมการประชุมเจ้าหน้าที่อาวุโสอาเซียน ด้านโทรคมนาคมและเทคโนโลยีสารสนเทศ (TELSOM) ครั้งที่ 20

วันพฤหัสบดีที่ 31 ตุลาคม 2562
ปลัดกระทรวงดิจิทัลฯ เยืยน สปป.ลาว ร่วมการประชุมเจ้าหน้าที่อาวุโสอาเซียน ด้านโทรคมนาคมและเทคโนโลยีสารสนเทศ (TELSOM) ครั้งที่ 20
ปลัดกระทรวงดิจิทัลฯ เยืยน สปป.ลาว ร่วมการประชุมเจ้าหน้าที่อาวุโสอาเซียน ด้านโทรคมนาคมและเทคโนโลยีสารสนเทศ (TELSOM) ครั้งที่ 20
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม พร้อมด้วย ผศ.(พิเศษ) นพ.พลวรรธน์ วิทูรกลชิต รองเลขาธิการคณะกรรมการดิจิทัลเพื่อเศรษฐกิจและสังคมแห่งชาติ  เข้าร่วมการประชุมเจ้าหน้าที่อาวุโสอาเซียนด้านโทรคมนาคมและเทคโนโลยีสารสนเทศ (TELSOM) ครั้งที่ 20 ระหว่างวันที่ 21 - 22  ตุลาคม 2562 ณ นครหลวงเวียงจันทน์ สาธารณรัฐประชาธิปไตยประชาชนลาว โดยที่ประชุม TELSOM เป็นการประชุมระดับเจ้าหน้าที่อาวุโสอาเซียน ซึ่งมีการพิจารณาเพื่อสรุปความก้าวหน้าของการดำเนินโครงการตามแผนแม่บท ASEAN ICT Masterplan 2020 โดยผลการประชุมสภาหน่วยงานกำกับดูแลกิจการโทรคมนาคมแห่งอาเซียน (ATRC) ครั้งที่ 25 ความก้าวหน้าของการจัดทำแผนแม่บท ASEAN Digital Masterplan 2025 การพิจารณาร่างปฏิญญาเวียงจันทน์ (Vientiane Declaration) การพิจารณาปรับขอบเขตการปฏิบัติงาน (TOR) และเปลี่ยนชื่อเป็นสาขา ASEAN Digital Senior Officials’ Meeting ก่อนจะนำเสนอให้ที่ประชุมระดับรัฐมนตรีเพื่อพิจารณาต่อไป นอกจากนี้ อาเซียนได้มีการหารือกับประเทศคู่เจรจาของอาเซียน ได้แก่ จีน ญี่ปุ่น สาธารณรัฐเกาหลี อินเดีย สหรัฐฯ สหภาพยุโรป และสหภาพโทรคมนาคมระหว่างประเทศ (ITU) โดยปลัดกระทรวงดิจิทัลฯ ได้มีการหารือทวิภาคีร่วมกับ นางสาวรูธ เบอร์รี (Ms. Ruth Berry) รองผู้อำนวยการด้านนโยบายการสื่อสารและสารสนเทศ กระทรวงการต่างประเทศ สหรัฐอเมริกา เพื่อส่งเสริมความร่วมมือ แลกเปลี่ยนข้อมูลด้านนโยบาย และพัฒนาศักยภาพบุคลากร ด้านความมั่นคงปลอดภัยไซเบอร์ เศรษฐกิจดิจิทัล รวมถึงเทคโนโลยี 5G
**********************

ที่มา : https://www.thaigov.go.th/news/contents/details/24192
