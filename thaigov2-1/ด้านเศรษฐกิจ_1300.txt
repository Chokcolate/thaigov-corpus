รัฐบาลไทย-ข่าวทำเนียบรัฐบาล-กรุงไทยจัดเต็ม “สินเชื่อ SME โปรดี บัญชีเดียว” ดอกเบี้ยเริ่มต้นที่ 3% ต่อปี

วันอังคารที่ 21 มกราคม 2563
กรุงไทยจัดเต็ม “สินเชื่อ SME โปรดี บัญชีเดียว” ดอกเบี้ยเริ่มต้นที่ 3% ต่อปี
ธ.กรุงไทยสนับสนุนมาตรการบัญชีเดียวของกรมสรรพากร ออกผลิตภัณฑ์ “สินเชื่อ SME โปรดี บัญชีเดียว” ให้สินเชื่อพิเศษกับผู้ประกอบการ SME ที่จัดทำบัญชีชุดเดียว และผ่านเกณฑ์พิจารณาตามกรมสรรพากรกำหนด ดอกเบี้ยเริ่มต้นที่ 3% ต่อปี วงเงินกู้สูงสุดรายละ 20 ลบ.
ธนาคารกรุงไทยสนับสนุนมาตรการบัญชีเดียวของกรมสรรพากร ออกผลิตภัณฑ์ “สินเชื่อ SME โปรดี บัญชีเดียว”  ให้สินเชื่อพิเศษกับผู้ประกอบการ SME ที่จัดทำบัญชีชุดเดียว และผ่านเกณฑ์การพิจารณาตามที่กรมสรรพากรกำหนด ด้วยดอกเบี้ยเริ่มต้นที่ 3% ต่อปี วงเงินกู้สูงสุดรายละ 20 ล้านบาท ยื่นขอสินเชื่อได้ถึง 30 ธันวาคม 2563
นายวีระพงศ์ ศุภเศรษฐ์ศักดิ์  รองกรรมการผู้จัดการใหญ่ สายงานธุรกิจขนาดกลาง ธนาคารกรุงไทย  เปิดเผยว่า  ธนาคารให้ความร่วมมือกับกรมสรรพากรอย่างเต็มที่ ในการส่งเสริมให้ผู้ประกอบการ SME จัดทำบัญชีให้สอดคล้องกับสภาพที่แท้จริงของกิจการ โดยได้ออกผลิตภัณฑ์ “สินเชื่อ SME โปรดี บัญชีเดียว” สำหรับผู้ประกอบการ SME จำนวนกว่า 24,000 ราย ที่ผ่านเกณฑ์การพิจารณาของกรมสรรพากร ซึ่งได้ลงทะเบียนยกเว้นเบี้ยปรับ เงินเพิ่มฯ และได้ปรับปรุงงบการเงินแบบ ภงด. 50 และแบบอื่นๆ ให้ถูกต้องสะท้อนภาพที่แท้จริงของกิจการ โดยผู้ประกอบการที่มียอดขายตั้งแต่ 100 ล้านบาทขึ้นไป จะได้รับวงเงินสินเชื่อพิเศษรายละไม่เกิน 20 ล้านบาท ด้วยอัตราดอกเบี้ยเริ่มต้นเพียง 3% ต่อปี และยังสามารถเลือกใช้ บสย. ค้ำประกันได้ โดยฟรีค่าธรรมเนียมค้ำประกัน บสย. ใน 2 ปีแรก
นอกจากนี้ สำหรับผู้ประกอบการ SME ที่มีความประสงค์ใช้งบสรรพากรในการพิจารณาสินเชื่อ ธนาคารยังมีผลิตภัณฑ์ “สินเชื่อกรุงไทย SME บัญชีเดียว” อัตราดอกเบี้ยเริ่มต้น 4% ต่อปี โดยสามารถกู้ได้สูงสุด 3 เท่าของหลักประกัน ผ่อนนานสูงสุด 7 ปี ฟรีค่าธรรมเนียม บสย. ค้ำประกัน 4 ปีแรก และสินเชื่อ SME อีก 10 ประเภท ให้เลือกใช้ตามความต้องการที่หลากหลายของธุรกิจ ในอัตราดอกเบี้ยเริ่มต้น 4% ต่อปีเช่นเดียวกัน ภายใต้แคมเปญ “กรุงไทย SME เคียงข้างธุรกิจคุณ”
ธนาคารกรุงไทย พร้อมสนับสนุนผู้ประกอบการ SME ซึ่งเป็นกลไกสำคัญต่อระบบเศรษฐกิจของประเทศ ให้สามารถเข้าถึงแหล่งเงินทุน รวมทั้งเสริมสร้างความแข็งแกร่งทางการเงินให้เติบโตอย่างมั่นคง  ผู้ประกอบการที่สนใจสอบถามรายละเอียดได้ที่ Krungthai Call Center 02-111-1111 ธนาคารกรุงไทยทุกสาขา สำนักงานธุรกิจทั่วประเทศ หรือกรอกข้อมูลเพื่อให้ธนาคารติดต่อกลับที่เว็บไซต์  www.ktb.co.th
ฝ่ายกลยุทธ์การตลาด
โทร. 02 208 4174-7

ที่มา : https://www.thaigov.go.th/news/contents/details/25959
