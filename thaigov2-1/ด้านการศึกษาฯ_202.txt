รัฐบาลไทย-ข่าวทำเนียบรัฐบาล-ดร.สุวิทย์ ปาฐกถาเรื่อง โอกาสและความท้าทายของสถาบันอุดมศึกษาไทย : กรอบนโยบาย 4 มิติ กระทรวงการอุดมศึกษา วิทยาศาสตร์ วิจัยและนวัตกรรม

วันอังคารที่ 18 กุมภาพันธ์ 2563
ดร.สุวิทย์ ปาฐกถาเรื่อง โอกาสและความท้าทายของสถาบันอุดมศึกษาไทย : กรอบนโยบาย 4 มิติ กระทรวงการอุดมศึกษา วิทยาศาสตร์ วิจัยและนวัตกรรม
ดร.สุวิทย์ ปาฐกถาเรื่อง โอกาสและความท้าทายของสถาบันอุดมศึกษาไทย : กรอบนโยบาย 4 มิติ กระทรวงการอุดมศึกษา วิทยาศาสตร์ วิจัยและนวัตกรรม
6 กุมภาพันธ์ 2563 ณ ห้องประชุมกมลทิพย์ ชั้น 2 โรงแรม เดอะสุโกศล กรุงเทพฯ/ ที่ประชุมอธิการบดีแห่งประเทศไทย (ทปอ.) ร่วมกับจุฬาลงกรณ์มหาวิทยาลัย จัดการประชุมวิชาการที่ประชุมอธิการบดีแห่งประเทศไทย ประจำปี 2463 เรื่อง “โอกาสและความท้าทายของสถาบันอุดมศึกษาไทย ภายใต้กระทรวงการอุดมศึกษา วิทยาศาสตร์ วิจัยและนวัตกรรม” เพื่อเป็นเวทีสำหรับแลกเปลี่ยนความคิดเห็นประเด็นปัญหาต่าง ๆ ที่เกี่ยวข้องกับการบริหารงานด้านอุดมศึกษา  โดยภายในงานดังกล่าวได้รับเกียรติจาก ดร.สมคิด จาตุศรีพิทักษ์ รองนายกรัฐมนตรี ปาฐกถาพิเศษ เรื่อง นโยบายรัฐบาลกับการสอดประสานพันธกิจอุดมศึกษาไทย และได้รับเกียรติจาก ดร.สุวิทย์ เมษินทรีย์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม กล่าวปาฐกถา เรื่อง โอกาสและความท้าทายของสถาบันอุดมศึกษาไทย : กรอบนโยบาย 4 มิติ กระทรวงการอุดมศึกษา วิทยาศาสตร์ วิจัยและนวัตกรรม
ดร.สุวิทย์ เมษินทรีย์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม กล่าวว่า เมื่อ 3-4 ปีที่ผ่านมาที่ท่านนายกรัฐมนตรีประกาศเรื่องไทยแลนด์ 4.0 เราย้ำอยู่เสมอว่า Thailand 4.0 นั้นมหาวิทยาลัยเป็นพลังสำคัญในการก้าวไปสู่ไทยแลนด์ 4.0 ภารกิจของ อว คือการเสริมความแกร่งของทั้ง 3-4 ทปอ. เข้าด้วย มาเดินหน้าขับเคลื่อนร่วมกัน ซึ่งในปัจจุบันโลกมีการเปลี่ยนแปลงไปมาก แต่ในส่วนที่เกี่ยวข้องกับพวกเรา เรากำลังพูดถึงโลกแห่งศตวรรษที่ 21 นั้นมันเป็นเรื่องของการเรียนรู้การทำงาน การใช้ชีวิตนั้นเป็นวงจรหมุนเวียน ไม่ใช่เป็นแบบเดิมที่เราเริ่มจากการเรียนเพื่อไปสู่การทำงาน เพื่อไปสู่วันเกษียณ ตอนนี้คือโอกาสของมหาลัย ซึ่งจากนี้ไป ทปอ. ไม่ได้มีภารกิจในการทำเรื่องของ high education อีกต่อไป แต่เป็นเรื่องของ lifelong education อย่างสมบูรณ์
นอกจากนี้ในอนาคต สิ่งสำคัญอีกอย่างหนึ่ง คือ เรื่องของอาชีพ เด็กจบใหม่มีจำนวนสูงแต่ไม่มีงานทำ การเปลี่ยนแปลงที่ ai กำลังจะมานั้นเป็นเรื่องที่เราต้องเตรียมรับมือ หาวิทยาลัยต้องเตรียมการในเรื่องของ career for the future สำหรับกระบวนการของภารกิจของมหาวิทยาลัยนั้น เรื่องที่ต้องเน้น คือเรื่องของการสร้างคน การเตรียมคนไทยสู่ศตวรรษที่ 21 ซึ่งมหาวิทยาลัยในอนาคตนั้น ต้องมีทิศทางที่แน่นอนและสามารถตอบโจทย์เรื่องการสร้างคนได้ชัดเจน ดร.สุวิทย์ กล่าว
เผยแพร่ : จิรายุ รุจิพงษ์วาที
ส่วนสื่อสารองค์กร
กระทรวงการอุดมศึกษา วิทยาศาสตร์ วิจัยและนวัตกรรม
โทรศัพท์ 0 2333 3700 ต่อ 3728 - 3732 โทรสาร 0 2333 3834
Facebook : @MHESIThailand
Call Center โทร.1313

ที่มา : https://www.thaigov.go.th/news/contents/details/26577
