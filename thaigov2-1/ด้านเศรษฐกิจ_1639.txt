รัฐบาลไทย-ข่าวทำเนียบรัฐบาล-รมช.มนัญญา ลุยห้างโมเดิร์นเทรด

วันจันทร์ที่ 9 มีนาคม 2563
รมช.มนัญญา ลุยห้างโมเดิร์นเทรด
รมช.มนัญญา ลุยห้างโมเดิร์นเทรด ฝากกระจายผลไม้ชาวสวน แม็คโครนำร่องรับซื้อเพิ่ม 40%
นางสาวมนัญญา  ไทยเศรษฐ์  รัฐมนตรีช่วยว่าการกระทรวงเกษตรและสหกรณ์ เป็นประธานเปิดงานโครงการ "เทศกาลผลไม้ฤดูกาล คุณภาพสด ส่งตรงจากสวน" พร้อมด้วย คณะที่ปรึกษา และนายพิเชษฐ์  วิริยะพาหะ อธิบดีกรมส่งเสริมสหกรณ์ รวมทั้งข้าราชการในสังกัดกระทรวงเกษตรและสหกรณ์ ร่วมเยี่ยมชมผลไม้ภาคตะวันออกณ ห้างสรรพสินค้าแม็คโคร จังหวัดจันทบุรี (ในวันที่ 9 มีนาคม 2563)
นางสาวมนัญญา ไทยเศรษฐ์ รัฐมนตรีช่วยว่าการกระทรวงเกษตรและสหกรณ์ กล่าวว่า เป็นที่น่ายินดีเป็นอย่างยิ่งที่บริษัทสยามแม็คโคร จำกัด (มหาชน) ได้ร่วมลงนาม MOU รับซื้อ ผลไม้ฤดูกาลจากกษตรกรในปี 2563 เพิ่มจากเดิม 40%  ซึ่งจะเป็นแหล่งกระจายสินค้า และสามารถบรรเทาผลผลิตล้นตลาดจากสถานการณ์ไวรัสโควิด-19 ซึ่งต้องดำเนินการเตรียมความพร้อมก่อนที่ผลผลิตจะออกสู่ตลาดที่จะกระจุกตัวไม่สามารถส่งออกได้ รวมทั้ง จากการรวบรวมข้อมูลและการประเมินสถานการณ์ นั้นมียอดการสั่งซื้อที่ลดลง ดังนั้นจึงจำเป็นอย่างยิ่งที่ต้องสนับสนุนให้มีการบริโภคภายในประเทศ อีกทั้งเป็นโอกาสดีที่คนในประเทศได้มีโอกาสรับประทานผลไม้ดีมีคุณภาพในราคาที่เป็นธรรม โดยสินค้าจากเกษตรกรภายใต้โครงการ "เทศกาลผลไม้ฤดูกาล คุณภาพสด ส่งตรงจากสวน" พร้อมจัดจำหน่าย
ที่ห้างสรรพสินค้า แม็คโครทุกสาขา ตั้งแต่เดือน มีนาคม-มิถุนายน 2563
กลุ่มโฆษกและวิเคราะห์ข่าว
กองเกษตรสารนิเทศ
สำนักงานปลัดกระทรวงเกษตรและสหกรณ์
โทร 02 281 0859 ต่อ 137
แฟกส์ 02 2822871

ที่มา : https://www.thaigov.go.th/news/contents/details/27012
