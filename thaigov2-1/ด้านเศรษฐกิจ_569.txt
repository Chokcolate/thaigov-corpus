รัฐบาลไทย-ข่าวทำเนียบรัฐบาล-ก.อุตสาหกรรม ลงพื้นที่พบปะหารือผู้ประกอบการที่ประสบอุทกภัยหลังน้ำลดในจังหวัดยโสธร

วันอาทิตย์ที่ 6 ตุลาคม 2562
ก.อุตสาหกรรม ลงพื้นที่พบปะหารือผู้ประกอบการที่ประสบอุทกภัยหลังน้ำลดในจังหวัดยโสธร
ก.อุตสาหกรรม ลงพื้นที่พบปะหารือผู้ประกอบการที่ประสบอุทกภัยหลังน้ำลดในจังหวัดยโสธร
จังหวัดยโสธร : วันนี้ (6 ตุลาคม 2562) นายเอกภัทร วังสุวรรณ ผู้ตรวจราชการกระทรวงอุตสาหกรรม พร้อมด้วย นางพงษ์ศิริ วรรณศรี ผู้อำนวยการกองตรวจราชการกระทรวงอุตสาหกรรม นายทาวัน ทวีถาวรสวัสดิ์ ผู้อำนวยการกองบริหารงานอนุญาตโรงงาน 2 คณะผู้บริหาร เจ้าหน้าที่กระทรวงอุตสาหกรรม และคณะจากธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) เดินทางเยี่ยมชมและฟื้นฟู สถานประกอบการที่เข้าร่วมโครงการกองทุนประชารัฐ ซึ่งได้รับผลจากอุทกภัย อาทิ โรงงานตุ๊กตา Bon Bon ซึ่งรับออกแบบ ผลิตตุ๊กตา และโรงงาน LIC อุปกรณ์ (1999)
ซึ่งผลิตโต๊ะและอุปกรณ์สำนักงานจากไม้อัด พร้อมให้คำปรึกษา แนะนำด้านการเงิน การพักชำระหนี้ ลดอัตราดอกเบี้ยเงินกู้ และขยายระยะเวลาผ่อนชำระหนี้เพื่อบรรเทาผลกระทบให้กับผู้ประกอบการที่ประสบอุทกภัย #กระทรวงอุตสาหกรรม #ทำทันทีซ่อมสร้างฟื้นฟูผู้ประสบอุทกภัย4จังหวัดภาคอีสาน

ที่มา : https://www.thaigov.go.th/news/contents/details/23655
