รัฐบาลไทย-ข่าวทำเนียบรัฐบาล-ทส. จัดกิจกรรมรำลึก 29 ปี สืบ นาคะเสถียร ณ เขตรักษาพันธุ์สัตว์ป่าห้วยขาแข้ง อุทัยธานี

วันจันทร์ที่ 2 กันยายน 2562
ทส. จัดกิจกรรมรำลึก 29 ปี สืบ นาคะเสถียร ณ เขตรักษาพันธุ์สัตว์ป่าห้วยขาแข้ง อุทัยธานี
กระทรวงทรัพยากรธรรมชาติและสิ่งแวดล้อม ร่วมกับ มูลนิธิสืบนาคะสเถียร และจังหวัดอุทัยธานี จัดกิจกรรมรำลึก 29 ปีสืบ นาคะเสถียร เพื่อระลึกถึงการจากไปของ สืบ นาคะเสถียร อดีตหัวหน้าเขตรักษาพันธุ์สัตว์ป่าห้วยขาแข้ง ครบรอบ 29 ปี วันที่ 1 กันยายน 2533 ณ เขตรัก
ทส. จัดกิจกรรมรำลึก 29 ปี สืบ นาคะเสถียร ณ เขตรักษาพันธุ์สัตว์ป่าห้วยขาแข้ง อุทัยธานี
กระทรวงทรัพยากรธรรมชาติและสิ่งแวดล้อม ร่วมกับ มูลนิธิสืบนาคะสเถียร และจังหวัดอุทัยธานี จัดกิจกรรมรำลึก 29 ปีสืบ นาคะเสถียร เพื่อระลึกถึงการจากไปของ สืบ นาคะเสถียร อดีตหัวหน้าเขตรักษาพันธุ์สัตว์ป่าห้วยขาแข้ง ครบรอบ 29 ปี วันที่ 1 กันยายน 2533 ณ เขตรักษาพันธุ์สัตว์ป่าห้วยขาแข้ง จังหวัดอุทัยธานี โดยมีหน่วยงานราชการ เอกชนและรัฐวิสาหกิจ ประชาชนนักเรียน นักศึกษา กว่า 500 คนเข้าร่วมกิจกรรม
เมื่อวานนี้ (1 กันยายน 2562) รัฐมนตรีว่าการกระทรวงทรัพยากรธรรมชาติและสิ่งแวดล้อม (นายวราวุธ ศิลปอาชา)​ และ รัฐมนตรีช่วยว่าการกระทรวงเกษตรและสหกรณ์ (นางสาวมนัญญา  ไทยเศรษฐ์) พร้อมด้วย ผู้ช่วยรัฐมนตรีกว่าการกระทรวงทรัพยากรธรรมชาติและสิ่งแวดล้อม (นายนพดล  พลเสน) เลขานุการรัฐมนตรีว่าการกระทรวงทรัพยากรธรรมชาติและสิ่งแวดล้อม (นายธเนศพล ธนบุณยวัฒน์) และคณะผู้บริหารระดับสูงกระทรวงทรัพยากรธรรมชาติและสิ่งแวดล้อม ร่วมวางพวงมาลาเพื่อรำลึกถึงการจากไปของ สืบ นาคะสเถียร อดีตหัวหน้าเขตรักษาพันธุ์สัตว์ป่าห้ววขาแข้ง ครบรอบ 29 ปี ผู้เริ่มต้นจุดประกายงานด้านการอนุรักษ์ พร้อมมอบทุนการศึกษาแก่เด็กนักเรียน บุตรของเจ้าหน้าที่พิทักษ์ป่า โดยมี โอกาสนี้ รัฐมนตรีว่าการกระทรวงทรัพยากรธรรมชาติและสิ่งแวดล้อม ได้เป็นประธานปล่อยสัตว์ป่าคืนสู่ธรรมชาติ จำนวน 100 ตัว ประกอบด้วย เก้ง จำนวน 30 ตัว และละองละมั่งอีก 70 ตัว หลังจากนั้นจึงเดินทางไปตรวจเยี่ยมพื้นที่อ่างเก็บน้ำทับเสลา (เขื่อนทับเสลา)​ รับฟังการบรรยายเกี่ยวกับโครงการในพื้นที่อนุรักษ์ และพบปะประชาชนตามโครงการ คทช. จังหวัดอุทัยธานี

ที่มา : https://www.thaigov.go.th/news/contents/details/22688
