รัฐบาลไทย-ข่าวทำเนียบรัฐบาล-กระทรวงแรงงานชี้แจงสถานการณ์การเลิกจ้างลูกจ้าง และการปิดกิจการ รวมทั้งด้านแรงงานสัมพันธ์ที่เกี่ยวข้องกับสหภาพแรงงาน

วันพฤหัสบดีที่ 26 ธันวาคม 2562
กระทรวงแรงงานชี้แจงสถานการณ์การเลิกจ้างลูกจ้าง และการปิดกิจการ รวมทั้งด้านแรงงานสัมพันธ์ที่เกี่ยวข้องกับสหภาพแรงงาน
กระทรวงแรงงานชี้แจงสถานการณ์การเลิกจ้างลูกจ้าง และการปิดกิจการ รวมทั้งด้านแรงงานสัมพันธ์ที่เกี่ยวข้องกับสหภาพแรงงาน
วันนี้ (25 ธันวาคม 2562) นายอภิญญา สุจริตตานันท์ อธิบดีกรมสวัสดิการและคุ้มครองแรงงาน อธิบดีกรมสวัสดิการ และคุ้มครองแรงงาน กระทรวงแรงงาน ชี้แจงประเด็นนายชาลี ลอยสูง รองประธานคณะกรรมการสมานฉันท์แรงงานไทย โพสต์เฟซบุ๊กส่วนตัวระบุมีภาคเอกชนปิดกิจการและเลิกจ้างพนักงานส่งท้ายปีพร้อม ๆ กันหลายโรงงานจากปัญหาเศรษฐกิจตกต่ำทำให้ผู้ประกอบการขาดทุนจึงต้องปิดกิจการ  ว่า จากการตรวจสอบตัวเลขลูกจ้างมายื่นคำร้องให้นายจ้างจ่ายเงินชดเชยการเลิกจ้างตามกฎหมาย ในปีงบประมาณ 2562 พบว่ามีสถานประกอบการเลิกกิจการ 1,017 แห่ง ลูกจ้างได้รับผลกระทบ 7,703  ข้อมูลผู้ประกันตนที่เข้าสู่ระบบตาม ม.33 ของ สนง.ประกันสังคม และผู้ประกันตนที่ถูกเลิกจ้างในเดือน พ.ย. 62 พบว่ามีผู้เข้าสู่ระบบประกันสังคม จำนวน 71,917 คน และ มีผู้ประกันตนที่ถูกเลิกจ้าง จำนวน 27,859 คน เมื่อพิจารณาจำนวนผู้ประกันตนใหม่ที่เข้าสู่ระบบจะสูงกว่าจำนวนแรงงานที่ถูกเลิกจ้าง 44,058 คน ซึ่งแสดงให้เห็นว่าเมื่อมีการปิดกิจการ แต่ก็มีการเปิดกิจการ และมีการจ้างงานเพิ่ม ในกรณีที่สถานประกอบกิจการมีการปิดกิจการและเลิกจ้าง พนักงานตรวจแรงงานได้เข้าไปชี้แจงสิทธิตามกฎหมายแก่นายจ้างลูกจ้าง รวมทั้งติดตามการได้รับสิทธิประโยชน์ของลูกจ้าง และได้ติดตามการจ่ายเงินให้แก่ลูกจ้างเพื่อให้ได้รับเงินอย่างครบถ้วน ส่วนกรณีที่การปิดกิจการเป็นการใช้โอกาสในการทำลายสหภาพแรงงานนั้น หากลูกจ้างเห็นว่าการกระทำของนายจ้างเป็นการกระทำอันไม่เป็นธรรมก็สามารถใช้สิทธิยื่นคำร้องต่อคณะกรรมการแรงงานสัมพันธ์ภายใน 60 วัน นับแต่วันที่ได้รับผลกระทบ เพื่อให้คณะกรรมการฯ วินิจฉัยชี้ขาดภายใน 90 วัน นับแต่วันยื่นคำร้อง
.........................................

ที่มา : https://www.thaigov.go.th/news/contents/details/25498
