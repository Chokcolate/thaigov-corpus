รัฐบาลไทย-ข่าวทำเนียบรัฐบาล-รมต.นร. นายเทวัญ ฯ ย้ำความร่วมมือด้านสื่ออาเซียน-จีนแนบแน่น แม้ปีแห่งการแลกเปลี่ยนสื่อมวลชนอาเซียน – จีน ปิดฉากวันนี้

วันจันทร์ที่ 23 ธันวาคม 2562
รมต.นร. นายเทวัญ ฯ ย้ำความร่วมมือด้านสื่ออาเซียน-จีนแนบแน่น แม้ปีแห่งการแลกเปลี่ยนสื่อมวลชนอาเซียน – จีน ปิดฉากวันนี้
รมต.นร. นายเทวัญ ฯ ย้ำความร่วมมือด้านสื่ออาเซียน-จีนแนบแน่น แม้ปีแห่งการแลกเปลี่ยนสื่อมวลชนอาเซียน – จีน ปิดฉากวันนี้
วันนี้ (23 ธ.ค.62) นายเทวัญ ลิปตพัลลภ รัฐมนตรีประจำสำนักนายกรัฐมนตรี เป็นประธานในพิธีปิดปีแห่งการแลกเปลี่ยนสื่อมวลชนอาเซียน-จีน 2562 ซึ่งประเทศไทยเป็นเจ้าภาพ จัดโดยกรมประชาสัมพันธ์  ณ ห้องเวิลด์บอลรูม ชั้น 23  โรงแรมเซ็นทารา แกรนด์ แอท เซ็นทรัลเวิลด์ กรุงเทพฯ โดยรัฐมนตรีประจำสำนักนายกรัฐมนตรีได้กล่าวปาฐกถาพิเศษในการเสวนา High-level Forum หัวข้อ “เสริมสร้างความร่วมมือด้านสื่อเพื่ออนาคตร่วมกัน” (Fostering Media Partnership for a Shared Future) โดยผู้แทนระดับรัฐมนตรีและเจ้าหน้าที่อาวุโสสารสนเทศจากประเทศสมาชิกอาเซียน จีน ผู้บริหารและผู้แทนสื่อมวลชนจากอาเซียน จีนและไทยเข้าร่วม
ปี 2562 นี้ถูกกำหนดให้เป็นปีแห่งการแลกเปลี่ยนสื่อมวลชน เกิดจากทางการจีนเสนอให้มีการจัดงาน ในช่วงของการประชุมสุดยอดอาเซียน ครั้งที่ 35 ในเดือนพฤศจิกายนที่ผ่านมา โดยให้ไทยในฐานะประธานอาเซียนเป็นผู้ดำเนินงาน การจัดงานประกอบด้วยการเสวนาในช่วงเช้า และการเลี้ยงอาคารค่ำและแสดงดนตรีในช่วงเย็น
สำหรับกิจกรรมภายใต้ปีแห่งการแลกเปลี่ยนสื่อมวลชนอาเซียน-จีน 2562 ประกอบด้วย การร่วมผลิต การแลกเปลี่ยนข่าวและรายการ การเยือนของสื่อมวลชน ช่วยส่งเสริมการไหลเวียนของข้อมูลข่าวสาร การแลกเปลี่ยนความรู้และข้อมูล ก่อให้เกิดการสร้างโอกาสให้แก่ประชาชน การสร้างเครือข่ายและพัฒนาศักยภาพสื่อมวลชนที่นำไปสู่การสร้างความเข้าใจร่วมกันและความสัมพันธ์ที่ใกล้ชิดกันมากขึ้นระหว่างอาเซียนและจีน
นอกจากนี้  ยังเป็นโอกาสดีที่สื่อมวลชนของภูมิภาคอาเซียนและจีน เกิดความรู้ความเข้าใจ สื่อสารให้ประชาชนมีความรู้สามารถรับมือกับความท้าทายที่กระทบกับชีวิตประจำ เช่น การเปลี่ยนแปลงสภาพภูมิอากาศ การจัดการภัยพิบัติสิ่งแวดล้อม และร่วมกันสะท้อนมุมมองจากสื่อมวลชนแสดงให้เห็นถึงศักยภาพของภูมิภาคเอเชีย
............................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/25409
