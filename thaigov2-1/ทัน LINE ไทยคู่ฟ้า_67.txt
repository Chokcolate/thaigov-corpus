รัฐบาลไทย-ข่าวทำเนียบรัฐบาล-ครม. เห็นชอบ 2 แคมเปญใหญ่ กระตุ้นการท่องเที่ยวช่วงปลายปี ตั้งแต่เดือน ก.ย. - ธ.ค. 62 ภายใต้โครงการ "ถึงเวลาทัวร์ ให้ทั่วไทย”

วันพุธที่ 9 ตุลาคม 2562
ครม. เห็นชอบ 2 แคมเปญใหญ่ กระตุ้นการท่องเที่ยวช่วงปลายปี ตั้งแต่เดือน ก.ย. - ธ.ค. 62 ภายใต้โครงการ "ถึงเวลาทัวร์ ให้ทั่วไทย”
..
#ไทยคู่ฟ้า ครม. เห็นชอบ 2 แคมเปญใหญ่ กระตุ้นการท่องเที่ยวช่วงปลายปี ตั้งแต่เดือน ก.ย. - ธ.ค. 62 ภายใต้โครงการ "ถึงเวลาทัวร์ ให้ทั่วไทย” >>
1.มาตรการ “ร้อยเดียว เที่ยวทั่วไทย” รัฐจับมือกับผู้ประกอบการโรงแรม ที่พัก สายการบิน สปา ฯลฯ จัดโปรโมชันขายแพ็กเกจท่องเที่ยวในราคา 100 บาท รวม 40,000 รายการ โดยการลงทะเบียนเพื่อร่วมซื้อแพ็กเกจทาง official line ของ ททท. รับสิทธิ์ใน link สู่หน้าการซื้อ package สามารถซื้อได้คนละ 1 รายการเท่านั้น มุ่งเน้นกลุ่มเป้าหมายนักท่องเที่ยวรุ่นใหม่ Gen X Gen Y และกลุ่มผู้มีกำลังการใช้จ่ายในระดับปานกลาง
2.มาตรการ “เที่ยววันธรรมดา ราคา SHOCK โลก” รัฐร่วมกับผู้ประกอบการโรงแรมที่พัก บริษัทนำเที่ยว สายการบิน แบรนด์สินค้าชั้นนำ ศูนย์การค้า สปา โรงพยาบาล ร้านอาหาร ร้านจิวเวลรี่ สวนสนุก ฯลฯ จัดกิจกรรมส่งเสริมการขายในราคาพิเศษสุด มอบสิทธิประโยชน์ และโปรแกรมบริการพิเศษต่าง ๆ ให้กับ นักท่องเที่ยวที่เดินทางท่องเที่ยวในวันธรรมดา ผ่านการจัดทำ Mini Site เว็บไซต์ และ Mobile Platform
โปรดติดตามรายละเอียด เช่น การคัดเลือกพื้นที่ดำเนินการ ประเภทของสินค้าและบริการด้านการท่องเที่ยว ฯลฯ ที่สามารถใช้สิทธิประโยชน์ได้ ในเร็ว ๆ นี้

ที่มา : https://www.thaigov.go.th/news/contents/details/23700
