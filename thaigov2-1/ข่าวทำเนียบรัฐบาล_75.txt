รัฐบาลไทย-ข่าวทำเนียบรัฐบาล-โฆษกรัฐบาล มั่นใจบัตรสวัสดิการแห่งรัฐ ช่วยพยุงเศรษฐกิจ และเกิดประโยชน์แท้จริง

วันอาทิตย์ที่ 18 สิงหาคม 2562
โฆษกรัฐบาล มั่นใจบัตรสวัสดิการแห่งรัฐ ช่วยพยุงเศรษฐกิจ และเกิดประโยชน์แท้จริง
ศาสตราจารย์นฤมล ภิญโญสินวัฒน์ โฆษกประจำสำนักนายกรัฐมนตรี  มั่นใจบัตรสวัสดิการแห่งรัฐ ช่วยพยุงเศรษฐกิจ และเกิดประโยชน์ตแท้จริง
วันนี้ (18 สิงหาคม 2562) ศาสตราจารย์นฤมล ภิญโญสินวัฒน์ โฆษกประจำสำนักนายกรัฐมนตรี เผยมั่นใจ บัตรสวัสดิการแห่งรัฐ เกิดประโยชน์ต่อเศรษฐกิจ โดยเฉพาะภาคการบริโภคที่ช่วยพยุงการขยายตัวของเศรษฐกิจ เพราะผลของการใช้จ่ายผ่านบัตรสวัสดิการแห่งรัฐ จำนวน 109,048.13 ล้านบาท (ร้อยละ 0.7 ของ Nominal GDP) มีส่วนสำคัญที่ทำให้การบริโภคภาคเอกชนในไตรมาสที่ 3 และ 4 ปี 2561 และไตรมาสที่ 1 ปี 2562 ขยายตัวถึงร้อยละ 5.2 5.4 และ 4.6 ตามลำดับ ซึ่งมากกว่าอัตราการขยายตัวของผลิตภัณฑ์มวลรวมภายในประเทศที่ขยายตัวร้อยละ 3.2 3.6 และ 2.8 ตามลำดับ ซึ่งสะท้อนให้เห็นว่า การบริโภคภาคเอกชนที่ได้อานิสงค์ส่วนหนึ่งจากบัตรสวัสดิการแห่งรัฐที่ช่วยให้เศรษฐกิจไม่ทรุดตัวลงมากกว่าที่เป็น (รายงานผลิตภัณฑ์มวลรวมภายในประเทศรายไตรมาส; สำนักงานสภาพัฒนาการเศรษฐกิจและสังคมแห่งชาติ)
นอกจากนี้ การดำเนินโครงการลงทะเบียนเพื่อสวัสดิการแห่งรัฐ ยังส่งเกิดประโยชน์ต่อภาครัฐเช่น มีฐานข้อมูลเชิงลึกเป็นรายบุคคลและพื้นที่ สามารถจัดสวัสดิการแบบถูกฝาถูกตัว ใช้งบประมาณคุ้มค่า ให้สวัสดิการที่ตรงกับความต้องการของผู้มีรายได้น้อย บรรเทาภาระค่าครองชีพที่จำเป็นของครัวเรือนได้ ใช้สวัสดิการที่ให้ผ่านบัตรสวัสดิการแห่งรัฐ ไม่มีการรั่วไหล ไม่มีการคอรัปชั่น ถ้าไม่ใช้เงินไม่หายไปไหน ยังคงอยู่ในกองทุนประชารัฐเพื่อเศรษฐกิจฐานรากด้วย
-----------------
สำนักโฆษก

ที่มา : https://www.thaigov.go.th/news/contents/details/22308
