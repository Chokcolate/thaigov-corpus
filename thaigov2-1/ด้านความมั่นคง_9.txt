รัฐบาลไทย-ข่าวทำเนียบรัฐบาล-​รมว.ทส. รับยื่นหนังสือการขอคัดค้านการส่งออกช้างไทยไปต่างประเทศ

วันจันทร์ที่ 22 กรกฎาคม 2562
​รมว.ทส. รับยื่นหนังสือการขอคัดค้านการส่งออกช้างไทยไปต่างประเทศ
นายวราวุธ  ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม รับยื่นหนังสือการขอคัดค้านการส่งออกช้างไทยไปต่างประเทศ จากองค์กรเพื่อสิทธิสัตว์แห่งประเทศไทย (THAILAND ANIMAL RIGHTS ALLIANCE) ซึ่งประกอบด้วย องค์กรสวัสดิภาพสัตว์ และกลุ่มคนรักสั
รมว.ทส. รับยื่นหนังสือการขอคัดค้านการส่งออกช้างไทยไปต่างประเทศ
วันนี้ (22 กรกฎาคม 2562) นายวราวุธ  ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม รับยื่นหนังสือการขอคัดค้านการส่งออกช้างไทยไปต่างประเทศ จากองค์กรเพื่อสิทธิสัตว์แห่งประเทศไทย (THAILAND ANIMAL RIGHTS ALLIANCE) ซึ่งประกอบด้วย องค์กรสวัสดิภาพสัตว์ และกลุ่มคนรักสัตว์ทั่วประเทศ ที่ได้เคลื่อนไหวช่วยเหลือสัตว์ที่ตกอยู่ในสถานะยากลำบากในประเทศไทยกว่า 30 องค์กร ณ ห้องประชุมศักดิ์สิทธิ์  ตรีเดช กระทรวงทรัพยากรธรรมชาติและสิ่งแวดล้อม
รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) กล่าวเน้นย้ำกับผู้แทนกลุ่มองค์กรฯ ว่า “ช้างไทยจะไม่ส่งออกไปต่างประเทศ” เพราะ “ช้าง” ถือเป็นสัญลักษณ์ของประเทศไทย และมีคนให้ความสำคัญมากมายทั้งในไทยและต่างประเทศ การขนส่งช้างไปนอกประเทศไทย ก่อให้เกิดผลกระทบ ทั้งในเรื่องการดูแลช้างในถิ่นที่อยู่ใหม่ การขนส่งที่ใช้เวลายาวนานอาจสร้างความเครียดและเกิดการบาดเจ็บ รวมถึงอาจเป็นการสร้างแรงจูงใจให้เกิดการแอบอ้าง ในการค้าช้างและชิ้นส่วนช้างได้ สำหรับช้างที่ถูกส่งออกไปแล้ว จะมีการติดตามความคืบหน้า ถึงวิธีการนำช้างกลับมา หรือหาแนวทางอื่นๆ  ในการช่วยเหลือต่อไป
รมว.ทส. กล่าวทิ้งท้ายว่า การเข้ามาดูแลกระทรวงทรัพยากรธรรมชาติและสิ่งแวดล้อม สิ่งสำคัญไม่เพียงแต่การดูแลทรัพยากรธรรมชาติและสิ่งแวดล้อมให้ยั่งยืน ได้ดูแลสัตว์ป่าทั้งในน้ำและบนบก แต่รวมไปถึงการดูแลความเป็นอยู่และสนับสนุนการทำงานของพี่น้อง เพื่อนๆ เจ้าหน้าที่ทุกคน ที่อยู่ภายใต้สังกัดกระทรวง และขอเป็นกำลังสำคัญให้ทุกหน่วยงาน ทุกองค์กร โดยจะนำทุกประเด็นที่นำเสนอ มาปฏิบัติโดยเร็วที่สุด

ที่มา : https://www.thaigov.go.th/news/contents/details/21696
