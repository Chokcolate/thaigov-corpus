รัฐบาลไทย-ข่าวทำเนียบรัฐบาล-รมว.ยุติธรรม มอบหมายให้เลขานุการ รมว.ยุติธรรม และคณะ เข้าพบผู้บัญชาการตำรวจแห่งชาติ  เพื่อหารือและบูรณาการทำงานร่วมกันระหว่างหน่วยงาน ในการช่วยเหลือผู้เสียหายจากการลงทุนแชร์แม่มณี

วันศุกร์ที่ 1 พฤศจิกายน 2562
รมว.ยุติธรรม มอบหมายให้เลขานุการ รมว.ยุติธรรม และคณะ เข้าพบผู้บัญชาการตำรวจแห่งชาติ  เพื่อหารือและบูรณาการทำงานร่วมกันระหว่างหน่วยงาน ในการช่วยเหลือผู้เสียหายจากการลงทุนแชร์แม่มณี
รมว.ยุติธรรม มอบหมายให้เลขานุการ รมว.ยุติธรรม และคณะ เข้าพบผู้บัญชาการตำรวจแห่งชาติ เพื่อหารือและบูรณาการทำงานร่วมกันระหว่างหน่วยงานในการช่วยเหลือผู้เสียหายจากการลงทุนแชร์แม่มณี
ในวันศุกร์ที่ ๑ พฤศจิกายน ๒๕๖๒ เวลา ๑๓.๐๐ น.
ณ ตึกสำนักงาน ผบ.ตร. สำนักงานตำรวจแห่งชาติ
นายสมศักดิ์ เทพสุทิน รัฐมนตรีว่าการกระทรวงยุติธรรม
มอบหมายให้ ว่าที่ร้อยตรี ธนกฤต จิตรอารีย์รัตน์ เลขานุการรัฐมนตรีว่าการกระทรวงยุติธรรม
พร้อมด้วย พันตำรวจเอก สุชาติ วงศ์อนันต์ชัย หัวหน้าผู้ตรวจราชการกระทรวงยุติธรรม
พันตำรวจเอก ไพสิฐ วงศ์เมือง อธิบดีกรมสอบสวนคดีพิเศษ
พันตำรวจโท กรวัชร์ ปานประภากร รองอธิบดีกรมสอบสวนคดีพิเศษ
และนายปิยะศิริ วัฒนวรางกูร ผู้อำนวยการกองคดีธุรกิจการเงินนอกระบบ กรมสอบสวนคดีพิเศษ และคณะ
เดินทางเข้าพบ พลตำรวจเอก จักรทิพย์ ชัยจินดา ผู้บัญชาการตำรวจแห่งชาติ
เพื่อหารือและบูรณาการทำงานร่วมกันระหว่างหน่วยงานในการช่วยเหลือผู้เสียหาย
จากการลงทุนแชร์แม่มณี รวมถึงการเร่งติดตามยึดอายัดทรัพย์สิน
มาคืนให้แก่ผู้ที่ได้รับความเสียหายอย่างเร่งด่วนต่อไป
ว่าที่ร้อยตรี ธนกฤตฯ กล่าวว่า ได้รับมอบหมายจากนายสมศักดิ์ เทพสุทิน รัฐมนตรีว่าการกระทรวงยุติธรรม
ให้เป็นหัวหน้าคณะมาหารือในการทำงานร่วมกันกับสำนักงานตำรวจแห่งชาติในประเด็น คือ
การเปิดศูนย์ยุติธรรมสร้างสุขที่เป็นศูนย์รับเรื่องราวร้องทุกข์ เพื่อให้ประชาชนได้เข้าถึง ลดความเหลื่อมล้ำ
รวมถึงปัญหาที่ไมได้รับการแก้ไขในภาคสังคม เพื่อรับเรื่องร้องทุกข์จากประชาชน ซึ่งในศูนย์นี้แบ่งเป็น ๓ มิติ
คือ การรับเรื่องราวร้องทุกข์ในภาคสังคม การรับเรื่องราวร้องทุกข์ปัญหาด้านสิ่งแวดล้อม
และการรับเรื่องราวร้องทุกข์ปัญหาด้านด้านเศรษฐกิจ
โดยหลังจากเปิดศูนย์ยุติธรรมสร้างสุขแล้ว ได้มีประชาชนมายื่นเรื่องที่เกี่ยวกับคดีดังตอนนี้คือเรื่องแชร์แม่มณี
หลังจากนั้น รัฐมนตรีว่าการกระทรวงยุติธรรม ได้สั่งการให้อธิบดีกรมสอบสวนคดีพิเศษ
นำเรื่องดังกล่าวเข้าหารือกับคณะทำงานเพื่อนำคดีดังกล่าวขึ้นมาเป็นคดีพิเศษ
ซึ่งขณะนี้อธิบดีกรมสอบสวนคดีพิเศษ ได้ลงนามรับเป็นคดีพิเศษแล้ว
สำหรับข้อหารือคดีดังกล่าวกับ ผบ.ตร. เนื่องจากมีการร้องทุกข์กล่าวโทษไว้หลายท้องที่ บางส่วนไปร้องที่
กองปราบปราม จึงได้ขอความร่วมมือจาก ผบ.ตร. ให้มีข้อสั่งการไปยังพื้นที่ต่างๆ ให้ทำการสืบสวนสอบสวน
ให้แล้วเสร็จ และโอนสำนวนคดีดังกล่าวมาที่กรมสอบสวนคดีพิเศษในวันที่ ๑๕ พฤศจิกายนนี้
โดยขณะนี้ประชาชนยังสามารถไปร้องทุกข์กับทางเจ้าหน้าที่ตำรวจได้ และสามารถลงทะเบียนร้องทุกข์
ผ่านทางเว็บไซต์ของกรมสอบสวนคดีพิเศษได้ โดยสำนวนทั้งหมดจะถูกรวมและส่งมาเป็นคดีพิเศษ
ให้กับกรมสอบสวนคดีพิเศษ ในวันที่ ๑๕ พฤศจิกายนนี้ ซึ่งจากนี้ไปทางกรมสอบสวนคดีพิเศษ
จะเป็นเจ้าภาพหลักในการดำเนินการเพราะเข้าเงื่อนไขพระราชบัญญัติคดีพิเศษ มีผู้เสียหายมากกว่า ๓๐๐ คน
มีทุนทรัพย์ความเสียหายเกิน ๑๐๐ ล้านบาท
ทั้งนี้ หากประชาชนที่ได้รับความเสียหายจากกรณีดังกล่าว หรือไม่ได้รับความเป็นธรรม
สามารถติดต่อสอบถามได้ที่ ศูนย์ยุติธรรมสร้างสุข โทร. ๑๑๑๑ กด ๗๗
โดยในวันที่​ ๗​ พฤศจิกายน​ นี้ รัฐมนตรีว่าการกระทรวงยุติธรรม จะแถลงข่าวผลการดำเนินงานของศูนย์ยุติธรรมสร้างสุข
ในเรื่องการให้ความช่วยเหลือผู้เสียหายจากการลงทุนแชร์แม่มณีด้วย

ที่มา : https://www.thaigov.go.th/news/contents/details/24241
