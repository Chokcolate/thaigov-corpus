รัฐบาลไทย-ข่าวทำเนียบรัฐบาล-ปลัดกอบชัยฯ ลงพื้นที่ จ.สงขลา ประชุมหัวหน้าส่วนราชการของกระทรวงอุตสาหกรรมในพื้นที่ภาคใต้

วันศุกร์ที่ 11 ตุลาคม 2562
ปลัดกอบชัยฯ ลงพื้นที่ จ.สงขลา ประชุมหัวหน้าส่วนราชการของกระทรวงอุตสาหกรรมในพื้นที่ภาคใต้
นายกอบชัย สังสิทธิสวัสดิ์ ปลัดกระทรวงอุตสาหกรรม ลงพื้นที่จังหวัดสงขลา ประชุมหัวหน้าส่วนราชการของกระทรวงอุตสาหกรรมในพื้นที่ภาคใต้
จังหวัดสงขลา : 10 ตุลาคม 2562 นายกอบชัย สังสิทธิสวัสดิ์ ปลัดกระทรวงอุตสาหกรรม ลงพื้นที่จังหวัดสงขลา ประชุมหัวหน้าส่วนราชการของกระทรวงอุตสาหกรรมในพื้นที่ภาคใต้ เพื่อมอบแนวนโยบายการดำเนินงานและติดตามประเด็นข้อร้องเรียนเกี่ยวกับการประกอบการในพื้นที่พร้อมหาแนวทางการแก้ไขปัญหาร่วมกัน เน้นให้ทุกหน่วยงานนำระบบธรรมาภิบาลสิ่งแวดล้อมมาปรับใช้ในการส่งเสริมพัฒนาสถานประกอบการเพื่อให้อุตสาหกรรมอยู่ร่วมกับชุมชนได้อย่างยั่งยืน
โดยมีนายณัฐพล ณัฐฏสมบูรณ์ นายเอกภัทร วังสุวรรณ ผู้ตรวจราชการกระทรวงอุตสาหกรรม นายประกอบ วิวิธจินดา ผู้ตรวจราชการกระทรวงอุตสาหกรรม รักษาราชการแทนอธิบดีกรมโรงงานอุตสาหกรรม นายวันชัย พนมชัย เลขาธิการสำนักงานมาตรฐานผลิตภัณฑ์อุตสาหกรรม นายทองชัย ชวลิตพิเชฐ อธิบดีกรมโรงงานอุตสาหกรรม รักษาราชการแทนผู้อำนวยการสำนักงานเศรษฐกิจอุตสาหกรรม และหัวหน้าส่วนราชการของกระทรวงอุตสาหกรรมในพื้นที่ภาคใต้ ร่วมประชุม ณ ห้องประชุมท่าอากาศยานหาดใหญ่ จังหวัดสงขลา

ที่มา : https://www.thaigov.go.th/news/contents/details/23745
