รัฐบาลไทย-ข่าวทำเนียบรัฐบาล-นรม. และ รมว.กห. สั่งทุกเหล่าทัพ ร่วมสนับสนุนจัดประชุม รมว.กห.อาเซียนให้สมเกียรติ มุ่งดำรงแนวคิดหลัก “ความมั่นคงที่ยั่งยืน”

วันจันทร์ที่ 11 พฤศจิกายน 2562
นรม. และ รมว.กห. สั่งทุกเหล่าทัพ ร่วมสนับสนุนจัดประชุม รมว.กห.อาเซียนให้สมเกียรติ มุ่งดำรงแนวคิดหลัก “ความมั่นคงที่ยั่งยืน”
พล.อ.ประยุทธ์ จันทร์โอชา นรม. และ รมว.กห. ได้สั่งการให้ทุกเหล่าทัพ เตรียมความพร้อมสนับสนุนการจัดประชุม รมว.กห.อาเซียนอย่างไม่เป็นทางการ ( ADMM Retreat ) และการประชุม รมว.กห.อาเซียนกับ รมว.กห.ประเทศคู่เจรจา ครั้งที่ 6 ( ADMM - Plus )
พล.อ.ประยุทธ์ จันทร์โอชา นรม. และ รมว.กห. ได้สั่งการให้ทุกเหล่าทัพ เตรียมความพร้อมสนับสนุนการจัดประชุม รมว.กห.อาเซียนอย่างไม่เป็นทางการ ( ADMM Retreat ) และการประชุม รมว.กห.อาเซียนกับ รมว.กห.ประเทศคู่เจรจา ครั้งที่ 6 ( ADMM - Plus ) ที่ กห.กำหนดเป็นเจ้าภาพจัดให้มีขึ้นระหว่าง 16- 19 พ.ย.62 ณ รร. Avani+ Riverside กรุงเทพฯ ให้เป็นไปด้วยความเรียบร้อย ประสบความสำเร็จ สมเกียรติของ กห.และประเทศไทย ในฐานะประธานอาเซียนในปี 62
โดยขอให้ดำรงแนวคิดหลักในการเสริมสร้างความร่วมมือในกรอบ-ADMM-และ-ADMM-Plus-คือ “ความมั่นคงที่ยั่งยืน” พร้อมทั้งมุ่งส่งเสริมความไว้เนื้อเชื่อใจ และเสริมสร้างความร่วมมือด้านความมั่นคงระหว่างอาเซียนกับประเทศมหาอำนาจในภูมิภาคให้ครอบคลุมในทุกมิติ ยึดหลักความเป็นแกนกลางของอาเซียน-(ASEAN-Centrality) เป็นหัวใจสำคัญในการตอบสนองอย่างมีประสิทธิภาพต่อความท้าทายด้านความมั่นคงที่สำคัญของภูมิภาค
โฆษก กห. กล่าวเพิ่มเติมว่า รมว.กห.ประเทศต่างๆ จะเริ่มทยอยเดินทางมาตั้งแต่ 16 พ.ย.62 โดยมีกิจกรรมที่สำคัญดังนี้
16 พ.ย.62 : - การหารือทวิภาคี
17 พ.ย.62 : - การประชุม รมว.กห.อาเซียน อย่างไม่เป็นทางการ (ADMM Retreat)
- การประชุม รมว.กห.อาเซียน +1 อย่างไม่เป็นทางการ (ADMM+1 Informal Meeting)
18 พ.ย.62 : - พิธีเปิดงาน Defense & Security 2019
- การประชุม ADMM-Plus ครั้งที่ 6
- การส่งมอบการเป็นประธานการประชุม ADMM ให้กับ กห.เวียดนาม
19 พ.ย. 62 : กิจกรรมสันทนาการ

ที่มา : https://www.thaigov.go.th/news/contents/details/24479
