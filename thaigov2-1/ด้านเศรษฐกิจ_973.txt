รัฐบาลไทย-ข่าวทำเนียบรัฐบาล-รัฐมนตรีฯ สุริยะ กล่าวปาฐกถาพิเศษ "พลังประชารัฐนำอุตสาหกรรมไทยสู่อนาคต"

วันจันทร์ที่ 2 ธันวาคม 2562
รัฐมนตรีฯ สุริยะ กล่าวปาฐกถาพิเศษ "พลังประชารัฐนำอุตสาหกรรมไทยสู่อนาคต"
ายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม ร่วมกล่าวปาฐกถาในงาน “แนวหน้า ฟอรั่ม ครั้งที่ 2 สานพลังประชารัฐ สร้างเศรษฐกิจไทย” ณ โรงแรมมิราเคิลแกรนด์ คอนเวนชั่น หลักสี่
วันที่ 28 พฤศจิกายน 2562 นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม ร่วมกล่าวปาฐกถาในงาน “แนวหน้า ฟอรั่ม ครั้งที่ 2 สานพลังประชารัฐ สร้างเศรษฐกิจไทย” ในหัวข้อ พลังประชารัฐนำอุตสาหกรรมไทยสู่อนาคต จัดโดยหนังสือพิมพ์แนวหน้า และมีนายอุตตม สาวนายน รัฐมนตรีว่าการกระทรวงการคลัง ร่วมกล่าวปาฐกถา และนางผาณิต พูนศิริวงศ์ ผู้บริหารหนังสือพิมพ์แนวหน้าให้การต้อนรับ ณ โรงแรมมิราเคิลแกรนด์ คอนเวนชั่น หลักสี่
“กระทรวงอุตสาหกรรมจะเดินหน้าต่อ ยอดขยายผลเพื่อให้เกิดการพัฒนาในมิติต่างๆ อย่างครอบคลุม รอบด้านมากขึ้น และเร่งเครื่องยนต์ขับเคลื่อนเศรษฐกิจไทยอย่างเต็มที่เชื่อมั่นเป็นอย่างยิ่งว่าจะได้เห็นการเติบโตทางเศรษฐกิจในแง่ของการลงทุน โดยเฉพาะในเขตพัฒนาพิเศษภาคตะวันออก (EEC) ซึ่งขณะนี้มีความชัดเจนของโครงการลงทุนโครงสร้างพื้นฐานที่ทยอยลงนามร่วมทุน ทั้งรถไฟความเร็วสูงเชื่อม 3 สนามบิน ท่าเรืออุตสาหกรรมมาบตาพุด” นายสุริยะฯกล่าว
รัฐมนตรีว่าการกระทรวงอุตสาหกรรมกล่าวต่อว่า ภาคอุตสาหกรรมที่ถือเป็นตัวจักรสำคัญในการขับเคลื่อนเศรษฐกิจของประเทศ จะก้าวต่อไปได้ ต้องเกิดขึ้นภายใต้ การสานพลังประชารัฐ โดยภาครัฐจะเป็นผู้สนับสนุน และอำนวยความสะดวกให้ภาคเอกชน และเปิดโอกาสให้ประชาชนได้เข้ามามีส่วนร่วมตามกระบวนการประชาธิปไตย เพื่อให้ประชาชนเข้าใจการบริหารงานของรัฐบาลในเรื่องต่างๆ ต้องมีการทำงานร่วมกันในรูปแบบ “เครือข่ายประชารัฐ” ซึ่งจะเป็นกลไกสำคัญที่เชื่อมโยงและเสริมสร้างการมีส่วนร่วมของทุกภาคส่วนเข้าด้วยกัน #กระทรวงอุตสาหกรรม #รัฐมนตรีว่าการกระทรวงอุตสาหกรรม #รัฐมนตรีสุริยะ

ที่มา : https://www.thaigov.go.th/news/contents/details/24956
