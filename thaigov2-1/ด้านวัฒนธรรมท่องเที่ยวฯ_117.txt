รัฐบาลไทย-ข่าวทำเนียบรัฐบาล-กระทรวงวัฒนธรรมแถลงข่าวพิธีประกาศผลรางวัลโทรทัศน์ทองคำ ครั้งที่ 34 ประจำปี 2562

วันพุธที่ 12 กุมภาพันธ์ 2563
กระทรวงวัฒนธรรมแถลงข่าวพิธีประกาศผลรางวัลโทรทัศน์ทองคำ ครั้งที่ 34 ประจำปี 2562
กระทรวงวัฒนธรรมแถลงข่าวพิธีประกาศผลรางวัลโทรทัศน์ทองคำ ครั้งที่ 34 ประจำปี 2562 พร้อมประกาศเกียรติคุณผู้ได้รับ “รางวัลเกียรติยศคนทีวี”  ประจำปี 25632 “Life Time Achievement Awards” ซึ่งเป็นผู้ที่มีผลงานคุณภาพและมีคุณูปการต่อวงการโทรทัศน์ไทยทั้งเบื้อ
วันอังคารที่ 11 กุมภาพันธ์ 2563 เวลา 13.00 น. ณ ศูนย์ประชุม ชั้น 8 กระทรวงวัฒนธรรม นายกฤษศญพงษ์ ศิริ ปลัดกระทรวงวัฒนธรรมมอบหมายให้ นายประสพ  เรียงเงิน ผู้ตรวจราชการกระทรวงวัฒนธรรม เป็นประธานในงานแถลงข่าวพิธีประกาศผลรางวัลโทรทัศน์ทองคำ ครั้งที่ 34 ประจำปี 2562 ร่วมด้วยคณะกรรมการโทรทัศน์ทองคำ นำโดย พยงค์ คชาลัย ประธานมูลนิธิ จำนง รังสิกุล และ ประธานคณะกรรมการตัดสิน พร้อมด้วย ดร. ณ ฤดี เคียงศิริ ประธานคณะกรรมการอำนวยการจัดงานโทรทัศน์ทองคำ
รศ.อรุณีประภา หอมเศรษฐี ประธานคณะกรรมการคัดเลือก และ นคร วีระประวัติ รองประธานคณะกรรมการอำนวยการฯ  ร่วมกับ กรมส่งเสริมวัฒนธรรม กองทุนพัฒนาสื่อปลอดภัยและสร้างสรรค์ จับมือแถลงข่าวการจัดงานพิธีประกาศผลรางวัลโทรทัศน์ทองคำ ครั้งที่ 34 ประจำปี 2562  ณ ห้องประชุม ชั้น 8 กระทรวงวัฒนธรรม
พร้อมทั้ง ประกาศเกียรติคุณผู้ได้รับ “รางวัลเกียรติยศคนทีวี” ประจำปี 25632 “Life Time Achievement Awards” ซึ่งเป็นผู้ที่มีผลงานคุณภาพและมีคุณูปการต่อวงการโทรทัศน์ไทยทั้งเบื้องหน้าและเบื้องหลัง พร้อมเปิดโผผู้เข้าชิงรางวัล ผู้ที่มีผลงานเข้มข้น ทั้งสาระและความบันเทิง
ทั้งนี้ พิธีประกาศผลรางวัลโทรทัศน์ทองคำ ครั้งที่ 34 ประจำปี 2562 จะจัดขึ้นในวันเสาร์ที่ 29 กุมภาพันธ์ 2563 เวลา 17.00 น. ณ หอประชุมใหญ่ ศูนย์วัฒนธรรมแห่งประเทศไทย และออกอากาศเวลา 22.45 น. ทางช่อง 3 กด 33 สอบถามรายละเอียดเพิ่มเติม โทรสายด่วนวัฒนธรรม 1765

ที่มา : https://www.thaigov.go.th/news/contents/details/26470
