รัฐบาลไทย-ข่าวทำเนียบรัฐบาล-จุรินทร์ หนุน  Big data -เทคโนโลยีทันสมัย  พัฒนา กิจการฮาลาลประเทศไทยให้เป็นผู้นำในระดับนานาชาติ

วันศุกร์ที่ 20 ธันวาคม 2562
จุรินทร์ หนุน  Big data -เทคโนโลยีทันสมัย  พัฒนา กิจการฮาลาลประเทศไทยให้เป็นผู้นำในระดับนานาชาติ
20 ธันวาคม 2562 เวลา 13.00 น.  นายจุรินทร์ ลักษณวิศิษฏ์ รองนายกรัฐมนตรีและรัฐมนตรีว่าการกระทรวงพาณิชย์  เป็นประธานพิธีเปิดงาน Thailand Halal Assembly 2019
โดยงานนี้จัด เป็นครั้งที่ 6 ภายใต้แนวคิด Algorithmic Touch of Halal นายจุรินทร์ กล่าวว่า  ซึ่งถือเป็นแนวคิดที่ ทันสมัย ที่มุ่งส่งเสริมกระบวนการพัฒนาฮาลาลของประเทศไทย ด้วยการบูรณา การวิทยาศาสตร์และเทคโนโลยีสารสนเทศเข้ากับงานฮาลาลอย่างเป็นระบบ อันจะ แสดงในเห็นถึงบทบาทเชิงประจักษ์ ของการเป็นผู้นาทางด้านกิจการฮาลาลของ ประเทศไทย
ทั้งมีจุดมุ่งหมายชัดเจนในการพัฒนาศักยภาพด้านอุตสาหกรรม การค้า และการตลาดฮาลาลของประเทศ ทั้งที่เป็นอาหารและไม่ใช่อาหาร ตลอดจนภาคบริการ ให้มีการขยายตัวเพิ่มขึ้นอย่างต่อเนื่อง ทั้งในและต่างประเทศ ซึ่งรัฐบาลมีนโยบายชัดเจนที่จะผลักดันประเทศไทยเป็นครัวของโลก เป็น หนึ่งในผู้นำด้านฮาลาลทั้งส่วนที่เป็นอาหาร และที่มิใช่อาหาร รวมถึงภาคบริการ โดยเน้นการสร้างความเชื่อมั่นต่อผลิตภัณฑ์และบริการฮาลาลของไทย และผนวก การทางานตามแนวทางศาสนารับรอง วิทยาศาสตร์รองรับ เพื่อนาฮาลาลประเทศ ไทยสู่ความเป็น Thailand Diamond Halal
"ผมเชื่อมั่นว่าผู้เข้าร่วมงานทุกท่านจะได้รับข้อมูล ความรู้ และประสบการณ์ มากมาย เกี่ยวกับฮาลาลประเทศไทย วิทยาศาสตร์ฮาลาล และเทคโนโลยีฮาลาล ผ่านนิทรรศการ Algorithmic Touch of Halal และการประชุมวิชาการนานาชาติ โดยนักวิชาการ ผู้ทรงคุณวุฒิที่มีประสบการณ์ รวมทั้งหน่วยงานรับรอง ด้านฮาลาลต่างๆ ที่จะมาให้มุมมองที่น่าสนใจเกี่ยวกับพัฒนาการใหม่ๆ ของฮาลาล ตลอดจนการประยุกต์ใช้นวัตกรรมและเทคโนโลยีสมัยใหม่ " นายจุรินทร์ กล่าว
สำหรับด้านนวัตกรรมและเทคโนโลยีสมัยใหม่ เช่น  Big data ปัญญาประดิษฐ์ และบล็อกเชนในการสร้างพัฒนาและสร้างมูลค่าเพิ่มให้กับสินค้า และบริการฮาลาล และสร้างความเชื่อมั่นต่อผู้บริโภค เพื่อขับเคลื่อนและยกระดับ เครื่องหมายฮาลาลไทยในระดับประเทศและระดับสากล จึงเชื่อว่าหลังจากนี้จะสามารถ พัฒนาการจัดงาน Thailand Halal Assembly อย่างต่อเนื่อง เพื่อพัฒนากิจการฮาลาลประเทศไทยให้เป็นผู้นำในระดับนานาชาติ

ที่มา : https://www.thaigov.go.th/news/contents/details/25373
