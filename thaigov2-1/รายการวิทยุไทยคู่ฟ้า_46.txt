รัฐบาลไทย-ข่าวทำเนียบรัฐบาล-โครงการประกันรายได้เกษตรกรชาวสวนปาล์มน้ำมัน

วันอังคารที่ 3 กันยายน 2562
โครงการประกันรายได้เกษตรกรชาวสวนปาล์มน้ำมัน
วันอังคารที่ 3 กันยายน 2562
​
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลอนุมัติหลักการโครงการประกันรายได้เกษตรกรชาวสวนปาล์มน้ำมัน ปี 2562 – 2563 เพื่อช่วยบรรเทาความเดือดร้อนของเกษตรกรอันเนื่องจากปัญหาผลผลิตล้นตลาดและราคาผลผลิตตกต่ำ โดยกำหนดรายได้ที่เกษตรกรควรได้รับจากการขายผลปาล์มทะลายคุณภาพน้ำมัน 18% ที่กิโลกรัมละ 4.00 บาท ณ หน้าโรงงานสกัดน้ำมันปาล์ม ครอบคลุมเกษตรกรชาวสวนปาล์มน้ำมันที่ขึ้นทะเบียนไว้ทุกครัวเรือน ให้ความช่วยเหลือครัวเรือนละไม่เกิน 25 ไร่ และต้องเป็นพื้นที่ปลูกต้นปาล์มที่ให้ผลผลิตแล้ว หรืออายุไม่น้อยกว่า 3 ปี และภาครัฐจะจ่ายเงินชดเชยส่วนต่างระหว่างอัตราประกันรายได้กับราคาตลาดอ้างอิงให้แก่เกษตรกร โดยมีเป้าหมายให้เกษตรกรมีรายได้ที่มั่นคงและมีคุณภาพชีวิตที่ดีขึ้น
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/22740
