รัฐบาลไทย-ข่าวทำเนียบรัฐบาล-ก.อุตฯ หารือ PTTGC  ร่วมผลักดันงานจิตอาสาพัฒนาคุณภาพน้ำ คลองขุดเจ้าเมืองในพื้นที่ลัดหลวง จ.สมุทรปราการ

วันอังคารที่ 10 มีนาคม 2563
ก.อุตฯ หารือ PTTGC  ร่วมผลักดันงานจิตอาสาพัฒนาคุณภาพน้ำ คลองขุดเจ้าเมืองในพื้นที่ลัดหลวง จ.สมุทรปราการ
นางวรวรรณ  ชิตอรุณ  รองปลัดกระทรวงอุตสาหกรรม ในฐานะผู้อำนวยการศูนย์จิตอาสากระทรวงอุตสาหกรรม  ร่วมประชุม  หารือ PTTGC  ร่วมผลักดันงานจิตอาสาพัฒนาคุณภาพน้ำ คลองขุดเจ้าเมืองในพื้นที่ลัดหลวง จ.สมุทรปราการ
วันนี้ (10 มีนาคม 2563)  นางวรวรรณ  ชิตอรุณ  รองปลัดกระทรวงอุตสาหกรรม ในฐานะผู้อำนวยการศูนย์จิตอาสากระทรวงอุตสาหกรรม  ร่วมประชุมกับนายคงกระพัน  อินทรแจ้ง ประธานเจ้าหน้าที่บริหาร บริษัท พีทีที    โกลบอล เคมีคอล จำกัด (มหาชน) (PTTGC) และคณะ  ซึ่งเป็นเครือข่ายจิตอาสาของกระทรวงอุตสาหกรรม     เพื่อหารือเกี่ยวกับแนวทางการร่วมดำเนินงานการพัฒนาคุณภาพน้ำของคลองขุดเจ้าเมืองในพื้นที่  ลัดหลวง จังหวัดสมุทรปราการ  ซึ่งผลการหารือเป็นไปด้วยดี  โดย PTTGC ยินดีให้ความร่วมมือและสนับสนุนงานจิตอาสาพัฒนาคุณภาพน้ำของกระทรวงอุตสาหกรรม  ตลอดจนงานจิตอาสาอื่นๆ  อันจะเป็นประโยชน์ต่อประชาชนและประเทศโดยรวมต่อไป   โดยมีนางอัญชลี  ยิ่งทวีสิทธิกุล ผู้เชี่ยวชาญเฉพาะด้านสิ่งแวดล้อม กรมโรงงานอุตสาหกรรม   นางพงษ์ศิริ  วรรณศรี  ผู้อำนวยการกองตรวจและประเมินผล เลขานุการศูนย์ฯ และนายเศรษฐา  ขันตี  หัวหน้ากลุ่มโรงงานอุตสาหกรรม สำนักงานอุตสาหกรรมจังหวัดสมุทรปราการ พร้อมเจ้าหน้าที่ที่เกี่ยวข้อง ร่วมประชุม  ณ ห้องประชุม 1804 ศูนย์เอนเนอร์ยี่คอมเพล็กซ์ ปตท.

ที่มา : https://www.thaigov.go.th/news/contents/details/27044
