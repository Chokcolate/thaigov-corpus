รัฐบาลไทย-ข่าวทำเนียบรัฐบาล-กระทรวงยุติธรรม เปิดเวทีเสวนารับฟังความคิดเห็นร่างพระราชบัญญัติยาเสพติดให้โทษ (ฉบับที่ ..) พ.ศ. .... (การยกเลิกพืชกระท่อมจากยาเสพติดให้โทษ)

วันพุธที่ 15 มกราคม 2563
กระทรวงยุติธรรม เปิดเวทีเสวนารับฟังความคิดเห็นร่างพระราชบัญญัติยาเสพติดให้โทษ (ฉบับที่ ..) พ.ศ. .... (การยกเลิกพืชกระท่อมจากยาเสพติดให้โทษ)
กระทรวงยุติธรรม เปิดเวทีเสวนารับฟังความคิดเห็นร่างพระราชบัญญัติยาเสพติดให้โทษ (ฉบับที่ ..) พ.ศ. .... (การยกเลิกพืชกระท่อมจากยาเสพติดให้โทษ)
ในวันพุธที่ ๑๕ มกราคม ๒๕๖๓ เวลา ๐๙.๐๐ น. ณ โรงแรมเซ็นจูรี่ พาร์ค กรุงเทพมหานคร นายสมศักดิ์ เทพสุทิน รัฐมนตรีว่าการกระทรวงยุติธรรม เป็นประธานในการประชุมเชิงปฏิบัติการเพื่อรับฟังความคิดเห็นร่างพระราชบัญญัติยาเสพติดให้โทษ (ฉบับที่ ..) พ.ศ. .... (การยกเลิกพืชกระท่อมจากยาเสพติดให้โทษ) เพื่อระดมความคิดเห็นและข้อเสนอแนะในการจัดทำร่างพระราชบัญญัติยาเสพติดให้โทษ (ฉบับที่ ..) พ.ศ. .... และประกอบการพิจารณาวิเคราะห์ผลกระทบที่อาจเกิดขึ้นจากกฎหมายให้มีความสมบูรณ์ต่อไป
โดยมี นายนิยม เติมศรีสุข เลขาธิการคณะกรรมการป้องกันและปราบปรามยาเสพติด นายวัลลภ นาคบัว ผู้อำนวยการสำนักงานกิจการยุติธรรม นักวิชาการ หน่วยงานในกระบวนการยุติธรรม สภาวิชาชีพ ภาคเอกชน ภาคประชาชน และสื่อมวลชน กว่า ๑๕๐ คน เข้าร่วมฯ
ในการนี้ ที่ประชุมจัดให้มีการเสวนาในหัวข้อ “หลักการ เหตุผลความจำเป็นในการจัดทำร่างพระราชบัญญัติยาเสพติดให้โทษ (ฉบับที่ ..) พ.ศ. .... โดยมีผู้ร่วมเสวนา อาทิ นพ.ปราโมทย์ เสถียรรัตน์ รองอธิบดีกรมพัฒนาการแพทย์แผนไทยและการแพทย์ทางเลือก นายวชิระ อำพนธ์ ที่ปรึกษาสำนักงานคณะกรรมการอาหารและยา รศ.ดร.เอกสิทธิ์ กุมารสิทธิ์ อาจาร์ยประจำคณะวิทยาศาสตร์ มหาวิทยาลัยสงขลานครินทร์ ภก.ดร.อนันต์ชัย อัศวเมฆิน อาจาร์ประจำคณะเภสัชศาสตร์ มหาวิทยาลัยมหิดล และนายพิทยา จินาวัฒน์ อดีตรองปลัดกระทรวงยุติธรรม ผู้ดำเนินการเสวนา
ทั้งนี้ ได้เปิดให้ร่วมแสดงความคิดเห็นผ่านทางแบบสอบถามออนไลน์ ระว่างวันที่ ๓ - ๑๗ มกราคม ๒๕๖๓ เพื่อระดมความคิดเห็นและข้อเสนอแนะจากภาคส่วนต่างๆ ทั้งจากหน่วยงานในกระบวนการที่เกี่ยวข้องกับการแก้ไขปัญหายาเสพติด สภาวิชาชีพ ภาคเอกชน และภาคประชาชน

ที่มา : https://www.thaigov.go.th/news/contents/details/25822
