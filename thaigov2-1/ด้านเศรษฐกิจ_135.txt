รัฐบาลไทย-ข่าวทำเนียบรัฐบาล-รมว.อุตฯ มอบนโยบาย กสอ.เน้นส่งเสริมและพัฒนาอุตฯเป้าหมาย ดันผู้ประกอบการสู่ยุค 4.0

วันจันทร์ที่ 12 สิงหาคม 2562
รมว.อุตฯ มอบนโยบาย กสอ.เน้นส่งเสริมและพัฒนาอุตฯเป้าหมาย ดันผู้ประกอบการสู่ยุค 4.0
รมว.อุตฯ มอบนโยบาย กสอ.เน้นส่งเสริมและพัฒนาอุตฯเป้าหมาย ดันผู้ประกอบการสู่ยุค 4.0
วันที่ 9 ส.ค. 62 นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม นายพสุ โลหารชุน ปลัดกระทรวงอุตสาหกรรมพร้อมด้วยคณะผู้บริหารกระทรวงอุตสาหกรรม ตรวจเยี่ยมและมอบนโยบายให้กับกรมส่งเสริมอุตสาหกรรม (กสอ.)​ โดยมีนายกอบชัย สังสิทธิสวัสดิ์ อธิบดีกรมส่งเสริมอุตสาหกรรม ให้การต้อนรับ โดยนายสุริยะฯ ระบุว่า กระทรวงฯเล็งเห็นความจำเป็นเร่งด่วนในส่วนของการส่งเสริมและพัฒนาภาคอุตสาหกรรมไทย โดยเฉพาะเอสเอ็มอีที่อาจได้รับผลกระทบจากการที่เศรษฐกิจโลกผันผวนทั้งในระยะสั้นและระยะยาว เน้นให้ความรู้เพิ่มช่องทางการตลาด เทคโนโลยีรวมทั้งการให้ความช่วยเหลือผู้ประกอบการให้สามารถเข้าถึงแหล่งเงินทุนได้เพื่อให้เกิดสภาพคล่องในด้านการดำเนินธุรกิจ พร้อมผลักดันให้ภาคอุตสาหกรรมไทยสู่ยุค 4.0 โดยเฉพาะในกลุ่มอุตสาหกรรมเป้าหมาย #กระทรวงอุตสาหกรรม

ที่มา : https://www.thaigov.go.th/news/contents/details/22155
