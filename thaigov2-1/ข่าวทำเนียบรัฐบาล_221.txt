รัฐบาลไทย-ข่าวทำเนียบรัฐบาล-สหประชาชาติเผยแพร่ผลการหารือระหว่างนายกรัฐมนตรีและประธานสมัชชาสหประชาชาติ สมัยที่ ๗๔

วันเสาร์ที่ 28 กันยายน 2562
สหประชาชาติเผยแพร่ผลการหารือระหว่างนายกรัฐมนตรีและประธานสมัชชาสหประชาชาติ สมัยที่ ๗๔
สหประชาชาติเผยแพร่ผลการหารือระหว่างนายกรัฐมนตรีและประธานสมัชชาสหประชาชาติ สมัยที่ ๗๔
เมื่อวันที่ ๒๕ กันยายน ๒๕๖๒ นาย Tijjani Muhammad-Bande ประธานสมัชชาสหประชาชาติ สมัยที่ ๗๔ ได้พบหารือพลเอกประยุทธ์ จันทร์โอชา นายกรัฐมนตรี โดยประธานสมัชชาสหประชาชาติฯ ได้แสดงความขอบคุณที่ไทยแสดงความยึดมั่นต่อระบบพหุภาคี และบทบาทนำในการเจรจาจัดทำปฏิญญาทางการเมืองว่าด้วยหลักประกันสุขภาพถ้วนหน้าจนสำเร็จ ทั้งสองฝ่ายยังได้หารือในประเด็นหลักที่เห็นพ้องร่วมกันในการประชุมสมัชชาสหประชาชาติ สมัยสามัญครั้งที่ ๗๔ รวมถึงการดำเนินการด้านความเป็นหุ้นส่วนเพื่อบรรลุด้วยเป้าหมายการพัฒนาที่ยั่งยืน การดำเนินการด้านการรับมือกับการเปลี่ยนแปลงสภาพภูมิอากาศ นอกจากนี้ ประธานสมัชชาสหประชาชาติฯ ยังกล่าวยกย่องไทยในการแบ่งปันประสบการณ์กับนานาประเทศในการนำหลักปรัชญาของเศรษฐกิจพอเพียงไปประยุกต์ใช้เพื่อบรรลุเป้าหมายการพัฒนาที่ยั่งยืน รวมทั้งการที่ไทยทำหน้าที่เป็นประธานอาเซียนอย่างดีเยี่ยม
(ที่มา: ข่าวสารนิเทศของสหประชาชาติ)

ที่มา : https://www.thaigov.go.th/news/contents/details/23468
