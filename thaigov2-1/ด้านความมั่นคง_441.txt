รัฐบาลไทย-ข่าวทำเนียบรัฐบาล-วราวุธ พบเครือข่ายน้ำบาดาลทั่วประเทศ พร้อมมอบประกาศเกียรติคุณผู้ประกอบการน้ำบาดาลดีเด่น

วันพฤหัสบดีที่ 19 ธันวาคม 2562
วราวุธ พบเครือข่ายน้ำบาดาลทั่วประเทศ พร้อมมอบประกาศเกียรติคุณผู้ประกอบการน้ำบาดาลดีเด่น
กระทรวงทรัพยากรธรรมชาติและสิ่งแวดล้อม โดย กรมทรัพยากรน้ำบาดาล จัดการประชุมเครือข่ายและนวัตกรรมน้ำบาดาลแห่งชาติ และเปลี่ยนองค์ความรู้ ประสบการณ์ เทคโนโลยีนวัตกรรมด้านน้ำบาดาล พร้อมรับมอบนโยบายการบริหารจัดการทรัพยากรน้ำบาดาลเพื่อบรรเทาปัญหาภัยแล้ง
วราวุธ พบเครือข่ายน้ำบาดาลทั่วประเทศ พร้อมมอบประกาศเกียรติคุณผู้ประกอบการน้ำบาดาลดีเด่น
กระทรวงทรัพยากรธรรมชาติและสิ่งแวดล้อม โดย กรมทรัพยากรน้ำบาดาล จัดการประชุมเครือข่ายและนวัตกรรมน้ำบาดาลแห่งชาติ และเปลี่ยนองค์ความรู้ ประสบการณ์ เทคโนโลยีนวัตกรรมด้านน้ำบาดาล พร้อมรับมอบนโยบายการบริหารจัดการทรัพยากรน้ำบาดาลเพื่อบรรเทาปัญหาภัยแล้ง
วันนี้ (19 ธันวาคม 2562) เวลา 14.00 น. รัฐมนตรีว่าการกระทรวงทรัพยากรธรรมชาติและสิ่งแวดล้อม (นายวราวุธ  ศิลปอาชา) พร้อมด้วย ที่ปรึกษารัฐมนตรีว่าการกระทรวงทรัพยากรธรรมชาติและสิ่งแวดล้อม (นายยุทธพล  อังกินันทน์) เลขานุการรัฐมนตรีว่าการกระทรวงทรัพยากรธรรมชาติและสิ่งแวดล้อม (นายธเนศพล ธนบุญวัฒน์) และปลัดกระทรวงทรัพยากรธรรมชาติและสิ่งแวดล้อม (นายจตุพร  บุรุษพัฒน์) ร่วมเปิดการประชุมเครือข่ายและนวัตกรรมน้ำบาดาลแห่งชาติ (National Ground Water Network and Innovation) มอบนโยบายการบริหารจัดการทรัพยากรน้ำบาดาลแก่เครือข่ายน้ำบาดาลที่มาเข้าร่วมการประชุมกว่า 1,000 คน เพื่อเป็นแนวทางในการช่วยเหลือประชาชนบรรเทาสถานการณ์ภัยแล้งในพื้นที่ต่างๆ ทั่วประเทศ พร้อมมอบโล่ประกาศเกียรติคุณแก่ผู้ประกอบกิจการน้ำบาดาลดีเด่นที่ใช้น้ำบาดาลแบบอนุรักษ์เพื่อความยั่งยืน จำนวน 8 แห่ง และมอบโล่ประกาศเกียรติคุณแก่ช่างเจาะน้ำบาดาลดีเด่น จำนวน 2 ราย ซึ่งเป็น(ผู้ปฏิบัติตามพระราชบัญญัติน้้ำบาดาล พ.ศ.2520 และก่อสร้างบ่อบาดาลที่ได้มาตรฐาน
โอกาสนี้ นายวราวุธ ศิลปอาชา ได้กล่าวชื่นชมและขอบคุณเครือข่ายน้ำบาดาลในการบริหารจัดการทรัพยากรน้ำบาดาลเพื่อการช่วยเหลือประชาชนในการบรรเทาปัญหาภัยแล้งในช่วงวิกฤติภัยแล้ง ฝนทิ้งช่วง ซึ่งทรัพยากรน้ำเป็นสิ่งสำคัญสำหรับพี่น้องประชาชนที่จะใช้ในการเกษตรกรรมและอุปโภคบริโภค การบริหารจัดการน้ำจึงต้องมีการใช้น้ำบาดาลแบบอนุรักษ์เพื่อความยั่งยืน

ที่มา : https://www.thaigov.go.th/news/contents/details/25342
