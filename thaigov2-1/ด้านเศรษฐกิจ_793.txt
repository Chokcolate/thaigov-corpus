รัฐบาลไทย-ข่าวทำเนียบรัฐบาล-รปอ.ภานุวัฒน์ฯ ให้การต้อนรับคณะผู้แทนภาครัฐเมืองเสิ่นหยาง มณฑลเหลียวหนิง สาธารณรัฐประชาชนจีน

วันพฤหัสบดีที่ 7 พฤศจิกายน 2562
รปอ.ภานุวัฒน์ฯ ให้การต้อนรับคณะผู้แทนภาครัฐเมืองเสิ่นหยาง มณฑลเหลียวหนิง สาธารณรัฐประชาชนจีน
นายภานุวัฒน์ ตริยางกูรศรี รองปลัดกระทรวงอุตสาหกรรม  ให้การต้อนรับ นำคณะผู้แทนภาครัฐจากเมืองเสิ่นหยาง มณฑลเหลียวหนิง สาธารณรัฐประชาชนจีน เข้าเยี่ยมคารวะ ณ ห้องประชุม อก. 2 ชั้น 3 สำนักงานปลัดกระทรวงอุตสาหกรรม
วันนี้ (7 พฤศจิกายน 2562) นายภานุวัฒน์ ตริยางกูรศรี รองปลัดกระทรวงอุตสาหกรรม พร้อมด้วย นายเดชา จาตุธนานันท์ รองอธิบดีกรมส่งเสริมอุตสาหกรรม และคณะผู้บริหารกระทรวงอุตสาหกรรม ให้การต้อนรับ Mr. Ma Zhanchun , Vice Chairman , The Standing Committee of Shenyang Municipal People’s Congress นำคณะผู้แทนภาครัฐจากเมืองเสิ่นหยาง มณฑลเหลียวหนิง สาธารณรัฐประชาชนจีน เข้าเยี่ยมคารวะ ณ ห้องประชุม อก. 2 ชั้น 3 สำนักงานปลัดกระทรวงอุตสาหกรรม พร้อมหารือแนวทางความร่วมมือทางด้านนวัตกรรม และเทคโนโลยีอุตสาหกรรมระหว่างเมืองเสิ่นหยางกับประเทศไทย เพื่อพัฒนาไปสู่ความร่วมมือด้านการค้าและการลงทุนร่วมกันระหว่างสองประเทศต่อไปในอนาคต โดยมีกรรมการผู้แทนสมาคมการค้าและการลงทุนเอเชียน-สากล เข้าร่วมต้อนรับด้วย
ในการนี้ ผู้แทนภาครัฐจากเมืองเสิ่นหยาง ฝากประชาสัมพันธ์เชิญชวนเข้าร่วมชมงาน “มหกรรมแสดงสินค้ามาตรฐานไทยและจีนส่งออก” ครั้งที่ 9 ระหว่างวันที่ 8-10 พฤศจิกายน 2562 ณ ฮอลล์ 9-10 ศูนย์แสดงสินค้าและการประชุมอิมแพค เมืองทองธานี โดยเมืองเสิ่นหยาง ซึ่งมีอุตสาหกรรมเด่นในด้านยานยนต์และระบบอัตโนมัติ ได้ร่วมออกบูธภายในงานดังกล่าวด้วย

ที่มา : https://www.thaigov.go.th/news/contents/details/24407
