รัฐบาลไทย-ข่าวทำเนียบรัฐบาล-รมว.ทส. ให้การต้อนรับเอกอัครราชทูตเพื่อกิจการทางทะเลราชอาณาจักรสวีเดน

วันศุกร์ที่ 15 พฤศจิกายน 2562
รมว.ทส. ให้การต้อนรับเอกอัครราชทูตเพื่อกิจการทางทะเลราชอาณาจักรสวีเดน
รมว.ทส. ให้การต้อนรับเอกอัครราชทูตเพื่อกิจการทางทะเลราชอาณาจักรสวีเดน
รมว.ทส. ให้การต้อนรับเอกอัครราชทูตเพื่อกิจการทางทะเลราชอาณาจักรสวีเดน
กระทรวงทรัพยากรธรรมชาติและสิ่งแวดล้อม เดินหน้าอย่างต่อเนื่องเพื่อขับเคลื่อนนโยบายรัฐบาล
ในการแก้ไขปัญหาขยะและขยะพลาสติกในทะเล ซึ่งเป็นวาระแห่งชาติ ให้เกิดผลในทางปฏิบัติอย่างเป็นรูปธรรม โดยได้ดำเนินการร่วมกับทุกภาคส่วน เพื่อจัดการขยะพลาสติกและขยะทะเลภายในประเทศ และสำหรับการเสริมสร้างความร่วมมือกับนานาประเทศ
เมื่อวันที่ ๑๓ พฤศจิกายน ๒๕๖๒ รัฐมนตรีว่าการกระทรวงทรัพยากรธรรมชาติและสิ่งแวดล้อม ได้ให้การต้อนรับ H.E. Ms. Helen Agren เอกอัครราชทูตเพื่อกิจการทางทะเล (Ambassador for Ocean) แห่งราชอาณาจักรสวีเดน ในโอกาสที่เดินทางมาเข้าร่วมการประชุม High-level forum ของการประชุม SEA of Solutions 2019 ณ ศูนย์ประชุมสหประชาชาติ กรุงเทพฯ โดยรัฐมนตรีว่าการกระทรวงทรัพยากรธรรมชาติและสิ่งแวดล้อมเน้นย้ำความร่วมมือกับนานาประเทศในการร่วมกันจัดการปัญหาขยะบนบก และขยะที่รั่วไหลลงทะเล ซึ่งจากการรณรงค์สร้างจิตสำนึกการลดขยะ ต้นน้ำ-กลางน้ำ-และปลายน้ำ อย่างต่อเนื่องกว่า ๔ เดือน ได้รับทราบผลสำเร็จมาอย่างต่อเนื่อง และล่าสุด เป็นที่น่ายินดีอย่างยิ่งที่ทราบว่าขยะที่เกิดจากกิจกรรมการลอยกระทงในปีนี้ มีจำนวนลดลงมากถึงร้อยละ ๔๐ เมื่อเทียบกับปีที่แล้ว แสดงถึงความห่วงกังวลของคนไทยที่มีต่อสิ่งแวดล้อม ถือเป็นก้าวกระโดดที่สำคัญของสังคมไทย นั่นคือการ Rethink ยอมปรับเปลี่ยนพฤติกรรมการบริโภคเพื่อการอนุรักษ์สิ่งแวดล้อม และจุดเปลี่ยนที่สำคัญอีกหนึ่งเรื่อง คืออีก ๔๘ วัน กลุ่มธุรกิจรายใหญ่ของไทย ๔๗ เครือข่ายค้าปลีก รวมไปถึงห้างสรรพสินค้าใหญ่ และห้างร้านต่างๆจะงดการให้ถุงพลาสติกแบบใช้ครั้งเดียวทิ้ง และรัฐบาลจะเดินหน้าต่อไปเพื่อออกกฎหมายห้ามการใช้ถุงพลาสติกแบบครั้งเดียวทิ้งภายในวันที่ ๑ มกราคม ๒๕๖๔  อีกทั้ง ประเทศไทยก็พร้อมในการรองรับการเป็นศูนย์ Marine Debris Monitoring Center ของอาเซียน เพื่อการเฝ้าระวัง ติดตาม และแจ้งเตือนสถานการณ์มลภาวะในทะเลของภูมิภาคอาเซียน
ทั้งนี้ H.E. Ms. Helen Agren ขอให้ไทยสนับสนุนข้อริเริ่มเรื่อง Global Framework on Marine Plastic และ Chemicals and Waste และขอเชิญรัฐมนตรีว่าการกระทรวงทรัพยากรธรรมชาติและสิ่งแวดล้อม
เข้าร่วมกิจกรรมที่สวีเดนจะจัดขึ้น ในวันที่ 9 ธันวาคม ๒๕๖๒ ในระหว่างการประชุม UNFCCC COP 25
ณ ประเทศสเปน ซึ่งสวีเดนพร้อมที่จะสนับสนุนประเทศไทยเพื่อคงความยั่งยืนของมหาสมุทรและทะเล
โดยผ่านกลไกทั้งทวิภาคีและพหุภาคีต่อไปกระทรวงทรัพยากรธรรมชาติและสิ่งแวดล้อม เดินหน้าอย่างต่อเนื่องเพื่อขับเคลื่อนนโยบายรัฐบาล
ในการแก้ไขปัญหาขยะและขยะพลาสติกในทะเล ซึ่งเป็นวาระแห่งชาติ ให้เกิดผลในทางปฏิบัติอย่างเป็นรูปธรรม โดยได้ดำเนินการร่วมกับทุกภาคส่วน เพื่อจัดการขยะพลาสติกและขยะทะเลภายในประเทศ และสำหรับการเสริมสร้างความร่วมมือกับนานาประเทศ
เมื่อวันที่ ๑๓ พฤศจิกายน ๒๕๖๒ รัฐมนตรีว่าการกระทรวงทรัพยากรธรรมชาติและสิ่งแวดล้อม ได้ให้การต้อนรับ H.E. Ms. Helen Agren เอกอัครราชทูตเพื่อกิจการทางทะเล (Ambassador for Ocean) แห่งราชอาณาจักรสวีเดน ในโอกาสที่เดินทางมาเข้าร่วมการประชุม High-level forum ของการประชุม SEA of Solutions 2019 ณ ศูนย์ประชุมสหประชาชาติ กรุงเทพฯ โดยรัฐมนตรีว่าการกระทรวงทรัพยากรธรรมชาติและสิ่งแวดล้อมเน้นย้ำความร่วมมือกับนานาประเทศในการร่วมกันจัดการปัญหาขยะบนบก และขยะที่รั่วไหลลงทะเล ซึ่งจากการรณรงค์สร้างจิตสำนึกการลดขยะ ต้นน้ำ-กลางน้ำ-และปลายน้ำ อย่างต่อเนื่องกว่า ๔ เดือน ได้รับทราบผลสำเร็จมาอย่างต่อเนื่อง และล่าสุด เป็นที่น่ายินดีอย่างยิ่งที่ทราบว่าขยะที่เกิดจากกิจกรรมการลอยกระทงในปีนี้ มีจำนวนลดลงมากถึงร้อยละ ๔๐ เมื่อเทียบกับปีที่แล้ว แสดงถึงความห่วงกังวลของคนไทยที่มีต่อสิ่งแวดล้อม ถือเป็นก้าวกระโดดที่สำคัญของสังคมไทย นั่นคือการ Rethink ยอมปรับเปลี่ยนพฤติกรรมการบริโภคเพื่อการอนุรักษ์สิ่งแวดล้อม และจุดเปลี่ยนที่สำคัญอีกหนึ่งเรื่อง คืออีก ๔๘ วัน กลุ่มธุรกิจรายใหญ่ของไทย ๔๗ เครือข่ายค้าปลีก รวมไปถึงห้างสรรพสินค้าใหญ่ และห้างร้านต่างๆจะงดการให้ถุงพลาสติกแบบใช้ครั้งเดียวทิ้ง และรัฐบาลจะเดินหน้าต่อไปเพื่อออกกฎหมายห้ามการใช้ถุงพลาสติกแบบครั้งเดียวทิ้งภายในวันที่ ๑ มกราคม ๒๕๖๔  อีกทั้ง ประเทศไทยก็พร้อมในการรองรับการเป็นศูนย์ Marine Debris Monitoring Center ของอาเซียน เพื่อการเฝ้าระวัง ติดตาม และแจ้งเตือนสถานการณ์มลภาวะในทะเลของภูมิภาคอาเซียน
ทั้งนี้ H.E. Ms. Helen Agren ขอให้ไทยสนับสนุนข้อริเริ่มเรื่อง Global Framework on Marine Plastic และ Chemicals and Waste และขอเชิญรัฐมนตรีว่าการกระทรวงทรัพยากรธรรมชาติและสิ่งแวดล้อม
เข้าร่วมกิจกรรมที่สวีเดนจะจัดขึ้น ในวันที่ 9 ธันวาคม ๒๕๖๒ ในระหว่างการประชุม UNFCCC COP 25
ณ ประเทศสเปน ซึ่งสวีเดนพร้อมที่จะสนับสนุนประเทศไทยเพื่อคงความยั่งยืนของมหาสมุทรและทะเล
โดยผ่านกลไกทั้งทวิภาคีและพหุภาคีต่อไป

ที่มา : https://www.thaigov.go.th/news/contents/details/24536
