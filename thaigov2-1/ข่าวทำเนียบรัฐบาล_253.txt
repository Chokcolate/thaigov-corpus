รัฐบาลไทย-ข่าวทำเนียบรัฐบาล-​นายกรัฐมนตรีเตรียมลงพื้นที่ตรวจเยี่ยมการฟื้นฟู เยียวยา และมอบกำลังใจผู้ประสบอุทกภัย ณ จังหวัดอุบลราชธานี

วันพฤหัสบดีที่ 10 ตุลาคม 2562
​นายกรัฐมนตรีเตรียมลงพื้นที่ตรวจเยี่ยมการฟื้นฟู เยียวยา และมอบกำลังใจผู้ประสบอุทกภัย ณ จังหวัดอุบลราชธานี
​นายกรัฐมนตรีเตรียมลงพื้นที่ตรวจเยี่ยมการฟื้นฟู เยียวยา และมอบกำลังใจผู้ประสบอุทกภัย ณ จังหวัดอุบลราชธานี
วันนี้ (10 ต.ค. 62) ศาสตราจารย์นฤมล ภิญโญสินวัฒน์ โฆษกประจำสำนักนายกรัฐมนตรี เปิดเผยว่า พรุ่งนี้ (11 ตุลาคม 2562) เวลา 13.00 น. พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม พร้อมคณะเตรียมลงพื้นที่ตรวจเยี่ยมและติดตามการฟื้นฟู เยียวยา การบำบัดน้ำเสีย รวมถึงการซ่อมแซมบ้านเรือน และสาธารณประโยชน์ พร้อมให้กำลังใจผู้ประสบอุทกภัย ณ จังหวัดอุบลราชธานี
โดยนายกรัฐมนตรีจะติดตามการดำเนินงานตามแผนฟื้นฟูและเยียวยาผู้ที่ได้รับผลกระทบจากอุทกภัย การบำบัดน้ำเสีย รวมถึงการให้ความช่วยเหลือในด้านต่าง ๆ ทั้งการซ่อมแซมบ้านเรือนประชาชน และสถานที่สาธารณประโยชน์ต่าง ๆ ที่ได้รับผลกระทบจากอุทกภัยของส่วนราชการในพื้นที่ พร้อมกันนี้ นายกรัฐมนตรีจะตรวจเยี่ยมสภาพการทลายของตลิ่ง ณ บริเวณท่ากกแห่ ตำบลแจระแม อำเภอเมือง ซึ่งพังทลายลงเนื่องจากน้ำมีการลดระดับลงอย่างรวดเร็ว ทำให้พื้นดินปรับสภาพไม่ทันเกิดการทลายทรุดตัวลง หลังเสร็จภารกิจ นายกรัฐมนตรีและคณะเดินทางกลับกรุงเทพมหานครในวันเดียวกัน
--------------------------------------------

ที่มา : https://www.thaigov.go.th/news/contents/details/23734
