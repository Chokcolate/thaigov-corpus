รัฐบาลไทย-ข่าวทำเนียบรัฐบาล-สธ.กำชับเจ้าหน้าที่ดูแลประชาชนป้องกันโรคที่มากับน้ำท่วม

วันอังคารที่ 10 กันยายน 2562
สธ.กำชับเจ้าหน้าที่ดูแลประชาชนป้องกันโรคที่มากับน้ำท่วม
กระทรวงสาธารณสุข กำชับเจ้าหน้าที่ ทีมหมอครอบครัว อสม. เยี่ยมบ้าน จุดพักพิง ให้คำแนะนำประชาชนป้องกันโรคที่มากับน้ำท่วม และหลังน้ำลด เฝ้าระวังโรคติดต่อที่มีผู้ป่วยเป็นกลุ่มก้อน เช่น ไข้หวัด ไข้หวัดใหญ่ อุจจาระร่วง
กระทรวงสาธารณสุข กำชับเจ้าหน้าที่ ทีมหมอครอบครัว อสม. เยี่ยมบ้าน จุดพักพิง ให้คำแนะนำประชาชนป้องกันโรคที่มากับน้ำท่วม และหลังน้ำลด เฝ้าระวังโรคติดต่อที่มีผู้ป่วยเป็นกลุ่มก้อน เช่น ไข้หวัด ไข้หวัดใหญ่ อุจจาระร่วง
วันนี้ (10 กันยายน 2562) นายแพทย์สุขุม  กาญจนพิมาย ปลัดกระทรวงสาธารณสุข ให้สัมภาษณ์เกี่ยวกับการดูแลประชาชนในพื้นที่น้ำท่วมว่า ได้ให้นายแพทย์สาธารณสุขจังหวัด เฝ้าระวังโรคที่มีผู้ป่วยเป็นกลุ่มก้อน เช่น ไข้หวัด ไข้หวัดใหญ่ อุจจาระร่วง หากมีรายงานให้ส่งทีมสอบสวนโรคเคลื่อนที่เร็วลงพื้นที่ควบคุมไม่ให้มีการแพร่กระจายในวงกว้าง และส่งเจ้าหน้าที่ ทีมหมอครอบครัว อสม. เยี่ยมบ้าน จุดพักพิง ให้คำแนะนำประชาชนป้องกันโรคที่มากับน้ำท่วมและหลังน้ำลด โดยเฉพาะกลุ่มเปราะบาง เช่น เด็กเล็ก ผู้สูงอายุ หญิงตั้งครรภ์
“ในช่วงน้ำท่วมนี้ ขอให้ประชาชนดูแลตนเองให้ร่างกายอบอุ่นอยู่เสมอ หลังจากเดินลุยน้ำให้ล้างทำความสะอาด และเช็ดให้แห้ง ป้องกันโรคน้ำกัดเท้า หากมีไข้สูง ปวดเมื่อย กินยาลดไข้พาราเซตามอลแล้วอาการไม่ดีขึ้น ให้แจ้งอสม. ประสานทีมหมอครอบครัว หรือไปรักษาที่หน่วยแพทย์เคลื่อนที่ โรงพยาบาลส่งเสริมสุขภาพตำบลใกล้บ้าน หากเป็นไข้หวัดใหญ่ หรือโรคฉี่หนู จะส่งรักษาต่อที่โรงพยาบาล” นายแพทย์สุขุมกล่าว
***************************************  10 กันยายน 2562

ที่มา : https://www.thaigov.go.th/news/contents/details/22967
