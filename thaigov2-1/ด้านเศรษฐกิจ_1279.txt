รัฐบาลไทย-ข่าวทำเนียบรัฐบาล-ก.อุตฯ ร่วมประชุมหารือผู้ประกอบการ ผู้นำชุมชน 6 จังหวัดชายแดนใต้ เร่งยกระดับ ต่อยอดสินค้าชุมชนสู่อุตสาหกรรมแปรรูปเกษตร

วันจันทร์ที่ 20 มกราคม 2563
ก.อุตฯ ร่วมประชุมหารือผู้ประกอบการ ผู้นำชุมชน 6 จังหวัดชายแดนใต้ เร่งยกระดับ ต่อยอดสินค้าชุมชนสู่อุตสาหกรรมแปรรูปเกษตร
นายธีรยุทธ วานิชชัง ผู้ช่วยรัฐมนตรีประจำกระทรวงอุตสาหกรรม และคณะผู้บริหารกระทรวงอุตสาหกรรม และคณะผู้บริหารกระทรวงอุตสาหกรรม ประชุมร่วมกับผู้นำชุมชน ผู้ประกอบการ และหัวหน้าส่วนราชการในพื้นที่ชายแดนใต้  ณ โรงแรมคริสตัล จังหวัดสงขลา
จังหวัดสงขลา : วันนี้ (20 มกราคม 2562) เวลา 10.00 น. นายธีรยุทธ วานิชชัง ผู้ช่วยรัฐมนตรีประจำกระทรวงอุตสาหกรรม พร้อมด้วย นายกอบชัย สังสิทธิสวัสดิ์ ปลัดกระทรวงอุตสาหกรรม นายสุรพล ชามาตย์ รองปลัดกระทรวงอุตสาหกรรม นางวรวรรณ ชิตอรุณ เลขาธิการคณะกรรมการอ้อยและน้ำตาลทราย รักษาการรองปลัดกระทรวงอุตสาหกรรม และคณะผู้บริหารกระทรวงอุตสาหกรรม ประชุมร่วมกับผู้นำชุมชน ผู้ประกอบการ และหัวหน้าส่วนราชการในพื้นที่ชายแดนใต้ (จังหวัดสงขลา ปัตตานี นราธิวาส สตูล พัทลุง ยะลา) ในระหว่างการประชุมคณะรัฐมนตรีอย่างเป็นทางการนอกสถานที่ ครั้งที่ 1/2563 จังหวัดนราธิวาส ณ โรงแรมคริสตัล จังหวัดสงขลา
สำหรับข้อเสนอของภาคเอกชน ในพื้นที่ชายแดนใต้ (จังหวัดสงขลา ปัตตานี นราธิวาส สตูล พัทลุง ยะลา) ต้องการให้กระทรวงอุตสาหกรรมสนับสนุนการแปรรูปเพื่อเพิ่มมูลค่าให้กับสินค้าเกษตร เงินทุนและเครื่องจักรในการดำเนินงาน ซึ่งกระทรวงอุตสาหกรรม โดยศูนย์ส่งเสริมอุตสาหกรรมภาคที่ 11 มีศูนย์ปฏิรูปอุตสาหกรรมเพื่อขับเคลื่อน SMEs สู่สากล (ITC) เพื่อบริการให้คำปรึกษา บริการเครื่องจักรกลาง เพื่อให้เกิดผลิตภัณฑ์ใหม่ให้ผู้ประกอบการวิสาหกิจขนาดกลางและขนาดย่อม นำไปขยายผลสู่เชิงพาณิชย์ได้ พร้อมบูรณาการร่วมกับสถาบันอาหารในการพัฒนาผลิตภัณฑ์ โดยใช้ผลงานวิจัยวิทยาศาสตร์ เทคโนโลยี และนวัตกรรมเชื่อมโยงสู่การผลิต ผลิตภัณฑ์ที่มีมูลค่าเพิ่มขึ้น นอกจากนี้ ธนาคารพัฒนาวิสาหกิจขนาดกลางและขนาดย่อม มีโครงการสินเชื่อดอกเบี้ยต่ำ 4 โครงการ คือ สินเชื่อช่วยเหลือ SMEs 3 จังหวัดชายแดนใต้ (นราธิวาส ปัตตานี ยะลา) อัตราดอกเบี้ย 1.5%ต่อปี สินเชื่อเพื่อยกระดับเศรษฐกิจชุมชน อัตราดอกเบี้ย 3.0%ต่อปี สินเชื่อ Transformation Loan เสิมแกร่ง อัตราดอกเบี้ย 4.0%ต่อปี และสินเชื่อโตไวไทยยั่งยืน อัตราดอกเบี้ย 1%ต่อปี และได้มอบหมายให้หน่วยงานในพื้นที่ได้แก่ สำนักงานอุตสาหกรรมจังหวัด ศูนย์ส่งเสริมอุตสาหกรรมภาค บูรณาการการทำงานกับหน่วยงานที่เกี่ยวข้อง เพื่อต่อยอด แปรรูปและเพิ่มมูลค่าสินค้าเกษตรในพื้นที่ต่อไป

ที่มา : https://www.thaigov.go.th/news/contents/details/25917
