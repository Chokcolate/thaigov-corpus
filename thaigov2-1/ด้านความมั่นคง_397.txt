รัฐบาลไทย-ข่าวทำเนียบรัฐบาล-มหาดไทย เชิดชูข้าราชการผู้มีความรู้ความสามารถ มอบรางวัลนายอำเภอแหวนเพชร และปลัดอำเภอแหวนทองคำ ประจำปี พ.ศ. 2562

วันพฤหัสบดีที่ 5 ธันวาคม 2562
มหาดไทย เชิดชูข้าราชการผู้มีความรู้ความสามารถ มอบรางวัลนายอำเภอแหวนเพชร และปลัดอำเภอแหวนทองคำ ประจำปี พ.ศ. 2562
มหาดไทย เชิดชูข้าราชการผู้มีความรู้ความสามารถ มอบรางวัลนายอำเภอแหวนเพชร และปลัดอำเภอแหวนทองคำ ประจำปี พ.ศ. 2562
วันที่ 1 ธันวาคม 2562 ที่กระทรวงมหาดไทย พลเอก อนุพงษ์ เผ่าจินดา รัฐมนตรีว่าการกระทรวงมหาดไทย เป็นประธานในพิธีมอบรางวัล ตามโครงการนายอำเภอแหวนเพชร และโครงการปลัดอำเภอแหวนทองคำ ประจำปี พ.ศ.2562 เพื่อเป็นขวัญกำลังใจให้กับข้าราชการในตำแหน่งนายอำเภอ และปลัดอำเภอผู้ปฏิบัติงานในพื้นที่ จำนวนทั้งสิ้น 19 ราย โดยมีผู้บริหารระดับสูงของกระทรวงมหาดไทยเข้าร่วมเป็นเกียรติในพิธี
พลเอก อนุพงษ์ เผ่าจินดา กล่าวว่า ขอชื่นชมนายอำเภอและปลัดอำเภอทุกท่านที่ได้รับรางวัลซึ่งเป็นผู้ที่กรมการปกครองพิจารณาแล้วว่าเป็นผู้มีความรู้ความสามารถ มีคุณธรรม จริยธรรม และมีผลงานเด่นเป็นที่ประจักษ์ ได้รับการยอมรับจากประชาชนและผู้เกี่ยวข้อง ถือเป็นทรัพยากรบุคคลที่มีคุณค่าของกรมการปกครองและกระทรวงมหาดไทย และขอให้ยึดมั่นในความดี นำความรู้ความสามารถไปใช้ในการปฏิบัติงานอย่างเต็มที่ โดยยึดประชาชนเป็นศูนย์กลาง รักษาเกียรตินี้ไว้เป็นแบบอย่างที่ดีต่อไป
สำหรับรางวัล นายอำเภอแหวนเพชร (รางวัลชนะเลิศ) จำนวน 5 รางวัล แบ่งเป็น พื้นที่ปกติ จำนวน 4 รางวัล ได้แก่ 1) นายทัศนัย สุธาพจน์ นายอำเภอเชียงของ จังหวัดเชียงราย 2) นายสุรพันธ์ ศิลปสุวรรณ นายอำเภอปากช่อง จังหวัดนครราชสีมา 3) นายไพรัตน์ เพชรยวน นายอำเภอบางปะอิน จังหวัดพระนครศรีอยุธยา และ 4) นายศิวะ ธมิกานนท์ นายอำเภออมก๋อย จังหวัดเชียงใหม่ นายอำเภอแหวนเพชร พื้นที่ 3 จังหวัดชายแดนภาคใต้ ซึ่งคัดเลือกจากจังหวัดปัตตานี จังหวัดยะลา และจังหวัดนราธิวาส จำนวน 1 รางวัล ได้แก่ นายเศวต เพชรนุ้ย นายอำเภอโคกโพธิ์ จังหวัดปัตตานี นายอำเภอแหวนเพชร (รางวัลชมเชย) 5 รางวัล แบ่งเป็น พื้นที่ปกติ จำนวน 4 รางวัล ได้แก่ 1) นายประยูร อรัญรุท นายอำเภอวังสะพุง จังหวัดเลย 2) นายศรัทธา ทองคำ นายอำเภอเมืองกระบี่ จังหวัดกระบี่  3) นายกองโทอดุลย์ ชูทอง นายอำเภอถลาง จังหวัดภูเก็ต และ 4) นายวัลลภ ประวัติวงค์ นายอำเภอกบินทร์บุรี จังหวัดปราจีนบุรี พื้นที่ 3 จังหวัดชายแดนภาคใต้ จำนวน 1 รางวัล ได้แก่ นายสังคม เกิดก่อ นายอำเภอระแงะ จังหวัดนราธิวาส
สำหรับรางวัล ปลัดอำเภอแหวนทองคำ (รางวัลชนะเลิศ) จำนวน 5 รางวัล แบ่งเป็น พื้นที่ปกติ จำนวน 4 รางวัล ได้แก่ 1) นายสมพร อ่อนชาติ ปลัดอำเภอ (เจ้าพนักงานปกครองชำนาญการ) ที่ทำการปกครองอำเภอปะเหลียน จังหวัดตรัง 2) นายวิทวัส พงศ์กรเกียรติ ปลัดอำเภอ (เจ้าพนักงานปกครองชำนาญการ) ที่ทำการปกครองอำเภอบางปลาม้า จังหวัดสุพรรณบุรี 3) นายรัฐพงศ์ พลจันทร์ ปลัดอำเภอ (เจ้าพนักงานปกครองชำนาญการ) ที่ทำการปกครองอำเภอจตุรพักตรพิมาน จังหวัดร้อยเอ็ด และ 4) นายฤทธิเดช จรรยาพงษ์ ปลัดอำเภอ (เจ้าพนักงานปกครองชำนาญการ) ที่ทำการปกครองอำเภอเชียงของ จังหวัดเชียงราย พื้นที่จังหวัดชายแดนภาคใต้ จำนวน 1 รางวัล ได้แก่ นายพิสิษฐ์  มีบุญ ปลัดอำเภอ (เจ้าพนักงานปกครองชำนาญการ) ที่ทำการปกครองอำเภอเมืองปัตตานี จังหวัดปัตตานี ปลัดอำเภอดีเด่น (รางวัลชมเชย) จำนวน 4 รางวัล แบ่งเป็น พื้นที่ปกติ จำนวน 3 รางวัล ได้แก่ 1) นายดนัย สุขสกุล ปลัดอำเภอ (เจ้าพนักงานปกครองชำนาญการ) ที่ทำการปกครองอำเภออ่าวลึก จังหวัดกระบี่ 2) นายปัญญาชัย  ฟูศรี ปลัดอำเภอ (เจ้าพนักงานปกครองชำนาญการ) ที่ทำการปกครองอำเภอเสาไห้ จังหวัดสระบุรี 3) จ่าเอก สุรชัย ทุมวงษ์ ปลัดอำเภอ (เจ้าพนักงานปกครองชำนาญการ) ที่ทำการปกครองอำเภอยางชุมน้อย จังหวัดศรีสะเกษ พื้นที่จังหวัดชายแดนภาคใต้ จำนวน 1 รางวัล ได้แก่ นายสมศักดิ์ ชูศรี ปลัดอำเภอ (เจ้าพนักงานปกครองชำนาญการ) ที่ทำการปกครองอำเภอจะนะ จังหวัดสงขลา
กองสารนิเทศ สป.มท.
ครั้งที่ 204 / 2562

ที่มา : https://www.thaigov.go.th/news/contents/details/25047
