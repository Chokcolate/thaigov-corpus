รัฐบาลไทย-ข่าวทำเนียบรัฐบาล-รัฐมนตรีฯ สุริยะนำทีมผู้บริหาร ก.อุตฯ ถก ส.อ.ท.หาแนวทางช่วยภาคอุตสาหกรรมไทย

วันศุกร์ที่ 9 สิงหาคม 2562
รัฐมนตรีฯ สุริยะนำทีมผู้บริหาร ก.อุตฯ ถก ส.อ.ท.หาแนวทางช่วยภาคอุตสาหกรรมไทย
นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม เข้าพบและหารือกับผู้บริหารสภาอุตสาหกรรมแห่งประเทศไทย
วันนี้ (9 ส.ค. 62) นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม พร้อมคณะผู้บริหารกระทรวงอุตสาหกรรม นำโดยนายพสุ โลหารชุน ปลัดกระทรวงอุตสาหกรรม เข้าพบและหารือกับผู้บริหารสภาอุตสาหกรรมแห่งประเทศไทย โดยมีนายสุพันธ์ มงคลสุธี ประธานสภาอุตสาหกรรมแห่งประเทศไทย ให้การต้อนรับ ซึ่งทั้งสองฝ่ายได้ร่วมกันหารือเกี่ยวกับมาตรการช่วยเหลือเอสเอ็มอี และผลักดันภาคอุตสาหกรรมไทยสู่ยุค 4.0 ด้วยการส่งเสริมอุตสาหกรรมเป้าหมาย และการรับมือปัญหาสงครามการค้า พร้อมกำหนดความร่วมมือขับเคลื่อนภาคอุตสาหกรรมร่วมกัน
ณ สภาอุตสาหกรรมแห่งประเทศไทย

ที่มา : https://www.thaigov.go.th/news/contents/details/22123
