รัฐบาลไทย-ข่าวทำเนียบรัฐบาล-รอลุ้นได้เลย!! 16 ต.ค.นี้ ธอส. ออกรางวัลสลากฯ ชุดวิมานเมฆครั้งแรก  ถูกรางวัล รับไปเลย 200,000 บาท

วันอังคารที่ 15 ตุลาคม 2562
รอลุ้นได้เลย!! 16 ต.ค.นี้ ธอส. ออกรางวัลสลากฯ ชุดวิมานเมฆครั้งแรก  ถูกรางวัล รับไปเลย 200,000 บาท
ธอส.กำหนดออกรางวัลสลากออมทรัพย์ ธอส. รุ่นที่ 1 ชุดวิมานเมฆ ครั้งที่ 1 ซึ่งถือเป็นการออกรางวัลครั้งแรกของธนาคาร จำนวน 27 รางวัล รางวัลละ 200,000 บาท ในวันพุธที่ 16 ตุลาคม 2562 โดยมีสำนักงานสลากกินแบ่งรัฐบาลเป็นผู้ดำเนินการออกรางวัล
ธนาคารอาคารสงเคราะห์ (ธอส.) กำหนดออกรางวัลสลากออมทรัพย์ ธอส. รุ่นที่ 1 ชุดวิมานเมฆ ครั้งที่ 1 ซึ่งถือเป็นการออกรางวัลครั้งแรกของธนาคาร จำนวน 27 รางวัล รางวัลละ 200,000 บาท ในวันพุธที่ 16 ตุลาคม 2562 โดยมีสำนักงานสลากกินแบ่งรัฐบาลเป็นผู้ดำเนินการออกรางวัล ณ ห้องออกรางวัล สำนักงานสลากกินแบ่งรัฐบาล อ.เมืองนนทบุรี จ.นนทบุรี ด้วยการใช้เครื่องออกรางวัลอัตโนมัติ Multipick ซึ่งมีขั้นตอนและกระบวนการตามมาตรฐานสากล ISO 9001:2015 เช่นเดียวกับกระบวนการออกรางวัลสลากกินแบ่งรัฐบาล ระหว่างเวลา 17.00 - 17.30 น. ถ่ายทอดสดทางสถานีโทรทัศน์ช่อง 9 MCOT HD และ Facebook Fanpage ธนาคารอาคารสงเคราะห์
นายฉัตรชัย ศิริไล กรรมการผู้จัดการ ธนาคารอาคารสงเคราะห์ (ธอส.) กล่าวว่า วันพุธที่ 16 ตุลาคม 2562 ธนาคารกำหนดให้มีการออกรางวัลสลากออมทรัพย์ ธนาคารอาคารสงเคราะห์ รุ่นที่ 1 ชุดวิมานเมฆ ครั้งที่ 1 ซึ่งถือเป็นการออกรางวัลครั้งแรกของธนาคาร จำนวน 27 รางวัล รางวัลละ 200,000 บาท โดยมีสำนักงานสลากกินแบ่งรัฐบาลเป็นผู้ดำเนินการออกรางวัล ณ ห้องออกรางวัล สำนักงานสลากกินแบ่งรัฐบาล อ.เมืองนนทบุรี จ.นนทบุรี ด้วยการใช้เครื่องออกรางวัลอัตโนมัติ Multipick ซึ่งมีขั้นตอนและกระบวนการตามมาตรฐานสากล ISO 9001:2015 เช่นเดียวกับกระบวนการออกรางวัลสลากกินแบ่งรัฐบาล โดยสลากออมทรัพย์ ธอส. ชุดวิมานเมฆ หน่วยละ 1 ล้านบาท ทั้ง 27,000 หน่วย ที่แบ่งออกเป็น 3 หมวดหมายเลข หมวดละ 9,000 หน่วย ประกอบด้วย 1.หมายเลข 9181000 – 9189999, 2.หมายเลข 9191000 – 9199999 และ 3.หมายเลข 9361000 – 9369999 นั้น ผู้ซื้อสลากสามารถมั่นใจได้ว่าทุกหมายเลขมีโอกาสถูกรางวัลเท่ากัน เพราะการออกรางวัลจะเป็นไปด้วยความโปร่งใส บริสุทธิ์ ยุติธรรม และสามารถตรวจสอบได้ โดยมีผู้มีเกียรติผู้ทรงคุณวุฒิจากหน่วยงานภายนอกตลอดจนสื่อมวลชนร่วมเป็นกรรมการและเป็นสักขีพยานในการออกรางวัล จำนวนรวม 5 คน ซึ่งในการออกรางวัลครั้งที่ 1 ได้รับเกียรติจากนายยุทธนา หยิมการุณ อธิบดีกรมธนารักษ์ เป็นประธานกรรมการ เพื่อกำกับดูแลการออกรางวัลให้เป็นตามขั้นตอน และมีการถ่ายทอดสดการออกรางวัลทางสถานีโทรทัศน์ช่อง 9 MCOT HD และ Facebook Fanpage ธนาคารอาคารสงเคราะห์ ระหว่างเวลา 17.00 - 17.30 น. รวมทั้งยังเปิดให้ประชาชนและสื่อมวลชนเข้าชมการออกรางวัลได้อีกด้วย โดยสามารถตรวจผลการออกรางวัลได้ทาง Mobile Application : GHB ALL เว็บไซต์ธนาคารอาคารสงเคราะห์ www.ghbank.co.th เว็บไซต์สำนักงานสลากกินแบ่งรัฐบาล www.glo.or.th รวมถึงที่ Facebook Fanpage และ Line official ธนาคารอาคารสงเคราะห์ หรือ GH Bank โดยธนาคารจะโอนเงินรางวัลเข้าบัญชีเงินฝากออมทรัพย์รับโชคของผู้ที่ถูกรางวัลในวันถัดจากวันที่ทำการออกรางวัลในแต่ละครั้ง
ทั้งนี้ สลากออมทรัพย์ ธนาคารอาคารสงเคราะห์ รุ่นที่ 1 ชุดวิมานเมฆ หน่วยละ 1 ล้านบาท ถือเป็นทางเลือกใหม่ในการออมที่ให้ผลตอบแทนดี มีโอกาสถูกรางวัลสูง ซึ่งธนาคารเปิดจำหน่ายจำนวน 27,000 หน่วย หรือ 27,000 ล้านบาท ถือเป็นสลากที่ได้รับความสนใจจากประชาชนเป็นอย่างมากจนทำให้มียอดจองซื้อถึง 46,384 ล้านบาท สูงว่าจำนวนที่ธนาคารเปิดจำหน่ายถึง 19,384 ล้านบาท โดยเมื่อฝากครบ 3 ปี จะได้รับเงินต้นพร้อมดอกเบี้ยหน่วยละ 42,000 บาท หรือคิดเป็น 1.4% ต่อปี และยังมีโอกาส    ถูกรางวัลสูงถึง 0.1% เพราะกำหนดออกรางวัล ทุกเดือน ๆ ละ 27 รางวัล มูลค่ารางวัลละ 200,000 บาท หรือตลอด 3 ปี จะมีการออกรางวัลรวมถึง 972 รางวัล สอบถามรายละเอียดเพิ่มเติมได้ที่ ธอส. ทุกสาขา ทั่วประเทศ หรือ ศูนย์ลูกค้าสัมพันธ์ (Call Center) โทร 0-2645-9000

ที่มา : https://www.thaigov.go.th/news/contents/details/23835
