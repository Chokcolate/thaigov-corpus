รัฐบาลไทย-ข่าวทำเนียบรัฐบาล-ปลัดกอบชัยฯ เปิดจุดตรวจคัดกรองไวรัสโคโรน่า (โควิด-19) อาคาร สมอ. [กระทรวงอุตสาหกรรม]

วันเสาร์ที่ 14 มีนาคม 2563
ปลัดกอบชัยฯ เปิดจุดตรวจคัดกรองไวรัสโคโรน่า (โควิด-19) อาคาร สมอ. [กระทรวงอุตสาหกรรม]
นายกอบชัย สังสิทธิสวัสดิ์ ปลัดกระทรวงอุตสาหกรรม พร้อมด้วย คณะผู้บริหาร เปิดจุดตรวจคัดกรองไวรัสโคโรน่า (โควิด-19) ณ ห้องโถงกลาง ชั้น 1 อาคาร สมอ.
วันนี้ (2 มีนาคม 2563) นายกอบชัย สังสิทธิสวัสดิ์ ปลัดกระทรวงอุตสาหกรรม พร้อมด้วย นางสาวสุชาดา แทนทรัพย์ โฆษกประจำกระทรวงอุตสาหกรรม นายกฤชนนท์ อัยยปัญญา รองโฆษกประจำกระทรวงอุตสาหกรรม
ร่วมเปิดจุดตรวจคัดกรองไวรัสโคโรน่า (โควิด-19) โดยมี นายวันชัย พนมชัย เลขาธิการสำนักงานมาตรฐานผลิตภัณฑ์อุตสาหกรรม พร้อมด้วย คณะผู้บริหาร ให้การต้อนรับ ณ ห้องโถงกลาง ชั้น 1 อาคาร สมอ.
โดย สมอ.ได้จัดตั้งจุดคัดกรองตรวจวัดอุณหภูมิ พร้อมจัดเตรียมเจลล้างมือ ให้กับเจ้าหน้าที่ และประชาชนที่มาติดต่อราชการ ณ บริเวณประตูทางเข้าอาคาร นอกจากนี้ สมอ. ยังเพิ่มการดูแลสุขอนามัยของสถานที่เพิ่มเติม โดยจัดให้มีการทำความสะอาดพื้นที่ พร้อมใช้แอลกอฮอล์เช็ดบริเวณพื้นผิวสัมผัส เช่น ราวบันได ปุ่มกดลิฟต์ มือจับประตู ทุก 2 ชั่วโมง เพื่อป้องกันไวรัสโคโรน่า(โควิด-19) เนื่องจาก สมอ. มีประชาชนมาติดต่อราชการเป็นจำนวนมาก

ที่มา : https://www.thaigov.go.th/news/contents/details/27245
