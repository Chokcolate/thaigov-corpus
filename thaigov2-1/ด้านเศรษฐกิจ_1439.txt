รัฐบาลไทย-ข่าวทำเนียบรัฐบาล-ปลัดกระทรวงดิจิทัลเพื่อเศรษฐกิจและสังคม ให้การต้อนรับคณะผู้แทนจาก JETRO ประเทศญี่ปุ่น ร่วมหารือแนวโน้นการลงทุนด้านเศรษฐกิจในประเทศไทย

วันศุกร์ที่ 7 กุมภาพันธ์ 2563
ปลัดกระทรวงดิจิทัลเพื่อเศรษฐกิจและสังคม ให้การต้อนรับคณะผู้แทนจาก JETRO ประเทศญี่ปุ่น ร่วมหารือแนวโน้นการลงทุนด้านเศรษฐกิจในประเทศไทย
ปลัดกระทรวงดิจิทัลเพื่อเศรษฐกิจและสังคม ให้การต้อนรับคณะผู้แทนจาก JETRO ประเทศญี่ปุ่น ร่วมหารือแนวโน้นการลงทุนด้านเศรษฐกิจในประเทศไทย
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม ได้ให้การต้อนรับ Mr. TAKETANI Atsushi ประธานองค์การส่งเสริมการค้าต่างประเทศของญี่ปุ่น (The Japan External Trade Organization: JETRO) และคณะ ในโอกาสเข้าเยี่ยมคารวะ และรายงานผลการสำรวจแนวโน้มทางเศรษฐกิจของบริษัทร่วมทุนญี่ปุ่นในประเทศไทยสำหรับช่วงครึ่งหลังของปี ๒๕๖๒ ซึ่งจัดทำโดยหอการค้าญี่ปุ่นประจำกรุงเทพมหานคร (Japan Chamber of Commerce Bangkok: JCCB) เมื่อวันที่ ๗ กุมภาพันธ์ ๒๕๖๓ เวลา ๑๓.๓๐ น. – ๑๔.๐๐ น. ณ ห้องประชุม ๘๐๑ ชั้น ๘ กระทรวงดิจิทัลเพื่อเศรษฐกิจและสังคม
ในโอกาสนี้ Mr. TAKETANI Atsushi ได้รายงานผลการสำรวจฯ ทั้งหมด ๙ หัวข้อ  ได้แก่ (๑) สภาพธุรกิจโดยสะท้อนจากค่าดัชนีแนวโน้มเศรษฐกิจ (๒) การลงทุนด้านโรงงานและเครื่องจักร (อุตสาหกรรมการผลิต) (๓) การส่งออกและตลาดส่งออกที่มีศักยภาพในอนาคต (๔) อัตราแลกเปลี่ยนเงินตราต่างประเทศที่ใช้ในการวางแผนธุรกิจ (๕) ประเด็นปัญหาด้านการบริหารองค์กร (๖) ข้อเรียกร้องต่อรัฐบาลไทย (๗) สงครามการค้าสหรัฐฯ – จีน (๘) นโยบายระเบียงเศรษฐกิจภาคตะวันออก และ (๙) การขาดแคลนบุคลากรและการพัฒนาทรัพยากรมนุษย์ และฝ่ายญี่ปุ่นได้ขอให้กระทรวงฯ ช่วยผลักดันให้เกิดระบบศุลกากรออนไลน์ ระบบรัฐบาลออนไลน์ และการพัฒนาแรงงานที่มีทักษะด้านไอที  ซึ่งปัจจุบันเป็นที่ต้องการเป็นอย่างมาก ทั้งนี้ นางสาวอัจฉรินทร์ พัฒนพันธ์ชัย ได้แจ้งให้ฝ่ายญี่ปุ่น ทราบว่า กระทรวงฯ ตระหนักถึงความสำคัญในการพัฒนาศักยภาพของบุคลากรด้านไอที และได้ดำเนินการในส่วนที่เกี่ยวข้องแล้ว ได้แก่ การร่วมมือกับ Google และ Microsoft ในการอบรมบุคลากรในวัยทำงาน และเปิดศูนย์อบรมด้านไอทีเพื่อการเรียนรู้ทางไกล ณ อมตะนคร และที่สำคัญ รัฐบาลกำลังผลักดันนโยบายรัฐบาลดิจิทัล ดังนั้น หน่วยงานภาครัฐต่าง ๆ จะเปลี่ยนมาให้บริการทางออนไลน์มากขึ้นในอนาคตอันใกล้
************************

ที่มา : https://www.thaigov.go.th/news/contents/details/26389
