รัฐบาลไทย-ข่าวทำเนียบรัฐบาล-การประชุมคณะกรรมการกองทุนยุติธรรม ครั้งที่ ๓/๒๕๖๒

วันอังคารที่ 20 สิงหาคม 2562
การประชุมคณะกรรมการกองทุนยุติธรรม ครั้งที่ ๓/๒๕๖๒
นายสมศักดิ์ เทพสุทิน รัฐมนตรีว่าการกระทรวงยุติธรรม เป็นประธานการประชุมคณะกรรมการกองทุนยุติธรรม ครั้งที่ ๓/๒๕๖๒
ในวันจันทร์ที่ ๑๙ สิงหาคม ๒๕๖๒ เวลา ๑๔.๐๐ น.
ณ ห้องประชุมกระทรวงยุติธรรม ๑ ชั้น ๙
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพฯ
นายสมศักดิ์ เทพสุทิน รัฐมนตรีว่าการกระทรวงยุติธรรม
เป็นประธานการประชุมคณะกรรมการกองทุนยุติธรรม ครั้งที่ ๓/๒๕๖๒
โดยมี ว่าที่ร้อยตรี ธนกฤต จิตรอารีย์รัตน์ เลขานุการรัฐมนตรีว่าการกระทรวงยุติธรรม
นายสามารถ เจนชัยจิตรวนิช  ผู้ช่วยรัฐมนตรีประจำกระทรวงยุติธรรม
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
พร้อมด้วยกรรมการผู้ทรงคุณวุฒิ และผู้แทนจากหน่วยงานต่าง ๆ เข้าร่วมประชุม
โดยที่ประชุมได้รับทราบการปฏิบัติงานตามภารกิจของกองทุนยุติธรรม
ได้แก่ รายงานสถานะทางการเงิน รายงานผลการช่วยเหลือเงินกองทุนยุติธรรม
และสถิติผู้ขอรับความช่วยเหลือทั้งส่วนกลางและส่วนภูมิภาค
รายงานผลการดำเนินงานการประเมินผลทุนหมุนเวียนประจำปีบัญชี ๒๕๖๒
รายงานผลการดำเนินงานสารสนเทศ
รายงานผลการดำเนินการตามแผนบริหารความเสี่ยงกองทุนยุติธรรม ประจำปีบัญชี ๒๕๖๒
รายงานผลการตรวจสอบบัญชีกับสำนักงานยุติธรรมจังหวัด
รวมทั้งกรณีคณะกรรมการกองทุนยุติธรรมเป็นผู้ถูกฟ้องคดีในศาลปกครองกลาง
และรายงานผลการช่วยเหลือเยียวยาแก่ผู้เสียหายและจำเลยในคดีอาญา
ของสำนักงานช่วยเหลือทางการเงินแก่ผู้เสียหายและจำเลยในคดีอาญา กรมคุ้มครองสิทธิและเสรีภาพ
นอกจากนี้ ที่ประชุมได้พิจารณาร่างระเบียบคณะกรรมการกองทุนยุติธรรม
ว่าด้วยการบริหารงานบุคคล พ.ศ. ....
พร้อมทั้งทบทวนแผนปฏิบัติการด้านการบริหารทรัพยากรบุคคล
ร่างแผนปฏิบัติการด้านการบริหารทรัพยากรบุคคลกองทุนยุติธรรมระยะยาว
ร่างแผนปฏิบัติการด้านการบริหารทรัพยากรประจำปี ๒๕๖๓
ร่างรายงานประจำปีงบประมาณ ๒๕๖๑ กองทุนยุติธรรม
ร่างคำสั่งแต่งตั้งคณะทำงานตรวจสอบคุณสมบัติผู้แทนเครือข่ายยุติธรรมชุมชน
ที่ยุติธรรมจังหวัดคัดเลือกในคณะอนุกรรมการให้ความช่วยเหลือประจำจังหวัด
รวมทั้งพิจารณารายงานวิเคราะห์ผู้ใช้บริการหลักและผู้มีส่วนได้ส่วนเสียทั้งทางตรง
และทางอ้อมของกองทุนยุติธรรม

ที่มา : https://www.thaigov.go.th/news/contents/details/22350
