รัฐบาลไทย-ข่าวทำเนียบรัฐบาล-กระทรวงดิจิทัลฯ ร่วมกิจกรรมจิตอาสาพัฒนา ปรับภูมิทัศน์ เพื่อถวายพระราชกุศลและน้อมรำลึกในพระมหากรุณาธิคุณของพระมหากษัตริย์ไทย

วันศุกร์ที่ 18 ตุลาคม 2562
กระทรวงดิจิทัลฯ ร่วมกิจกรรมจิตอาสาพัฒนา ปรับภูมิทัศน์ เพื่อถวายพระราชกุศลและน้อมรำลึกในพระมหากรุณาธิคุณของพระมหากษัตริย์ไทย
กระทรวงดิจิทัลฯ ร่วมกิจกรรมจิตอาสาพัฒนา ปรับภูมิทัศน์ เพื่อถวายพระราชกุศลและน้อมรำลึกในพระมหากรุณาธิคุณของพระมหากษัตริย์ไทย
นางสาวคนึงนิจ คชศิลา ผู้ตรวจราชการกระทรวงดิจิทัลเพื่อเศรษฐกิจและสังคม ร่วมกิจกรรมจิตอาสาพัฒนา ปรับภูมิทัศน์ ทำความสะอาดศาสนสถาน เพื่อถวายพระราชกุศลและน้อมรำลึกในพระมหากรุณาธิคุณ เนื่องในโอกาสวันคล้ายวันพระบรมราชสมภพพระบาทสมเด็จพระจอมเกล้าเจ้าอยู่หัว ณ วัดโสมนัสวิหาร เขตป้อมปราบศัตรูพ่าย กรุงเทพฯ เมื่อวันที่ 18 ตุลาคม 2562 โดยโครงการจิตอาสา "เราทำความดี ด้วยหัวใจ" ภายใต้กิจกรรม "จิตอาสาพัฒนาปรับภูมิทัศน์ทำความสะอาดศาสนาสถาน" ในครั้งนี้ เพื่อเปิดโอกาสให้จิตอาสาและประชาชนภาคส่วนต่างๆ ได้ร่วมกันทำกิจกรรมสาธารณประโยชน์ อันเป็นการแสดงออกถึงความจงรักภักดี สำนึกในพระมหากรุณาธิคุณ และถวายเป็นพระราชกุศล เพื่อน้อมรำลึกเนื่องในโอกาสวันคล้ายวันพระราชสมภพพระบาทสมเด็จพระจอมเกล้าเจ้าอยู่หัว รัชกาลที่ 4 โดยการทำความสะอาดพื้นที่โดยรอบบริเวณวัด ตั้งแต่บริเวณถนนทางเข้าวัด ทางเดินรอบวัด ศาลาการเปรียญ รวมถึงบริเวณอื่นๆ เพื่อร่วมกันทำความสะอาด เก็บขยะ กวาดใบไม้ ปรับภูมิทัศน์โดยรอบศาสนสถานอันเป็นศูนย์รวมใจของคนไทย
*********************

ที่มา : https://www.thaigov.go.th/news/contents/details/23922
