รัฐบาลไทย-ข่าวทำเนียบรัฐบาล-หัวหน้าผู้ตรวจราชการกระทรวงอุตสาหกรรม ตรวจราชการรอบที่ 2 จังหวัดนครนายก พร้อมร่วมทำกิจกรรมจิตอาสาพิทักษ์ศาสนสถาน

วันพฤหัสบดีที่ 22 สิงหาคม 2562
หัวหน้าผู้ตรวจราชการกระทรวงอุตสาหกรรม ตรวจราชการรอบที่ 2 จังหวัดนครนายก พร้อมร่วมทำกิจกรรมจิตอาสาพิทักษ์ศาสนสถาน
นายจุลพงษ์  ทวีศรี  หัวหน้าผู้ตรวจราชการกระทรวงอุตสาหกรรม ตรวจราชการประจำปีงบประมาณ 2562 รอบที่ 2 ณ สำนักงานอุตสาหกรรมจังหวัดนครนายก
เมื่อวันที่ 21 สิงหาคม 2562  นายจุลพงษ์  ทวีศรี  หัวหน้าผู้ตรวจราชการกระทรวงอุตสาหกรรม ตรวจราชการประจำปีงบประมาณ 2562 รอบที่ 2 ณ สำนักงานอุตสาหกรรมจังหวัดนครนายก โดยมีนางสาวกาญจนา ทัพป้อม อุตสาหกรรมจังหวัดนครนายก พร้อมด้วยเจ้าหน้าที่ รายงานผลการปฏิบัติงาน รวมทั้งปัญหาอุปสรรคที่ดำเนินการตลอดปีงบประมาณ 2562
จากนั้นหัวหน้าผู้ตรวจราชการฯ พร้อมด้วยข้าราชการ เจ้าหน้าที่สำนักงานอุตสาหกรรมจังหวัดนครนายก สำนักงานพลังงานจังหวัดนครนายก และพนักงานบริษัท บริษัท ไทยซัมมิท โกลด์ เพรส จำกัด สาขา 1
เดินทางไปที่วัดใหญ่ทักขิณาราม หรือวัดใหญ่ลาว ซึ่งเป็นวัดที่สร้างขึ้นตั้งแต่ปี 2323 เพื่อร่วมกันทำความสะอาดภายในบริเวณวัด ตรวจสอบอุปกรณ์ไฟฟ้า และเปลี่ยนอุปกรณ์ที่ชำรุดให้สามารถใช้งานได้อย่างปกติและปลอดภัย เพื่อเสริมสร้างความปลอดภัยและลดความเสี่ยงที่อาจก่อให้เกิดอัคคีภัยจากระบบไฟฟ้าอาคารภายใต้กิจกรรมในโครงการ “จิตอาสาพิทักษ์ศาสนสถาน” 5,313 แห่งทั่วประเทศของกระทรวงอุตสาหกรรม #กระทรวงอุตสาหกรรม #จิตอาสาพิทักษ์ศาสนสถาน

ที่มา : https://www.thaigov.go.th/news/contents/details/22443
