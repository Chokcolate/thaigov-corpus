รัฐบาลไทย-ข่าวทำเนียบรัฐบาล-บิ๊กณัฐ รวมพลังกำลังพลกลาโหม "เราทำความดี ด้วยหัวใจ" น้อมรำลึกในพระมหากรุณาธิคุณพระปิยมหาราช

วันอังคารที่ 22 ตุลาคม 2562
บิ๊กณัฐ รวมพลังกำลังพลกลาโหม "เราทำความดี ด้วยหัวใจ" น้อมรำลึกในพระมหากรุณาธิคุณพระปิยมหาราช
พลเอกณัฐ อินทรเจริญ ปลัดกระทรวงกลาโหม นำทีมข้าราชการสำนักงานปลัดกระทรวงกลาโหมกว่า 200 นาย ทำกิจกรรมโครงการจิตอาสา “เราทำความดี ด้วยหัวใจ”
พลเอกณัฐ อินทรเจริญ ปลัดกระทรวงกลาโหม นำทีมข้าราชการสำนักงานปลัดกระทรวงกลาโหมกว่า 200 นาย ทำกิจกรรมโครงการจิตอาสา “เราทำความดี ด้วยหัวใจ” ทำความสะอาดและปรับปรุงภูมิทัศน์ ในพื้นที่ชุมชนสามแพร่ง ประกอบด้วย ชุมชนแพร่งภูธร แพร่งนรา แพร่งสรรพศาสตร์ และบริเวณถนนบูรณศาสตร์ เพื่อให้สอดคล้องกับกิจกรรมจิตอาสาพัฒนาของรัฐบาล เพื่อถวายเป็นพระราชกุศลและน้อมรำลึกในพระมหากรุณาธิคุณ เนื่องในโอกาสวันคล้ายวันสวรรคตพระบาทสมเด็จพระจุลจอมเกล้าเจ้าอยู่หัว
สำหรับกิจกรรมในครั้งนี้ประกอบไปด้วยการชะล้างทำความสะอาดถนน เก็บขยะ ลอกท่อระบายน้ำ ตัดแต่งกิ่งไม้เพื่อให้เกิดความสะอาดสวยงามเป็นระเบียบเรียบร้อย โดยได้รับความร่วมมือจากทางกรุงเทพมหานคร การมีส่วนร่วมของทุกฝ่ายในวันนี้เป็นการแสดงออกถึงพลังความรัก ความสามัคคี และความจงรักภักดีของข้าราชการสำนักงานปลัดกระทรวงกลาโหมที่มีต่อสถาบันพระมหากษัตริย์

ที่มา : https://www.thaigov.go.th/news/contents/details/23982
