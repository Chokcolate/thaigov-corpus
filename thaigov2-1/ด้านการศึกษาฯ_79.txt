รัฐบาลไทย-ข่าวทำเนียบรัฐบาล-ปลัดกระทรวงดิจิทัลฯ มอบใบสัมฤทธิบัตรแก่ผู้สำเร็จการศึกษาหลักสูตร “ผู้นำยุคใหม่เพื่อการส่งเสริมเศรษฐกิจดิจิทัล (Young Digital CEO) รุ่นที่ 1”

วันจันทร์ที่ 23 กันยายน 2562
ปลัดกระทรวงดิจิทัลฯ มอบใบสัมฤทธิบัตรแก่ผู้สำเร็จการศึกษาหลักสูตร “ผู้นำยุคใหม่เพื่อการส่งเสริมเศรษฐกิจดิจิทัล (Young Digital CEO) รุ่นที่ 1”
ปลัดกระทรวงดิจิทัลฯ มอบใบสัมฤทธิบัตรแก่ผู้สำเร็จการศึกษาหลักสูตร “ผู้นำยุคใหม่เพื่อการส่งเสริมเศรษฐกิจดิจิทัล (Young Digital CEO) รุ่นที่ 1”
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม เป็นประธานมอบใบสัมฤทธิบัตรแก่ผู้สำเร็จการศึกษาหลักสูตร “ผู้นำยุคใหม่เพื่อการส่งเสริมเศรษฐกิจดิจิทัล (Young Digital CEO) รุ่นที่ 1”  โรงแรมมิราเคิล แกรนด์ คอนเวนชัน กรุงเทพฯ เมื่อวันที่ 19 กันยายน 2562 จัดโดยสำนักงานส่งเสริมเศรษฐกิจดิจิทัล (DEPA) จัดอบรมหลักสูตรดังกล่าว ภายใต้แนวคิด "Thailand's Opportunity for ASEAN Connectivity" ซึ่งปลัดกระทรวงดิจิทัลฯ ได้กล่าวแสดงความยินดีกับผู้ผ่านการอบรมที่เป็นผู้บริหารรุ่นใหม่ได้เล็งเห็นความสำคัญในการเตรียมความพร้อมสู่สังคมเศรษฐกิจดิจิทัล ถือเป็นกำลังสำคัญที่จะช่วยขับเคลื่อนองค์กร สังคม และประเทศไทยเข้าสู่ยุคเศรษฐกิจดิจิทัลอย่างเต็มรูปแบบ และหวังว่าทุกคนจะนำความรู้และประสบการณ์ที่ได้รับจากการอบรมครั้งนี้มาปรับใช้ เผยแพร่ และต่อยอด เพื่อเป็นการแลกเปลี่ยน ช่วยเหลือ ตลอดจนพัฒนาสังคมเศรษฐกิจไทยสู่ยุคดิจิทัลในที่สุด ทั้งนี้ ผู้สนใจสามารถติดตามรายละเอียด และข้อมูลต่าง ๆ สำหรับหลักสูตรผู้นำยุคใหม่เพื่อการส่งเสริมเศรษฐกิจดิจิทัล (Young Digital CEO) รุ่นที่ 2 ได้ทางเว็บไซต์ www.depa.or.th เร็ว ๆ นี้
************************

ที่มา : https://www.thaigov.go.th/news/contents/details/23302
