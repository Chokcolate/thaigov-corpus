รัฐบาลไทย-ข่าวทำเนียบรัฐบาล-โครงการประกันรายได้เกษตรกรชาวสวนยางพารา ระยะที่ 1

วันพฤหัสบดีที่ 24 ตุลาคม 2562
โครงการประกันรายได้เกษตรกรชาวสวนยางพารา ระยะที่ 1
วันพฤหัสบดีที่ 24 ตุลาคม 2562
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบโครงการประกันรายได้เกษตรกรชาวสวนยางพารา ระยะที่ 1 กรอบวงเงิน 24,000 ล้านบาท ระยะเวลาดำเนินการ ตั้งแต่เดือน ต.ค. 62 – มี.ค. 63 เพื่อให้เกษตรกรชาวสวนยางมีรายได้ที่แน่นอน และมีความมั่นคงในอาชีพ โดยประกันราคายาง 3 ชนิด คือ ยางแผ่นดิบคุณภาพดี 60 บาท/กิโลกรัม น้ำยางสด 57 บาท/กิโลกรัม และยางก้อนถ้วย 23 บาท/กิโลกรัม ทั้งนี้ เกษตรกรที่เข้าร่วมโครงการ ต้องขึ้นทะเบียนและแจ้งพื้นที่ปลูกยางกับการยางแห่งประเทศไทย โดยเป็นสวนยางอายุ 7 ปีขึ้นไปที่เปิดกรีดแล้ว สูงสุดรายละไม่เกิน 25 ไร่ รวมปริมาณผลผลิตยางที่จะประกันรายได้ 240 กิโลกรัม/ไร่/ปี หรือ 20 กิโลกรัม/ไร่/เดือน ซึ่ง ธ.ก.ส. จะโอนเงินงวดแรกเข้าบัญชีชาวสวนยางโดยตรง ระหว่างวันที่  1 - 15 พ.ย. นี้
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/24028
