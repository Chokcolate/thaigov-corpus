รัฐบาลไทย-ข่าวทำเนียบรัฐบาล-ดร.สุวิทย์ รมว.อว. กล่าวปาฐกถาพิเศษเรื่อง “พลิกโฉมการอุดมศึกษาไทยในยุค DISRUPTION TECHNOLOGY”

วันพฤหัสบดีที่ 21 พฤศจิกายน 2562
ดร.สุวิทย์ รมว.อว. กล่าวปาฐกถาพิเศษเรื่อง “พลิกโฉมการอุดมศึกษาไทยในยุค DISRUPTION TECHNOLOGY”
ดร.สุวิทย์ รมว.อว. กล่าวปาฐกถาพิเศษเรื่อง “พลิกโฉมการอุดมศึกษาไทยในยุค DISRUPTION TECHNOLOGY”
วันที่ 18 พฤศจิกายน 2562 พระเจ้าวรวงศ์เธอ พระองค์เจ้าโสมสวลี กรมหมื่นสุทธนารีนาถ โปรดให้ หม่อมหลวงสราลี กิติยากร เป็นผู้แทนพระองค์เปิดการประชุมพยาบาลแห่งชาติ ครั้งที่ 16 “พลิกโฉมวิชาชีพการพยาบาล สู่สุขภาวะถ้วนหน้าอย่างยั่งยืน” เพื่อเฉลิมพระเกียรติ พระบาทสมเด็จพระเจ้าพระเจ้าอยู่หัว เนื่องในโอกาสพระราชพิธีบรมราชาพิเษก พุทธศุกราช 2562 โดยมี ดร.สุวิทย์ เมษินทรีย์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม (รมว.อว.) กล่าวปาฐกถาพิเศษเรื่อง “พลิกโฉมการอุดมศึกษาไทยในยุค disruption technology” ณ โรงแรม เดอะ เบอร์เคลีย์ เขตราชเทวี กรุงเทพมหานคร
ดร.สุวิทย์ รมว.อว. กล่าวว่า โลกของเรากำลังเผชิญกับเทคโนโลยีป่วนโลกหรือ disruption ซึ่งคนในประเทศจำเป็นต้องเปลี่ยนแปลงพฤติกรรมการเรียนรู้เพื่อให้สอดคล้องต่อการดำเนินชีวิตในปัจจุบัน สำหรับกระทรวงการอุดมศึกษา วิทยาศาสตร์ วิจัยและนวัตกรรม ได้เตรียมความพร้อมไปสู่ศตวรรษที่ 21 ภารกิจของกระทรวงที่สำคัญ 3 ประการ คือ 1. การสร้างและพัฒนาคน 2. การวิจัยเพื่อสร้างความรู้ และ 3.การสร้างและพัฒนานวัตกรรม โดยกระทรวงการอุดมศึกษาฯ จะต้องทำหน้าที่ขับเคลื่อนประเทศไทยให้พร้อมไปสู่ Ai และ Data Economy เพราะในอนาคตสิ่งเหล่านี้จะเป็นเรื่องพื้นฐานของประเทศ
เช่นเดียวกับวิชาชีพพยาบาล เป็นวิชาชีพที่มีส่วนสำคัญ ในการดูแลสุขภาพของประชาชนผู้ประกอบวิชาชีพพยาบาล จำเป็นต้องพัฒนาตน ให้มีความรู้ทางการพยาบาลที่ก้าวหน้าทันการณ์ ทันโลกอยู่ตลอดเวลา อาทิ การรักษาด้วยการยืนบำบัด วัคซีนและยาชีววัตถุ วัสดุและอุปกรณ์ทางการแพทย์ การเก็บข้อมูลจีโนมเพื่อการรักษาส่วนบุคคล สารสกัดจากสมุนไพรเพื่อผลิตยาและเวชสำอาง การแพทย์ทางไกล และการวิจัยทางคลินิก
เผยแพร่ข่าว : นายธัชนนท์ บุญหล้า
ส่วนสื่อสารองค์กร สำนักบริหารกลาง
กระทรวงการอุดมศึกษา วิทยาศาสตร์ วิจัยและนวัตกรรม
โทรศัพท์ 0 2333 3700 ต่อ 3728 - 3732 โทรสาร 0 2333 3834
Facebook : @MHESIThailand
Call Center โทร.1313

ที่มา : https://www.thaigov.go.th/news/contents/details/24732
