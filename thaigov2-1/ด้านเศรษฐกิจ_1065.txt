รัฐบาลไทย-ข่าวทำเนียบรัฐบาล-ออมสิน จัดโปรโมชั่นพิเศษ Thailand Smart Money กรุงเทพฯ ครั้งที่ 10  เซ็นทรัลพลาซาลาดพร้าว วันที่ 13 – 15 ธ.ค.62

วันศุกร์ที่ 13 ธันวาคม 2562
ออมสิน จัดโปรโมชั่นพิเศษ Thailand Smart Money กรุงเทพฯ ครั้งที่ 10  เซ็นทรัลพลาซาลาดพร้าว วันที่ 13 – 15 ธ.ค.62
ออมสิน จัดโปรโมชั่นพิเศษ Thailand Smart Money กรุงเทพฯ ครั้งที่ 10  เซ็นทรัลพลาซาลาดพร้าว วันที่ 13 – 15 ธ.ค.62 พบเงินฝากประเภทเผื่อเรียกพิเศษ 106 ดอกเบี้ยสูงสุด 10% ต่อปี ยกเว้นภาษี “สินเชื่อบ้านผ่อนต่ำ ล้านละ 10 บาท ดอกเบี้ยปีแรก 0.01%
ออมสิน จัดโปรโมชั่นพิเศษ Thailand Smart Money กรุงเทพฯ ครั้งที่ 10  เซ็นทรัลพลาซาลาดพร้าว วันที่ 13 – 15 ธ.ค.62 พบเงินฝากประเภทเผื่อเรียกพิเศษ 106 ดอกเบี้ยสูงสุด 10% ต่อปี ยกเว้นภาษี “สินเชื่อบ้านผ่อนต่ำ ล้านละ 10 บาท ดอกเบี้ยปีแรก 0.01% ค่าธรรมเนียมโอน-จดจำนอง 0.01% สินเชื่อSMEsประชารัฐ เงื่อนไขพิเศษ ดอกเบี้ยต่ำ ฟรีค่าธรรมเนียมค้ำประกันสินเชื่อ 4 ปี
ธนาคารออมสิน นำเสนอโปรโมชั่นพิเศษในงาน Thailand Smart Money กรุงเทพฯ ครั้งที่ 10 ณ Sky Hall ชั้น 3 เซ็นทรัลพลาซา ลาดพร้าว ระหว่างวันที่ 13-15 ธ.ค.62 นี้ นำเสนอโปรโมชั่นพิเศษทุกผลิตภัณฑ์และบริการ จัดผลิตภัณฑ์น่าสนใจ “เงินฝากเผื่อเรียกพิเศษ 106” ดอกเบี้ยสูงสุด 10% ต่อปี ยกเว้นภาษี ด้าน “สินเชื่อบ้านผ่อนต่ำ ล้านละ 10 บาท” กู้ 1 ล้าน ปีแรกจ่ายค่างวดเดือนละ 10 บาท ทั้งสร้างบ้าน ซื้อ-ซ่อมแซมบ้าน/ต่อเติม-รีไฟแนนซ์ ผ่อนนานสูงสุดถึง 40 ปี สินเชื่อ SMEs ประชารัฐ เงื่อนไขพิเศษ ดอกเบี้ยต่ำ ฟรีค่าธรรมเนียมค้ำประกันสินเชื่อ 4 ปี รวม 7% สินเชื่อ GSB SMEs Startup N0.1 เพียงมีไอเดียและนวัตกรรมที่น่าสนใจ วงเงินกู้สูงสุด 10 ล้านบาท ดอกเบี้ยปีแรก 1.99% ต่อปี
ดร.ชาติชาย พยุหนาวีชัย ผู้อำนวยการธนาคารออมสิน เปิดเผยว่า ธนาคารออมสินร่วมออกบูธภายในงาน Thailand Smart Money กรุงเทพฯ ครั้งที่ 10 ระหว่างวันที่ 13-15 ธันวาคม 2562 ณ Sky Hall ชั้น 3 เซ็นทรัลพลาซาลาดพร้าว ด้วยแนวคิด “สุนทรียแห่งความมั่งคั่งแบบไร้ขีดจำกัด ด้วยประสบการณ์ทางการเงินจากธนาคารออมสิน : Enjoy GSB New Experience” โดยนำเสนอเงินฝากที่มีผลตอบแทนน่าสนใจบริการทางการเงินทุกรูปแบบสำหรับลูกค้าทุกกลุ่มทุกไลฟ์สไตล์ด้วยโปรโมชั่นสุดพิเศษ นำโดย เงินฝากเผื่อเรียกพิเศษ 106 ระยะเวลาฝาก 106 วัน อัตราดอกเบี้ย Step Up วันที่ 1-45 = 1% ต่อปี วันที่ 46-78 = 3% ต่อปี และ วันที่ 79-106 = 10% ต่อปี คิดเป็นอัตราดอกเบี้ยเฉลี่ย 4% ต่อปี ดอกเบี้ยยกเว้นภาษี รับฝากเฉพาะบุคคลธรรมดาอายุตั้งแต่ 15 ปีขึ้นไป เปิดได้คนละ 1 บัญชี เปิดบัญชีขั้นต่ำ 10,000 บาท ฝากสูงสุดไม่เกินรายละ 500,000 บาท ถอนหรือปิดบัญชีก่อนฝากครบ 106 วัน นับตั้งแต่วันที่ฝากจะได้รับดอกเบี้ยในอัตราดอกเบี้ยเงินฝากตามระยะเวลาที่ฝากจริง โดยผู้ฝากต้องมีใบจองสิทธิ์ที่แจกภายในงาน 3 วันๆ ละ 2 รอบๆ ละ 100 สิทธิ์ สามารถเปิดบัญชีภายในงานได้ทันที หรือนำใบจองสิทธิ์ในงานนี้ไปเปิดบัญชีได้ที่สาขาธนาคารออมสินทุกสาขาระหว่างวันที่ 13-22  ธันวาคม 2562 ทั้งนี้ ผู้ฝากต้องใช้บริการ Mobile Banking (MyMo) และบัตรเดบิตของธนาคารออมสิน
ด้านผลิตภัณฑ์สินเชื่อ นำเสนอ สินเชื่อบ้านผ่อนต่ำ ล้านละ 10 บาท ด้วยอัตราดอกเบี้ยพิเศษ สอดคล้องกับความต้องการมีที่อยู่อาศัยในยุคปัจจุบันโดยเฉพาะช่วงปลายปี ทั้งซื้ออยู่อาศัยใหม่ ปลูกสร้างบ้านบนที่ดิน ต่อเติม ซ่อมแซม หรือรีไฟแนนซ์ ให้กู้ตามความสามารถชำระหนี้ของลูกค้าแต่ละราย โดยไม่จำกัดวงเงินกู้สูงสุด คิดอัตราดอกเบี้ยพิเศษ ดอกเบี้ยคงที่ปีแรก 0.010% ปีที่ 2-3 = 4.350% ต่อปี ปีที่ 4 เป็นต้นไป MRR-0.50% ต่อปี (อัตราดอกเบี้ย MRR ของธนาคารฯ ปัจจุบัน = 6.745% ต่อปี) คิดเป็นอัตราดอกเบี้ยเฉลี่ย 3 ปี = 2.903% โดยวงเงินกู้ 1 ล้านบาท ผ่อนชำระ 20 ปี ในปีแรกคิดเป็นเงินงวดผ่อนชำระ 10 บาทต่อเดือน ปีที่ 2-3 ผ่อนชำระ 3,700 บาทต่อเดือน และปีที่ 4 เป็นต้นไป ผ่อนชำระ 8,300 บาทต่อเดือน สามารถเลือกผ่อนชำระได้ยาวนานขึ้นสูงสุดถึง 40 ปี เพื่อให้เกิดความยืดหยุ่นและเหมาะสมกับความสามารถในการชำระหนี้ของผู้กู้ให้มากที่สุด คิดคำนวณเงินงวดให้ผ่อนสบายๆ ในภาวะเศรษฐกิจปัจจุบัน เพื่อให้แบ่งเงินนำไปเป็นค่าใช้จ่ายอื่นๆ ที่จำเป็นในการใช้ชีวิตประจำวัน รวมถึงเก็บออมไว้ใช้ยามฉุกเฉินได้ พร้อมทั้งยังได้รับการลดค่าใช้จ่ายค่าธรรมเนียมจดทะเบียนการโอนกรรมสิทธิ์จาก 2.00% เหลือ 0.01% และลดค่าธรรมเนียมการจดทะเบียนจำนองจาก 1.00% เหลือ 0.01% อีกด้วย
นอกจากนี้ ยังมี สินเชื่อเคหะประชารัฐสร้างไทย อัตราดอกเบี้ย 3 ปีแรก 2.90% ต่อปี ปีที่ 4 เป็นต้นไป MRR-0.50% ต่อปี โดยผู้ที่ต้องการซื้อบ้านพร้อมที่ดิน ธนาคารฯ ให้กู้ 95% ของราคาประเมิน คอนโดมีเนียม ให้กู้ 90% ของราคาประเมิน และปลูกสร้างที่อยู่อาศัย ให้กู้ได้ 100% ของราคาประเมินตัวบ้าน เพียงผู้กู้อายุ 20 ปีขึ้นไป มีอาชีพ มีรายได้แน่นอน ภายใต้เงื่อนไขพิเศษคือ สามารถผ่อนชำระได้สูงสุดถึง 40 ปี โดยผู้กู้สามารถผ่อนชำระได้จนถึงอายุ 70 ปี
ดร.ชาติชาย กล่าวต่อไปว่า ขณะที่ สินเชื่อ SMEs ประชารัฐ มี 3 รูปแบบ ได้แก่ สินเชื่อ GSB เพื่อ SMEs คล่องตัว, สินเชื่อ GSB เพื่อ SMEs ยั่งยืน และ สินเชื่อ GSB บัญชีเดียว โดยผู้กู้เป็นผู้ประกอบการในกลุ่ม Startup ผู้ประกอบการที่มีนวัตกรรม ผู้ประกอบการ SMEs หรือผู้ประกอบการธุรกิจขนาดใหญ่ โดย สินเชื่อ GSB เพื่อ SMEs คล่องตัว นำไปเป็นทุนหมุนเวียนในการดำเนินกิจการ และ สินเชื่อ GSB เพื่อ SMEs ยั่งยืน เหมาะสำหรับลงทุนในทรัพย์สินถาวร ซึ่งทั้ง 2 ประเภทนี้ วงเงินกู้สูงสุด 10 ล้านบาท ส่วน สินเชื่อ GSB บัญชีเดียว เหมาะสำหรับนำไปเป็นทุนหมุนเวียนในการดำเนินกิจการ และ ลงทุนในทรัพย์สินถาวร วงเงินกู้สูงสุด 100 ล้านบาท โดยเงินกู้ทั้ง 3 ประเภทนี้ คิดอัตราดอกเบี้ยเท่ากันคือ เงินกู้ระยะสั้น 2 ปีแรก อัตราดอกเบี้ย 4% ต่อปี ปีที่ 3-4 = 6% ต่อปี ปีที่ 5 เป็นต้นไป คิด MLR/MOR ถึง MLR/MOR + 1% ขณะที่ เงินกู้ระยะยาว 2 ปีแรก อัตราดอกเบี้ย 4% ต่อปี ปีที่ 3-4 = 6% ต่อปี และ ปีที่ 5-7 เท่ากับ MLR/MOR ถึง MLR/MOR + 1% ทั้งนี้ สามารถเลือกใช้บรรษัทประกันสินเชื่ออุตสาหกรรมขนาดย่อม (บสย.) เป็นผู้ค้ำประกันได้ โดยที่ บสย.ยกเว้นค่าธรรมเนียมค้ำประกันปีละ 1.75% เป็นเวลา 2 ปี และธนาคารออมสินช่วยแบ่งเบาภาระค่าธรรมเนียมให้อีก 2 ปี รวมยกเว้นค่าธรรมเนียม 4 ปี รวมแล้ว 7% ซึ่งจะเห็นว่าไม่ว่าจะเป็นเอสเอ็มอีแบบไหน สินเชื่อทั้ง 3 รูปแบบนี้ ครอบคลุมผู้ประกอบการ SMEs ตั้งแต่ระยะเริ่มต้นทำธุรกิจจนถึงทำธุรกิจขนาดใหญ่
นอกจากนี้ สินเชื่อ GSB SMEs Startup N0.1 เพียงมีไอเดียและนวัตกรรมที่น่าสนใจ  วงเงินกู้สูงสุด 10 ล้านบาท หากใช้หลักทรัพย์ค้ำประกันมากกว่า 50% ดอกเบี้ยปีแรก 1.99% ต่อปี หลังจากนั้น หากเป็นเงินกู้ระยะสั้น (O/D, P/N) คิดดอกเบี้ย MRR+2.00% ต่อปี ส่วนเงินกู้ระยะยาว L/T ดอกเบี้ย MRR+1.75% ต่อปี สินเชื่อ GSB SMEs Startup สำหรับผู้ประกอบการที่ต้องการก้าวสู่ธุรกิจรายย่อย วงเงินกู้สูงสุด 10 ล้านบาท หากใช้หลักทรัพย์ค้ำประกันมากกว่า 30% อัตราดอกเบี้ย 2 ปีแรก 3.99% ต่อปี
“สิ่งที่ผู้เข้าชมบูธธนาคารออมสินและใช้บริการจะพลาดไม่ได้คือ ของที่ระลึกที่อยู่ในโปรโมชั่นผลิตภัณฑ์ทางการเงินทุกประเภท ที่ธนาคารได้จัดเตรียมไว้มากมาย พร้อมกับกิจกรรมดีดีที่น่าสนใจและความบันเทิงหลากหลายไว้ให้ลูกค้าและผู้เข้าชมงานได้ร่วมเพลิดเพลินตลอดทั้งงาน”ผู้อำนวยการธนาคารออมสิน กล่าวในที่สุด

ที่มา : https://www.thaigov.go.th/news/contents/details/25201
