รัฐบาลไทย-ข่าวทำเนียบรัฐบาล-​ออท.ราชอาณาจักรโรมาเนีย เข้าเยี่ยมคำนับ รมช.กห.

วันศุกร์ที่ 6 มีนาคม 2563
​ออท.ราชอาณาจักรโรมาเนีย เข้าเยี่ยมคำนับ รมช.กห.
พล.อ.ชัยชาญ ช้างมงคล รมช.กห. ได้ให้การต้อนรับการเยี่ยมคำนับของ นาย Bogdan Badea (บ๊อกดัน บาเดีย) ออท.ราชอาณาจักรโรมาเนีย/ไทย ณ ศาลาว่าการกลาโหม
พล.อ.ชัยชาญ ช้างมงคล รมช.กห. ได้ให้การต้อนรับการเยี่ยมคำนับของ นาย Bogdan Badea (บ๊อกดัน บาเดีย) ออท.ราชอาณาจักรโรมาเนีย/ไทย ณ ศาลาว่าการกลาโหม
ทั้งสองฝ่ายได้ชื่นชมความสัมพันธ์ฉันท์มิตรที่ใกล้ชิดและต่อเนื่องระหว่างกัน  โดย พล.อ.ชัยชาญ’ ได้กล่าวขอบคุณโรมาเนีย ในวาระที่ดำรงตำแหน่งประธานคณะมนตรีแห่งสหภาพยุโรป ที่ได้ผลักดันและหาทางออกที่เป็นรูปธรรมในการสนับสนุนแก้ปัญหาการทำประมงผิดกฏหมาย ( IUU ) ของไทย พร้อมทั้งกล่าวถึงความพร้อมที่จะพัฒนาและเสริมสร้างความร่วมมือจากบันทึกความเข้าใจว่าด้วยความร่วมมือด้านการส่งกำลังบำรุงระหว่าง กห.ไทย และ กห.โรมาเนีย ที่ได้ลงนามร่วมกันไว้  พร้อมทั้งกล่าวเชิญชวนโรมาเนียมาลงทุนในเขตเศรษฐกิจพิเศษภาคตะวันออก ( EEC ) ในอุตสาหกรรมป้องกันประเทศ ที่ไทยกำลังพัฒนาศักยภาพและผลักดันเป็นอุตสาหกรรมเป้าหมาย
โดย นาย บ็อกดัน’ ได้กล่าวแสดงความขอบคุณ ไทย ที่สนับสนุนโรมาเนียเข้าเป็นสมาชิกไม่ถาวรใน UNHC ชื่นชมชมความพยายามและพร้อมของโครงสร้างพื้นฐานใน EEC และยินดีที่จะขยายความร่วมมือกับไทยในด้านอุตสาหกรรมป้องกันประเทศ พร้อมยืนยันการทำหน้าที่ของตน จะร่วมผลักดันความร่วมมือและเสริมสร้างความสัมพันธ์ระหว่างสองประเทศให้ดีที่สุด

ที่มา : https://www.thaigov.go.th/news/contents/details/26960
