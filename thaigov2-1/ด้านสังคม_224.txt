รัฐบาลไทย-ข่าวทำเนียบรัฐบาล-นายถาวร เสนเนียม รัฐมนตรีช่วยว่าการกระทรวงคมนาคม และคณะ ลงพื้นที่จังหวัดอุบลราชธานี

วันจันทร์ที่ 23 กันยายน 2562
นายถาวร เสนเนียม รัฐมนตรีช่วยว่าการกระทรวงคมนาคม และคณะ ลงพื้นที่จังหวัดอุบลราชธานี
เพื่อตรวจติดตามความก้าวหน้าการดำเนินโครงการและการให้บริการ ด้านการคมนาคมขนส่งของอากาศยานนานาชาติอุบลราชธานี และตรวจติดตามสถานการณ์น้ำท่วมและเยี่ยมผู้ประสบอุทกภัยในพื้นที่จังหวัดอุบลราชธานี
วันนี้ (23 ก.ย.62) เวลา 08.30 น. นายถาวร เสนเนียม รัฐมนตรีช่วยว่าการกระทรวงคมนาคม และคณะ
ลงพื้นที่จังหวัดอุบลราชธานี เพื่อตรวจติดตามความก้าวหน้าการดำเนินโครงการและการให้บริการ ด้านการคมนาคมขนส่งของอากาศยานนานาชาติอุบลราชธานี และตรวจติดตามสถานการณ์น้ำท่วมและเยี่ยมผู้ประสบอุทกภัยในพื้นที่จังหวัดอุบลราชธานี
โดยในเวลา 09.00น. รัฐมนตรีช่วยว่าการกระทรวงคมนาคม ได้ประชุมติดตามการดำเนินงาน พร้อมรับฟังบรรยายสรุปแนวทางการพัฒนาท่าอากาศยานนานาชาติอุบลราชธานี ณ ห้องประชุมท่าอากาศยานฯ และลงพื้นที่ตรวจเยี่ยมการปฏิบัติงานของเจ้าหน้าที่ ณ บริเวณท่าอากาศยานนานาชาติอุบลราชธานี ก่อนจะเดินทางไปติดตามสถานการณ์น้ำท่วมและเยี่ยมผู้ประสบอุทกภัยในพื้นที่ พร้อมมอบถุงยังชีพ  ณ บ้านบัวเทิง ตำบลท่าช้าง อำเภอสว่างวีระวงศ์
ต่อจากนั้น จะเดินทางไปยังบริเวณชุมชนแม่น้ำมูล เทศบาลตำบลพิบูลมังสาหาร    พร้อมลงพื้นที่ตรวจติดตามความเสียหายด้านโครงสร้างพื้นฐาน
และในช่วงบ่ายจะเดินทางต่อไปยัง วัดค้อทอง ตำบลค้อทอง อำเภอเขื่องใน เพื่อนำถุงยังชีพไปมอบแก่ผู้ประสบภัย  ก่อนจะเดินทางกลับในเวลา 17.20 น.

ที่มา : https://www.thaigov.go.th/news/contents/details/23299
