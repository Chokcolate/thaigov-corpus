รัฐบาลไทย-ข่าวทำเนียบรัฐบาล-โฆษกกระทรวงอุตสาหกรรมและคณะ ลงพื้นที่ตรวจเยี่ยมศูนย์ส่งเสริมอุตสาหกรรมภาคที่ 6 จ.นครราชสีมา พร้อมประชุมหารือแนวทางการส่งเสริมและพัฒนา SMES และวิสาหกิจชุมชนในพื้นที่

วันพุธที่ 15 มกราคม 2563
โฆษกกระทรวงอุตสาหกรรมและคณะ ลงพื้นที่ตรวจเยี่ยมศูนย์ส่งเสริมอุตสาหกรรมภาคที่ 6 จ.นครราชสีมา พร้อมประชุมหารือแนวทางการส่งเสริมและพัฒนา SMES และวิสาหกิจชุมชนในพื้นที่
นางสาวสุชาดา แทนทรัพย์ โฆษกกระทรวงอุตสาหกรรม ได้รับมอบหมายจากนายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม ให้ลงพื้นที่ตรวจเยี่ยมศูนย์ส่งเสริมอุตสาหกรรมภาคที่ 6 จังหวัดนครราชสีมา
วันนี้ (14 มกราคม 2563) เวลา 14.00 น. นางสาวสุชาดา แทนทรัพย์ โฆษกกระทรวงอุตสาหกรรม ได้รับมอบหมายจากนายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม ให้ลงพื้นที่ตรวจเยี่ยมศูนย์ส่งเสริมอุตสาหกรรมภาคที่ 6 จังหวัดนครราชสีมา โดยมีนายณัฐพล รังสิตพล อธิบดีกรมส่งเสริมอุตสาหกรรมและคณะ ร่วมตรวจเยี่ยม  มีนางสาวอัญชลีย์พร เขียวเกษม ผู้อำนวยการศูนย์ส่งเสริมอุตสาหกรรมภาคที่ 6 จังหวัดนครราชสีมา ให้การต้อนรับ
นอกจากนี้โฆษกกระทรวงอุตสาหกรรม ได้ร่วมประชุมหารือกับผู้นำในพื้นที่จังหวัดนครราชสีมา บุรีรัมย์ สุรินทร์ ถึงแนวทางการส่งเสริมและพัฒนา SME  และวิสาหกิจชุมชน โดยกระทรวงอุตสาหกรรม กรมส่งเสริมอุตสาหกรรม ได้เตรียมความพร้อมสำหรับ SME กลุ่มอุตสาหกรรมเกษตรและอุตสาหกรรมอาหารสู่ระบบมาตรฐาน การบริหารจัดการโลจิสติกส์ การพัฒนาประสิทธิภาพการผลิต การพัฒนาผลิตภัณฑ์สร้างมูลค่าเพิ่มและการพัฒนาร่วมกลุ่ม SMES เพื่อเชื่อมโยงอุตสาหกรรม ส่วนวิสาหกิจชุมชนในพื้นที่จะมีการพัฒนาศักยภาพและยกระดับผู้ผลิตผลิตภัณฑ์หนึ่งตำบลหนึ่งผลิตภัณฑ์  การเพิ่มมูลค่าผลิตภัณฑ์อุตสาหกรรมท่องเที่ยวภายใต้อัตลักษณ์จังหวัด การส่งเสริมและพัฒนาผู้ประกอบการชุมชน และการสร้างมูลค่าเพิ่มอุตสาหกรรมสร้างสรรค์ (THAI-IDC) ภายใต้โครงการต่างๆ ของกรมส่งเสริมอุตสาหกรรม อาทิ การพัฒนาผู้ประกอบการสู่การเป็นสมาร์ท SME การสร้างผู้ประกอบการใหม่ การส่งเสริมและพัฒนาผู้ให้บริการ SME เป็นต้น #กระทรวงอุตสาหกรรม #การส่งเสริมและพัฒนา SMES

ที่มา : https://www.thaigov.go.th/news/contents/details/25796
