รัฐบาลไทย-ข่าวทำเนียบรัฐบาล-ออท.ราชอาณาจักรสเปน/ไทย เข้าเยี่ยมคำนับ รมช.กห.

วันจันทร์ที่ 28 ตุลาคม 2562
ออท.ราชอาณาจักรสเปน/ไทย เข้าเยี่ยมคำนับ รมช.กห.
พลเอก ประยุทธ จันทร์โอชา นรม. และ รมว.กห.ได้มอบหมายให้ พลเอก ชัยชาญ ช้างมงคล รมช.กห.ให้การต้อนรับ นาย Emilio de Miguel Calabia (เอมิลิโอ เด มิเกล กาลาเบีย) ออท.ราชอาณาจักรสเปน/ไทย เข้าเยี่ยมคำนับในโอกาสเข้ารับตำแหน่งใหม่ ณ ศาลาว่าการกลาโหม
พลเอก ชัยชาญ ช้างมงคล รมช.กห.ได้ให้การต้อนรับและกล่าวขอบคุณที่กรุณาให้เกียรติมาเยี่ยมคำนับ พร้อมกล่าวชื่นชมความสัมพันธ์อันดีระหว่างไทย กับราชอาณาจักรสเปนที่มีมาอย่างราบรื่นต่อเนื่องยาวนานมาถึง149ปี ได้มีการแลกเปลี่ยนการเยือนในหลายระดับโดยเฉพาะ จนท. ระดับสูงที่มีมาอย่างต่อเนื่อง รวมทั้งความสัมพันธ์ทางทหาร ทั้งด้านการศึกษา การฝึกและการส่งกำลังบำรุง และชื่นชมสเปนที่เป็นหนึ่งในประเทศที่ประสบความสำเร็จในด้านการพัฒนาอุตสาหกรรมป้องกันประเทศและเชิญชวนให้สเปนมาร่วมลงทุนในเขตเศรษฐกิจพิเศษภาคตะวันออก รวมทั้งเชิญให้มาร่วมงาน Defence&Security ที่จัดขึ้นในเดือน พ.ย. ปีนี้
นาย Emilio de Miguel Calabia (เอมิลิโอ เด มิเกล กาลาเบีย) ได้กล่าวขอบคุณ และกล่าวชื่นชมความสัมพันธ์อันดีที่มีมาอย่างยาวนานและขอบคุณที่ไทยเชิญให้มาร่วมลงทุนด้านอุตสาหกรรมป้องกันประเทศในเขตเศรษฐกิจพิเศษภาคตะวันออก ซึ่งทางสเปนมีความสนใจในการร่วมลงทุนและเสริมสร้างความร่วมมือทางการค้ากับไทยให้มีความร่วมมือมากขึ้นและตอบรับการเข้าร่วมงานDefence&Securityที่จะจัดขึ้นในปลายปีนี้ด้วย และมีความประสงค์ที่จะพัฒนาความสัมพันธ์กับอาเซียนและต่อยอดความร่วมมือของทั้งสองประเทศให้มีความยั่งยืนต่อไป

ที่มา : https://www.thaigov.go.th/news/contents/details/24106
