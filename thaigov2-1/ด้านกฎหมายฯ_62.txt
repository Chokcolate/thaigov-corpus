รัฐบาลไทย-ข่าวทำเนียบรัฐบาล- รองปลัดกระทรวงยุติธรรม ร่วมเสวนา เรื่อง “มาตรการด้านสิทธิมนุษยชนเพื่อการลดการลงโทษทางอาญา”

วันจันทร์ที่ 9 กันยายน 2562
รองปลัดกระทรวงยุติธรรม ร่วมเสวนา เรื่อง “มาตรการด้านสิทธิมนุษยชนเพื่อการลดการลงโทษทางอาญา”
นายธวัชชัย ไทยเขียว รองปลัดกระทรวงยุติธรรม ร่วมเสวนา เรื่อง “มาตรการด้านสิทธิมนุษยชนเพื่อการลดการลงโทษทางอาญา” ในงานสัมมนา เรื่อง การลงโทษทางอาญากับหลักสิทธิมนุษยชน ครั้งที่ ๒
ในวันศุกร์ที่ ๖ กันยายน ๒๕๖๒ เวลา ๑๓.๐๐ น. ณ ห้องประชุม The Circle โรงแรมเซ็นทรา บายเซ็นทาราศูนย์ราชการและคอนเวนชัน เซ็นเตอร์ แจ้งวัฒนะ เขตหลักสี่ กรุงเทพฯ นายธวัชชัย ไทยเขียว รองปลัดกระทรวงยุติธรรม ร่วมเสวนา เรื่อง “มาตรการด้านสิทธิมนุษยชนเพื่อการลดการลงโทษทางอาญา” ในงานสัมมนา เรื่อง การลงโทษทางอาญากับหลักสิทธิมนุษยชน ครั้งที่ ๒ โดยได้เสวนาเสนอแนะเรื่องการนำโทษปรับทางปกครองมาใช้บังคับทางอาญา ในกรณีกระทำผิดที่เป็นการฝ่าฝืนกฎระเบียบของสังคมที่ไม่ถึงขนาดอาชญากรรม รวมทั้งปรับปรุงหลักเกณฑ์การปรับและอัตราค่าปรับใหม่ เช่น บัญญัติในกฎหมายให้มีโทษปรับเท่านั้น ส่วนอัตราค่าปรับให้กำหนดในกฎหมายลำดับรอง กำหนดอัตราค่าปรับโดยใช้ค่าอ้างอิงทางเศรษฐกิจ กำหนดให้โทษปรับสามารถแบ่งชำระได้ เพื่อไม่ให้มีผลกระทบกับผู้ถูกลงโทษจนเกินควร นอกจากนี้ควรกำหนดโทษปรับทางอาญาและค่าปรับทางปกครองให้เป็นมาตรฐานเดียวกัน โดยอาจมีคณะกรรมการทำหน้าที่กำหนดอัตราโทษกลาง เพื่อไม่ให้เกิดความลักลั่นในระหว่างกำหนดอัตราโทษในร่างการพิจารณากฎหมาย อีกทั้งความผิดทางอาญาไม่ควรบัญญัติซ้ำซ้อนในกฎหมายเฉพาะ เว้นแต่จะมีเหตุผลพิเศษ ซึ่งข้อเสนอดังกล่าวจะมีส่วนช่วยทำให้ปัญหาคนล้นคุกลดลง และสามารถปรับพฤตินิสัยผู้กระทำผิดและคืนผู้พ้นโทษที่มีคุณภาพกลับคืนสู่สังคมต่อไป

ที่มา : https://www.thaigov.go.th/news/contents/details/22937
