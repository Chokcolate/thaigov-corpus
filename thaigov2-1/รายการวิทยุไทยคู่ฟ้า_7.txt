รัฐบาลไทย-ข่าวทำเนียบรัฐบาล-ILO ชื่นชมไทยยกระดับการคุ้มครองแรงงาน

วันศุกร์ที่ 26 กรกฎาคม 2562
ILO ชื่นชมไทยยกระดับการคุ้มครองแรงงาน
วันศุกร์ที่ 26 กรกฎาคม 2562
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
องค์การแรงงานระหว่างประเทศชื่นชมการดำเนินการของไทยที่สามารถยกระดับการคุ้มครองแรงงานในภาคประมง และพัฒนาแนวปฏิบัติการใช้แรงงานที่ดี โดยเฉพาะอย่างยิ่งการที่ประเทศไทยได้ให้สัตยาบันพิธีสารส่วนเสริมอนุสัญญา ILO ฉบับที่ 29 ว่าด้วยแรงงานบังคับ ปี 1930 และอนุสัญญาฯ ฉบับที่ 188 ว่าด้วยการทำงานในภาคประมง ปี 2007 เป็นประเทศแรกในเอเชียแปซิฟิก ทำให้ประเทศไทยได้รับการยอมรับจากประชาคมโลกว่ามีระบบมีมาตรการที่ดีต่อการป้องกันและแก้ไขปัญหาการใช้แรงงานบังคับและการค้ามนุษย์ ซึ่งจะส่งผลดีต่อการค้า การส่งออก และการสร้างความเป็นธรรมให้เกิดขึ้นกับทุกฝ่ายอย่างแท้จริง โดยรัฐบาลมุ่งมั่นที่จะร่วมมือกับองค์การแรงงานระหว่างประเทศเพื่อคุณภาพชีวิตที่ดีของแรงงานอย่างยั่งยืน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/21770
