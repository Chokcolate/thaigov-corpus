รัฐบาลไทย-ข่าวทำเนียบรัฐบาล-กระทรวงยุติธรรมประชุมพิจารณาการโอนนักโทษเพื่อกลับไปรับโทษต่อยังประเทศที่ตนมีสัญชาติ

วันพุธที่ 2 ตุลาคม 2562
กระทรวงยุติธรรมประชุมพิจารณาการโอนนักโทษเพื่อกลับไปรับโทษต่อยังประเทศที่ตนมีสัญชาติ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะกรรมการพิจารณาการโอนนักโทษ ครั้งที่ ๓/๒๕๖๒
ในวันจันทร์ที่ ๓๐ กันยายน ๒๕๖๒ เวลา ๑๔.๓๐ น. ณ ห้องประชุมกระทรวงยุติธรรม ๒ ชั้น ๘ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพฯ ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะกรรมการพิจารณาการโอนนักโทษ ครั้งที่ ๓/๒๕๖๒ เพื่อพิจารณาคำขอโอนตัวนักโทษเด็ดขาด จำนวน ๓๒ ราย และการรับนักโทษไทย จำนวน ๓ ราย  เพื่อกลับมารับโทษต่อในราชอาณาจักร ภายใต้กรอบพระราชบัญญัติการปฏิบัติเพื่อความร่วมมือระหว่างประเทศ ในการดำเนินการตามคำพิพากษาคดีอาญา พ.ศ. ๒๕๒๗ และสนธิสัญญาการโอนตัวนักโทษระหว่างราชอาณาจักรไทยและประเทศอื่นๆ ที่มีการบังคับใช้สนธิสัญญารวม ๓๘ ประเทศ ทั้งนี้ ณ ปัจจุบัน มีการโอนนักโทษเด็ดขาดชาวต่างประเทศกลับไปรับโทษยังประเทศที่ตนเองมีสัญชาติ แล้วจำนวนทั้งสิ้น ๑,๑๙๙ คน

ที่มา : https://www.thaigov.go.th/news/contents/details/23556
