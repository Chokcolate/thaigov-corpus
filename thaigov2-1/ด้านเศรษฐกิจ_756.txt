รัฐบาลไทย-ข่าวทำเนียบรัฐบาล-รองนายกรัฐมนตรี เปิดงานสัมมนา “Roadmap 5G ดันไทยนำ ASEAN”

วันศุกร์ที่ 1 พฤศจิกายน 2562
รองนายกรัฐมนตรี เปิดงานสัมมนา “Roadmap 5G ดันไทยนำ ASEAN”
รองนายกรัฐมนตรี เปิดงานสัมมนา “Roadmap 5G ดันไทยนำ ASEAN”
พลเอกประวิตร วงษ์สุวรรณ รองนายกรัฐมนตรี เป็นประธานเปิดสัมมนา “Roadmap 5G ดันไทยนำ ASEAN” โดยมี นายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม และนายฐากร ตัณฑสิทธิ์ เลขาธิการคณะกรรมการกิจการกระจายเสียง กิจการโทรทัศน์และกิจการโทรคมนาคมแห่งชาติ กล่าวปาฐกถาพิเศษ พร้อมด้วย พลเอกสุกิจ ขมะสุนทร ประธานคณะกรรมการกิจการกระจายเสียง กิจการโทรทัศน์และกิจการโทรคมนาคมแห่งชาติ กล่าวต้อนรับ ณ โรงแรมพูลแมน คิงพาวเวอร์ กรุงเทพฯ เมื่อวันที่ 30 ตุลาคม 2562 การสัมมนาครั้งนี้ จัดขึ้นโดยเครือมติชน มีวัตถุประสงค์เพื่อให้ข้อมูลข่าวสารต่อสังคม และแสวงหาหนทางที่จะทำให้เทคโนโลยี 5G เกิดขึ้นในประเทศไทยทัดเทียมกับนานาชาติที่ประกาศตัวและมีแผนที่จะดำเนินการ ซึ่งประเทศที่มีเทคโนโลยี 5G จะสามารถจูงใจให้นักลงทุนที่เกี่ยวข้องกับเทคโนโลยีเข้าไปในประเทศนั้นๆ มากกว่าประเทศที่มีเทคโนโลยีล้าหลังกว่า ดังนั้น ประเทศไทย ควรจะมีเทคโนโลยี 5G เพื่อช่วยพัฒนาประเทศอย่างมีประสิทธิภาพในด้านต่างๆ ทั้งอุตสาหกรรม การแพทย์ การเกษตร โลจิสติกส์ และอื่นๆ โดยรัฐบาลไทยได้ประกาศไปแล้วว่าจะเริ่มใช้ 5G ในปีนี้หรือปีหน้า
*******************

ที่มา : https://www.thaigov.go.th/news/contents/details/24237
