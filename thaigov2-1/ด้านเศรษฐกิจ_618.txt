รัฐบาลไทย-ข่าวทำเนียบรัฐบาล-กรมบัญชีกลางเตือนอย่าหลงเชื่อมิจฉาชีพแอบอ้างหลอกให้โอนเงิน

วันอังคารที่ 15 ตุลาคม 2562
กรมบัญชีกลางเตือนอย่าหลงเชื่อมิจฉาชีพแอบอ้างหลอกให้โอนเงิน
ตามที่มีผู้แอบอ้างว่าเป็นเจ้าหน้าที่จากกรมบัญชีกลางโดยอ้างชื่อนฤมล ใช้เบอร์โทรศัพท์มือถือหมายเลข 063-190-0465 แจ้งว่ามีโครงการช่วยเหลือเงินบำเหน็จบำนาญข้าราชการบำนาญ และขอหมายเลขบัญชีธนาคารหรือหมายเลขบัตร ATM เป็นเหตุให้มีผู้หลงเชื่อถูกหลอกลวง
นายภูมิศักดิ์ อรัญญาเกษมสุข อธิบดีกรมบัญชีกลาง เปิดเผยว่า ตามที่มีผู้แอบอ้างว่าเป็นเจ้าหน้าที่จากกรมบัญชีกลางโดยอ้างชื่อ นฤมล ใช้เบอร์โทรศัพท์มือถือหมายเลข 063 - 1900465 แจ้งว่ามีโครงการช่วยเหลือเงินบำเหน็จบำนาญข้าราชการบำนาญ และขอหมายเลขบัญชีธนาคารหรือหมายเลขบัตร ATM เป็นเหตุให้มีผู้หลงเชื่อถูกหลอกลวงและสูญเสียทรัพย์สิน นั้น
อธิบดีกรมบัญชีกลาง ขอชี้แจงว่า กรมบัญชีกลางได้ตรวจสอบหมายเลขโทรศัพท์และรายชื่อบุคคลดังกล่าวแล้วไม่พบว่าเป็นหมายเลขโทรศัพท์และไม่ใช่บุคลากรกรมบัญชีกลางตามที่มิจฉาชีพแอบอ้าง และกรมบัญชีกลางยังไม่มีโครงการช่วยเหลือเงินบำเหน็จบำนาญข้าราชการบำนาญแต่อย่างใด ขอให้ประชาชนอย่าหลงเชื่อตามที่มิจฉาชีพแอบอ้าง โดยสามารถตรวจสอบข้อมูลและติดตามข่าวสารของกรมบัญชีกลาง ได้ทางเว็บไซต์ https://www.cgd.go.th และ Facebook กรมบัญชีกลาง ทั้งนี้ หากมีข้อสงสัยสามารถสอบถามข้อมูลเพิ่มเติมได้ที่ Call Center กรมบัญชีกลาง 0 2270 6400 ในวันและเวลาราชการ

ที่มา : https://www.thaigov.go.th/news/contents/details/23815
