รัฐบาลไทย-ข่าวทำเนียบรัฐบาล-กระทรวงยุติธรรม ประชุมขับเคลื่อนการดำเนินงานตามภารกิจจิตอาสาพระราชทาน

วันพุธที่ 30 ตุลาคม 2562
กระทรวงยุติธรรม ประชุมขับเคลื่อนการดำเนินงานตามภารกิจจิตอาสาพระราชทาน
นายนิมิต ทัพวนานต์ ผู้ตรวจราชการกระทรวงยุติธรรม เป็นประธานการประชุมคณะทำงานจิตอาสาสำนักงานปลัดกระทรวงยุติธรรม ครั้งที่ ๑/๒๕๖๒
ในวันอังคารที่ ๒๙ ตุลาคม ๒๕๖๒ เวลา ๑๓.๓๐ น.
ณ ห้องประชุมกรมคุมประพฤติ ชั้น ๔
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพฯ
นายนิมิต ทัพวนานต์ ผู้ตรวจราชการกระทรวงยุติธรรม
เป็นประธานการประชุมคณะทำงานจิตอาสาสำนักงานปลัดกระทรวงยุติธรรม ครั้งที่ ๑/๒๕๖๒
เพื่อรับทราบคำสั่งสำนักงานปลัดกระทรวงยุติธรรม ที่ ๑๔๘๓/๒๕๖๒
เรื่อง แต่งตั้งคณะทำงานจิตอาสาของสำนักงานปลัดกระทรวงยุติธรรม
และคำสั่งกระทรวงยุติธรรม ที่ ๑๔๘๑/๒๕๖๒
เรื่อง การจัดตั้งศูนย์ประสานงานจิตอาสากระทรวงยุติธรรม (ศป.จอส.ยธ.)
พร้อมทั้งจัดทำแผนขับเคลื่อนจิตอาสาสำนักงานปลัดกระทรวงยุติธรรม
ประจำปีงบประมาณ พ.ศ. ๒๕๖๓
โดยได้กำหนดขอบเขตการดำเนินงานด้านจิตอาสาครอบคลุมภารกิจ ๕ ด้าน ประกอบด้วย
ด้านที่ ๑ จิตอาสาพัฒนา ด้านที่ ๒ จิตอาสาภัยพิบัติ ด้านที่ ๓ จิตอาสาเฉพาะกิจ
ด้านที่ ๔ จิตอาสาให้ความรู้ และด้านที่ ๕ จิตอาสาประชาสัมพันธ์
เพื่อให้การขับเคลื่อนภารกิจจิตอาสาของสำนักงานปลัดกระทรวงยุติธรรม
เป็นไปอย่างมีประสิทธิภาพ
สอดคล้องกับแผนการส่งเสริมคุณธรรม จริยธรรม
และการเสริมสร้างวัฒนธรรมองค์กรของสำนักงานปลัดกระทรวงยุติธรรม
นอกจากนี้ ได้มีการจัดสรรพื้นที่เพื่อพัฒนาและดูแลรักษาอาคารที่ทำการกระทรวงยุติธรรมแห่งใหม่
โดยกำหนดให้กอง/สำนัก/ศูนย์ รวมถึงหน่วยงานที่ร่วมใช้สถานที่ได้มีส่วนร่วม
ในการพัฒนาและดูแลรักษา
ดังนี้ พื้นที่ส่วนที่ ๑ บริเวณด้านหน้าอาคารที่ทำการกระทรวงยุติธรรมแห่งใหม่ (ฝั่งทางขึ้นชั้น ๒)
ได้แก่ กองบริหารการคลัง กองออกแบบและก่อสร้าง สถาบันพัฒนาบุคลากรกระทรวงยุติธรรม
ศูนย์ปฏิบัติการต่อต้านการทุจริต และกลุ่มตรวจสอบภายในระดับกระทรวง
พื้นที่ส่วนที่ ๒ บริเวณด้านหน้าอาคารที่ทำการกระทรวงยุติธรรมแห่งใหม่ (พื้นราบ)
ได้แก่ กองยุทธศาสตร์และแผนงาน กองกฎหมาย สำนักงานรัฐมนตรี
กลุ่มพัฒนาระบบบริหารกระทรวงยุติธรรม และสำนักงานกลุ่มภารกิจ
พื้นที่ส่วนที่ ๓ บริเวณด้านขวาอาคารที่ทำการกระทรวงยุติธรรมแห่งใหม่
ได้แก่ กองบริหารทรัพยากรบุคคล ศูนย์เทคโนโลยีสารสนเทศและการสื่อสาร
กองพัฒนานวัตกรรมการยุติธรรม กองการต่างประเทศ
และสำนักงานคณะกรรมการเสริมสร้างความสมานฉันท์แห่งชาติ
พื้นที่ส่วนที่ ๔ บริเวณด้านหลังอาคารที่ทำการกระทรวงยุติธรรมแห่งใหม่
ได้แก่ สำนักงานกองทุนยุติธรรม กองกลาง สำนักผู้ตรวจราชการกระทรวงยุติธรรม
และศูนย์ยุติธรรมสร้างสุข
ทั้งนี้ กิจกรรมเบื้องต้นจะดำเนินการปลูกต้นไม้รวมทั้งปรับปรุงภูมิทัศน์บริเวณโดยรอบ
โดยเลือกชนิดและพันธุ์ไม้ให้สอดคล้องกับสัญลักษณ์กระทรวงยุติธรรม ประโยชน์ใช้สอย
และความเหมาะสมกับสถาปัตยกรรมอาคาร
ประกอบด้วย สนฉัตร ดอกบัวขาว สนมังกร แคแสด ไทรเกาหลี อโศกอินเดีย
ซึ่งกำหนดการจัดกิจกรมแบ่งเป็น ๓ ระยะ คือ ระยะเตรียมพื้นที่ดำเนินการปลูกต้นไม้
ระยะการปลูกต้นไม้ และระยะการดูแลรักษาภายหลังการปลูก

ที่มา : https://www.thaigov.go.th/news/contents/details/24166
