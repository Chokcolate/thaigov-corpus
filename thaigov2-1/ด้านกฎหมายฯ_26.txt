รัฐบาลไทย-ข่าวทำเนียบรัฐบาล-“ยุติธรรม” รับเรื่องร้องเรียนขอให้ตรวจสอบคุณสมบัติการใช้อุปกรณ์อิเล็กทรอนิกส์ติดตามตัว (Electronic Monitoring หรือกำไล EM)

วันจันทร์ที่ 5 สิงหาคม 2562
“ยุติธรรม” รับเรื่องร้องเรียนขอให้ตรวจสอบคุณสมบัติการใช้อุปกรณ์อิเล็กทรอนิกส์ติดตามตัว (Electronic Monitoring หรือกำไล EM)
กระทรวงยุติธรรม รับเรื่องร้องเรียนขอให้ตรวจสอบคุณสมบัติการใช้อุปกรณ์อิเล็กทรอนิกส์ติดตามตัว (Electronic Monitoring หรือกำไล EM)
ในวันจันทร์ที่ ๕ สิงหาคม ๒๕๖๒ เวลา ๑๑.๐๐ น.
ณ บริเวณหน้าศูนย์บริการร่วมกระทรวงยุติธรรม ชั้น ๒
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพฯ
นายสมศักดิ์ เทพสุทิน รัฐมนตรีว่าการกระทรวงยุติธรรม
มอบหมายให้ ว่าที่ร้อยตรี ธนกฤต จิตรอารีย์รัตน์ คณะทำงานรัฐมนตรีว่าการกระทรวงยุติธรรม
รับหนังสือร้องเรียนจากนายเอกพล กงภูธร ผู้แทน บริษัท ฟอร์ท คอร์ปอเรชั่น จำกัด (มหาชน)
โดยมี นายสิระ เจนจาคะ สมาชิกสภาผู้แทนราษฎร กรุงเทพมหานคร เขตหลักสี่ - จตุจักร
พร้อมด้วยนายธวัชชัย ไทยเขียว รองปลัดกระทรวงยุติธรรม และโฆษกกระทรวงยุติธรรม ร่วมรับเรื่อง
เพื่อขอให้กระทรวงยุติธรรมตรวจสอบคุณสมบัติของอุปกรณ์อิเล็กทรอนิกส์ติดตามตัว
(Electronic Monitoring หรือกำไล EM)
ทั้งนี้ กระทรวงยุติธรรมจะดำเนินการตรวจสอบข้อเท็จจริง
เพื่อสร้างความเข้าใจในประเด็นดังกล่าวต่อสาธารณชนต่อไป

ที่มา : https://www.thaigov.go.th/news/contents/details/22007
