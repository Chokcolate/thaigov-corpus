รัฐบาลไทย-ข่าวทำเนียบรัฐบาล-ทส. ร่วมกับ กลุ่มบริษัทยูนิลีเวอร์ หารือแนวทางความร่วมมือในการแก้ไขปัญหาขยะพลาสติก

วันจันทร์ที่ 2 กันยายน 2562
ทส. ร่วมกับ กลุ่มบริษัทยูนิลีเวอร์ หารือแนวทางความร่วมมือในการแก้ไขปัญหาขยะพลาสติก
เมื่อเร็ว ๆ นี้  นายวราวุธ  ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม กล่าวต้อนรับ Mr. Robert Candelino ประธานกรรมการบริหารกลุ่มบริษัทยูนิลีเวอร์ ประเทศไทย และเอเชียตะวันออกเฉียงใต้ และคณะ โดยทั้งสองฝ่ายได้หารือกันในประเด็นเกี่ยวกั
ทส. ร่วมกับ กลุ่มบริษัทยูนิลีเวอร์ หารือแนวทางความร่วมมือในการแก้ไขปัญหาขยะพลาสติก
เมื่อเร็ว ๆ นี้  นายวราวุธ  ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม กล่าวต้อนรับ Mr. Robert Candelino ประธานกรรมการบริหารกลุ่มบริษัทยูนิลีเวอร์ ประเทศไทย และเอเชียตะวันออกเฉียงใต้ และคณะ โดยทั้งสองฝ่ายได้หารือกันในประเด็นเกี่ยวกับปัญหาขยะพลาสติกและแนวทางความร่วมมือในการแก้ไขปัญหา ซึ่งกระทรวงทรัพยากรธรรมชาติและสิ่งแวดล้อมเห็นถึงความสำคัญของปัญหาและผลกระทบที่เกิดขึ้นโดยเฉพาะกับสิ่งมีชีวิตและสิ่งแวดล้อม และกำลังเร่งดำเนินการเพื่อหาทางแก้ไขปัญหาดังกล่าว โดยใช้กรณีศึกษาจากพะยูนมาเรียมเป็นโอกาสในการสร้างข้อริเริ่มเพื่อขับเคลื่อนประเด็นปัญหาด้านสิ่งแวดล้อมไปสู่การปฏิบัติอย่างเป็นรูปธรรมกับทุกภาคส่วน รวมถึงภาคธุรกิจ อุตสาหกรรม และที่สำคัญที่สุดคือประชาชน
ในการนี้ Mr. Robert Candelino แสดงถึงเจตนารมณ์ของกลุ่มบริษัทยูนิลีเวอร์ในการดำเนินการระยะยาวเพื่อร่วมอนุรักษ์สิ่งแวดล้อมควบคู่ไปกับการพัฒนาคุณภาพสินค้าเพื่อความเป็นอยู่ที่ดีของคนไทยและอีกกว่า ๑๙๐ ประเทศ โดยเล็งเห็นถึงความสำคัญของปัญหาขยะพลาสติกที่ทั่วโลกกำลังเผชิญอยู่ และพร้อมจะเป็นส่วนหนึ่งในการแสดงความรับผิดชอบทางสังคม โดยสนับสนุนการสร้างความตระหนักรู้กับประชาชนในการลดขยะพลาสติก การแยกและจัดเก็บขยะพลาสติกอย่างมีประสิทธิภาพ ซึ่งยูนิลีเวอร์พร้อมจะร่วมมือทำงานกับภาครัฐในรูปแบบต่างๆ โดยรัฐมนตรีว่าการกระทรวงทรัพยากรฯ ยินดีและขอบคุณที่บริษัทยูนิลีเวอร์ให้ความร่วมมือสนับสนุนการดำเนินการเพื่อแก้ไขปัญหาขยะพลาสติก ทั้งนี้ กระทรวงทรัพยากรฯ มุ่งมั่นขับเคลื่อนดำเนินการร่วมกับทุกภาคส่วนไปสู่การปฏิบัติในพื้นที่ทั้งภาครัฐ ภาคเอกชน และประชาชน เพื่อให้ปัญหาดังกล่าวหมดไปจากประเทศไทย ในการนี้ รัฐมนตรีว่าการกระทรวงทรัพยากรฯ ได้กล่าวถึงมาตรการสร้างแรงจูงใจต่างๆ ด้วย อาทิ การเก็บขวดผลิตภัณฑ์ที่ใช้หมดแล้ว เพื่อแลกผลิตภัณฑ์ใหม่ เป็นต้น
โอกาสนี้ นายธเนศพล  ธนบุณยวัฒน์ เลขานุการรัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วย นายประลอง ดำรงค์ไทย อธิบดีกรมควบคุมมลพิษ ร่วมให้การต้อนรับ

ที่มา : https://www.thaigov.go.th/news/contents/details/22621
