รัฐบาลไทย-ข่าวทำเนียบรัฐบาล-ทีเซลส์ จับมือ มน. ขับเคลื่อน “โครงการยกระดับคุณภาพ ความปลอดภัย และประสิทธิผลของเครื่องสำอางระดับคลินิก”

วันศุกร์ที่ 24 มกราคม 2563
ทีเซลส์ จับมือ มน. ขับเคลื่อน “โครงการยกระดับคุณภาพ ความปลอดภัย และประสิทธิผลของเครื่องสำอางระดับคลินิก”
ทีเซลส์ จับมือ มน. ขับเคลื่อน “โครงการยกระดับคุณภาพ ความปลอดภัย และประสิทธิผลของเครื่องสำอางระดับคลินิก”
กระทรวงการอุดมศึกษา วิทยาศาสตร์ วิจัยและนวัตกรรม โดย ศูนย์ความเป็นเลิศด้านชีววิทยาศาสตร์ (องค์การมหาชน) หรือ ทีเซลส์ (TCELS) ฝ่ายโปรแกรมบริหารผลิตภัณฑ์เครื่องสำอางและเสริมอาหาร จับมือร่วมกับ สถานวิจัยเครื่องสำอางและผลิตภัณฑ์ธรรมชาติ คณะเภสัชศาสตร์ มหาวิทยาลัยนเรศวร ขอเชิญชวนผู้ประกอบการกลุ่มวิสาหกิจ หรืออุตสาหกรรมขนาดกลางและขนาดเล็ก (SMEs) ที่ดำเนินธุรกิจด้านผลิตภัณฑ์เครื่องสำอาง และมีผลิตภัณฑ์พร้อมสำหรับทดสอบกับโครงการ สมัครเข้าร่วม “โครงการยกระดับคุณภาพ ความปลอดภัย และประสิทธิผลของเครื่องสำอางระดับคลินิก” เพื่อมุ่งหวังให้ผู้ประกอบการได้รับการพัฒนายกระดับมาตรฐานผลิตภัณฑ์ สามารถขยายโอกาสทางการตลาดสู่อาเซียน หรือ การแข่งขันในตลาดสากล พร้อมทั้งยกระดับคุณภาพชีวิตของผู้บริโภคให้เข้าถึงผลิตภัณฑ์ที่มีคุณภาพ ความปลอดภัย และมีประสิทธิผล โดยทีเซลส์ให้การสนับสนุนค่าทดสอบผลิตภัณฑ์เครื่องสำอาง 90% ของค่าใช้จ่าย (ไม่เกิน 350,000 บาท) สมัครได้ตั้งแต่วันนี้ - 29 กุมภาพันธ์ 2563
สอบถามรายละเอียดได้ที่ : สถานวิจัยเครื่องสำอางและผลิตภัณฑ์ธรรมชาติ มหาวิทยาลัยนเรศวร
โทรศัพท์ : 055 968 655 / 055 968 801
E-mail : cosnat@nu.ac.th
หรือ คุณเจนนี่ เจ้าหน้าที่อาวุโส งานสื่อสารองค์กร
โทรศัพท์ : 097 123 9595
เผยแพร่ : จิรายุ รุจิพงษ์วาที
ส่วนสื่อสารองค์กร
กระทรวงการอุดมศึกษา วิทยาศาสตร์ วิจัยและนวัตกรรม
โทรศัพท์ 0 2333 3700 ต่อ 3728 - 3732 โทรสาร 0 2333 3834
Facebook : @MHESIThailand
Call Center โทร.1313

ที่มา : https://www.thaigov.go.th/news/contents/details/26042
