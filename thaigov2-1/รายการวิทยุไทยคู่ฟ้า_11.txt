รัฐบาลไทย-ข่าวทำเนียบรัฐบาล-นโยบายเร่งด่วนด้านการปรับปรุงระบบสวัสดิการ

วันจันทร์ที่ 5 สิงหาคม 2562
นโยบายเร่งด่วนด้านการปรับปรุงระบบสวัสดิการ
วันอังคารที่ 30 กรกฎาคม 2562
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
นโยบายเร่งด่วนด้านการปรับปรุงระบบสวัสดิการและพัฒนาคุณภาพชีวิตประชาชนของรัฐบาล จะปรับปรุงระบบบัตรสวัสดิการแห่งรัฐและเบี้ยยังชีพ เช่น ผู้สูงอายุและคนพิการที่มีรายได้น้อย ผู้ด้อยโอกาส และพิจารณาขยายไปยังกลุ่มมารดาตั้งครรภ์ เด็กแรกเกิด และเด็กวัยเรียนที่ครอบครัวมีปัญหาทางเศรษฐกิจ เร่งรัดการพัฒนาระบบบริการสุขภาพ ลดภาระการเดินทางไปสถานพยาบาลของประชาชน ลดความแออัดในโรงพยาบาลขนาดใหญ่ พัฒนาโรงพยาบาลส่งเสริมสุขภาพตําบล อาสาสมัครสาธารณสุขประจําหมู่บ้าน ระบบการแพทย์ทางไกล และภูมิปัญญาแพทย์แผนไทย เพื่อให้ประชาชนที่อยู่ในชุมชนสามารถเข้าถึงหน่วยบริการสาธารณสุขได้อย่างทั่วถึง รวดเร็ว และได้รับการบริการอย่างมีคุณภาพ
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/21837
