รัฐบาลไทย-ข่าวทำเนียบรัฐบาล-กระทรวงการคลังชี้แจงกรณีที่โซเชียลมีเดียแชร์ข้อความว่า ไม่สามารถจ่ายเงินผ่านแอปพลิเคชันเป๋าตังในโครงการ"ชิมช้อปใช้"ได้ว่า จากการตรวจสอบยืนยันว่าประชาชนส่วนใหญ่สามารถใช้แอปพลิเคชัน

วันจันทร์ที่ 30 กันยายน 2562
กระทรวงการคลังชี้แจงกรณีที่โซเชียลมีเดียแชร์ข้อความว่า ไม่สามารถจ่ายเงินผ่านแอปพลิเคชันเป๋าตังในโครงการ"ชิมช้อปใช้"ได้ว่า จากการตรวจสอบยืนยันว่าประชาชนส่วนใหญ่สามารถใช้แอปพลิเคชัน
..
#ไทยคู่ฟ้า กระทรวงการคลังชี้แจงกรณีที่โซเชียลมีเดียแชร์ข้อความว่า ไม่สามารถจ่ายเงินผ่านแอปพลิเคชันเป๋าตังในโครงการ "ชิมช้อปใช้" ได้ว่า จากการตรวจสอบยืนยันว่าประชาชนส่วนใหญ่สามารถใช้แอปพลิเคชันเป๋าตังและแอปพลิเคชันถุงเงินได้ปกติ ระบบไม่ได้ขัดข้อง
.
แต่ผู้ที่ใช้งานจะต้องเปิดการระบุสถานที่บนสมาร์ทโฟน (โลเคชัน เซอร์วิส) กับแอปพลิเคชันไว้ด้วย เพื่อให้สามารถตรวจสอบและรับรู้ถึงพิกัดในจังหวัดที่ไปใช้จ่ายจริง เนื่องจากทั้ง 2 ระบบนี้ จะทำงานร่วมกับโลเคชัน เซอร์วิสบนโทรศัพท์ เพื่อยืนยันสถานะร้านค้าและผู้จ่ายเงินว่าไปใช้ตามสิทธิในจังหวัดที่ได้ยืนยันไว้ตั้งแต่แรก ไม่เช่นนั้นจะใช้ชำระสินค้าไม่ได้
.
ส่วนกรณีที่มีผู้ได้รับสิทธิแล้ว ไม่สามารถยืนยันตัวตน ผ่านการแสดงใบหน้าได้นั้น ขอให้เดินทางไปที่สาขาของ ธ.กรุงไทยที่อยู่ใกล้เคียง เพื่อรับบริการจากเจ้าหน้าที่ได้ทันที เพราะบางคนอาจมีใบหน้าแตกต่างจากบัตรประชาชน
.
ทั้งหมดนี้เป็นกระบวนการที่ทำให้เกิดความรอบคอบในการตรวจสอบสิทธิ เพื่อป้องกันการสวมสิทธิในการใช้งาน
.
นอกจากนี้ กรณีร้านค้าที่รับจ่ายเงินในโครงการชิมช้อปใช้ เมื่อตัดเงินออกจากแอปพลิเคชันเป๋าตังของลูกค้าแล้ว ปรากฎว่าไม่มียอดเงินเข้าแอปพลิเคชันถุงเงินนั้น ขอให้ร้านค้าไม่ต้องตกใจ เพราะเป็นระบบปกติของธ.กรุงไทย โดยเมื่อมีการใช้เงิน ยอดจะถูกตัดเข้าบัญชีในอีก 1 วันทำการ (ในวันราชการ)
.
ดังนั้น หากมีการใช้จ่ายในช่วงวันเสาร์-อาทิตย์ ยอดเงินก็จะเข้าแอปพลิเคชันในวันจันทร์ จึงขอให้ประชาชนที่ใช้สิทธิและร้านค้าใช้จ่ายในมาตรการได้ตามปกติ
.
สอบถามข้อมูล ชิมช้อปใช้ Call Center by Krungthai โทร. 0 2111 1144

ที่มา : https://www.thaigov.go.th/news/contents/details/23491
