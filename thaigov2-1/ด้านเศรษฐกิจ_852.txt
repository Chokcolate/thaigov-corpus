รัฐบาลไทย-ข่าวทำเนียบรัฐบาล-ปลัดกอบชัยฯ เข้าเยี่ยมชมร้านกาชาดกระทรวงอุตสาหกรรม ประจำปี 2562

วันศุกร์ที่ 15 พฤศจิกายน 2562
ปลัดกอบชัยฯ เข้าเยี่ยมชมร้านกาชาดกระทรวงอุตสาหกรรม ประจำปี 2562
นายกอบชัย สังสิทธิสวัสดิ์ ปลัดกระทรวงอุตสาหกรรม  เข้าเยี่ยมชมร้านกาชาดกระทรวงอุตสาหกรรม อยู่บริเวณ บู๊ทที่ 3.4 ประตู 1 โซน 3 ลานกิจกรรม ฝั่งถนนวิทยุ  ณ สวนลุมพินี เขตปทุมวัน กรุงเทพฯ
วันนี้ (15 พฤศจิกายน 2562) เวลา 16.00 น. นายกอบชัย สังสิทธิสวัสดิ์ ปลัดกระทรวงอุตสาหกรรม พร้อมด้วย นายสุชาติ ไตรแสงรุจิระ ที่ปรึกษารัฐมนตรีว่าการกระทรวงอุตสาหกรรม นายจุลพงษ์ ทวีศรี รองปลัดกระทรวงอุตสาหกรรม นางวรวรรณ ชิตอรุณ เลขาธิการคณะกรรมการอ้อยและน้ำตาลทราย นายวันชัย พนมชัย เลขาธิการสำนักงานมาตรฐานผลิตภัณฑ์อุตสาหกรรม นายประกอบ วิวิธจินดา อธิบดีกรมโรงงานอุตสาหกรรม  นายอิทธิชัย ยศศรี รองผู้อำนวยสำนักงานเศรษฐกิจอุตสาหกรรม นายธนะ อัลภาชน์ นายวีระกิตติ์ รันทกิจธนวัชร์ รองเลขาธิการสำนักงานมาตรฐานผลิตภัณฑ์อุตสาหกรรม เข้าเยี่ยมชมร้านกาชาดกระทรวงอุตสาหกรรม ซึ่งอยู่บริเวณบู๊ทที่ 3.4 ประตู 1 โซน 3 ลานกิจกรรม ฝั่งถนนวิทยุ
โดยภายในร้านกาชาดของกระทรวงอุตสาหกรรมจะมีกิจกรรมให้ร่วมสนุกกับเกมและกิจกรรมความบันเทิงต่างๆ มากมาย เพลิดเพลินไปกับมหรสพและการแสดงต่างๆ พบกับนิทรรศการ การออกร้าน และร่วมทำบุญกับสภากาชาดไทย เที่ยวสนุก สุขใจ ได้กุศล รายได้โดยเสด็จพระราชกุศลบำรุงสภากาชาดไทย ซึ่งจัดขึ้นระหว่างวันที่ 15-24 พฤศจิกายน 2562 เวลา 10.30 - 22.00 น. ณ สวนลุมพินี เขตปทุมวัน กรุงเทพฯ
ทั้งนี้ กระทรวงอุตสาหกรรม ได้ร่วมรณรงค์งดใช้ถุงพลาสติกโดยนำถุงผ้ามาแจกจ่ายภายในร้านกาชาดของกระทรวงฯ จำนวน 10,000 ใบ แจกจ่ายวันละ 1,000 ใบ โดยประชาชนที่ซื้อคูปองลุ้นโชค 10 ใบ ท่านจะได้รับถุงผ้า 1 ใบ เพื่อนำมาใส่สิ่งของภายในงาน #กระทรวงอุตสาหกรรม #ปลัดกระทรวงอุตสาหกรรม #ปลัดกอบชัย #สภากาชาดไทย #งานกาชาดปี62

ที่มา : https://www.thaigov.go.th/news/contents/details/24606
