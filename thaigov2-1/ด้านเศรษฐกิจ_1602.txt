รัฐบาลไทย-ข่าวทำเนียบรัฐบาล-รองปลัดฯ ภานุวัฒน์ ให้การต้อนรับเอกอัครราชทูตอินเดียประจำประเทศไทยและคณะ

วันจันทร์ที่ 2 มีนาคม 2563
รองปลัดฯ ภานุวัฒน์ ให้การต้อนรับเอกอัครราชทูตอินเดียประจำประเทศไทยและคณะ
นายภานุวัฒน์ ตริยางกูรศรี รองปลัดกระทรวงอุตสาหกรรม ให้การต้อนรับเอกอัครราชทูตอินเดียประจำประเทศไทยและคณะ ณ ห้องประชุมชุณหะวัณ สำนักงานปลัดกระทรวงอุตสาหกรรม
วันนี้ (28 กุมภาพันธ์ 2563) นายภานุวัฒน์ ตริยางกูรศรี รองปลัดกระทรวงอุตสาหกรรม ให้การต้อนรับ H.E. Mrs. Suchitra Durai เอกอัครราชทูตอินเดียประจำประเทศไทยและคณะเข้าพบ เพื่อนำเสนอนโยบายด้านเศรษฐกิจประจำปี 2563-2564 ของรัฐบาลอินเดีย โดยทั้ง 2 ฝ่าย ตระหนักถึงความสอดคล้องของนโยบาย “มองตะวันตก” (Look west policy) ของไทย และ “มุ่งตะวันออก” (Act east policy) ของอินเดียและหารือแนวทางการลงทุนระหว่างไทยและอินเดีย โดยเฉพาะในเขตพื้นที่ Jummu and Kashmir ตลอดจนแนวทางการผลักดันผู้ประกอบการสตาร์ทอัพทั้งสองฝ่าย ผ่านแพลตฟอร์ม InnoSpace (Thailand) และการสนับสนุนทุนการศึกษาต่อในสาขาด้านเทคโนโลยีที่สำคัญในประเทศอินเดีย ณ ห้องประชุมชุณหะวัณ สำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/26842
