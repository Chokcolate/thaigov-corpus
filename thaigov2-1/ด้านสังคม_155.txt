รัฐบาลไทย-ข่าวทำเนียบรัฐบาล-สธ.พร้อมสนับสนุนยาสามัญประจำบ้าน ให้ สส.ลงพื้นที่ ช่วยชาวบ้านน้ำท่วม

วันศุกร์ที่ 6 กันยายน 2562
สธ.พร้อมสนับสนุนยาสามัญประจำบ้าน ให้ สส.ลงพื้นที่ ช่วยชาวบ้านน้ำท่วม
กระทรวงสาธารณสุข ห่วงใยประชาชนในพื้นที่ประสบอุทกภัย พร้อมช่วยเหลือบรรเทาทุกข์ในเบื้องต้น เตรียมยาสามัญประจำบ้านสนับสนุนสมาชิกสภาผู้แทนราษฏร ลงพื้นที่ช่วยชาวบ้าน
วันนี้ (6 กันยายน 2562) ที่กระทรวงสาธารณสุข จ.นนทบุรี นายวัชรพงศ์  คูวิจิตรสุวรรณ เลขานุการรัฐมนตรีว่าการกระทรวงสาธารณสุข ให้สัมภาษณ์ว่า ขณะนี้เกิดสภาวะน้ำท่วมในหลายพื้นที่ ส่งผลกระทบด้านสุขภาพของประชาชน ซึ่งนายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงสาธารณสุข มีความห่วงใยประชาชนในพื้นที่ที่ประสบอุทกภัย  และพร้อมจะช่วยดูแลสุขภาพประชาชน เพื่อเป็นการบรรเทาทุกข์ในเบื้องต้นได้ให้องค์การเภสัชกรรมจัดเตรียมยาสามัญประจำบ้านชุดช่วยน้ำท่วม พร้อมให้การสนับสนุนสมาชิกสภาผู้แทนราษฎร (สส.) ที่มีความประสงค์จะขอรับการสนับสนุนยาสามัญประจำบ้าน เพื่อนำไปแจกจ่ายให้กับประชาชนที่ประสบอุทกภัยต่อไป
ทั้งนี้ ขอให้แจ้งความประสงค์มาที่กลุ่มงานประสานการเมือง สำนักงานรัฐมนตรีกระทรวงสาธารณสุข โทร 02-590-1150  โทรสาร 02-590-1128
**********************************   6 กันยายน 2562

ที่มา : https://www.thaigov.go.th/news/contents/details/22863
