รัฐบาลไทย-ข่าวทำเนียบรัฐบาล-รัฐบาลสหรัฐอเมริกายินดีร่วมงานกับรัฐบาลใหม่ของไทย

วันอังคารที่ 23 กรกฎาคม 2562
รัฐบาลสหรัฐอเมริกายินดีร่วมงานกับรัฐบาลใหม่ของไทย
วันอังคารที่ 23 กรกฎาคม 2562
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลสหรัฐอเมริกายินดีร่วมงานกับรัฐบาลใหม่ของไทย เพื่อกระชับสัมพันธไมตรีและความร่วมมือระหว่างประเทศ ซึ่งจะทำให้มิตรภาพกว่า 200 ปี เจริญงอกงามต่อไป โดยสหรัฐฯ สนับสนุนความโปร่งใสและธรรมาภิบาลในทุกประเทศทั่วโลก และจะยังคงทำงานร่วมกับประชาชนและรัฐบาลไทย เพื่อให้บรรลุวัตถุประสงค์ดังกล่าว ทั้งนี้ พันธไมตรีระหว่างสหรัฐอเมริกาและประเทศไทยแข็งแกร่งเหมือนเช่นที่เคยเป็นมาไม่เปลี่ยนแปลง และสหรัฐฯ จะสนับสนุนประเทศไทยในฐานะผู้นำของภูมิภาค และการเป็นประธานอาเซียนในปีนี้ ความสัมพันธ์ระหว่างประเทศจะแน่นแฟ้นมากยิ่งขึ้นเพื่อขับเคลื่อนให้เกิดความมั่นคง สันติภาพ และความเจริญรุ่งเรืองในภูมิภาคอินโดแปซิฟิก และทั่วโลก
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/21701
