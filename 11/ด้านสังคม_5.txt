รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ เป็นประธานการประชุมสัมมนา หัวข้อ “พระราชบัญญัติการพัฒนาดิจิทัลเพื่อเศรษฐกิจและสังคม พ.ศ.2560”

วันอังคารที่ 28 กุมภาพันธ์ 2560
รมว.กระทรวงดิจิทัลฯ เป็นประธานการประชุมสัมมนา หัวข้อ “พระราชบัญญัติการพัฒนาดิจิทัลเพื่อเศรษฐกิจและสังคม พ.ศ.2560”
รมว.กระทรวงดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม เป็นประธานเปิดการประชุมสัมมนา หัวข้อ “พระราชบัญญัติการพัฒนาดิจิทัลเพื่อเศรษฐกิจและสังคม พ.ศ.2560 แนวทางการดำเนินงานตามพระราชบัญญัติฯ และแผนพัฒนาดิจิทัลเพื่อเศรษฐกิจและสังคม” โดยสำนักงานส่งเสริมเศรษฐกิจดิจิทัล หน่วยงานในสังกัดกระทรวงฯ จัดงานดังกล่าวขึ้นเพื่อร่วมกำหนดภารกิจและทิศทางการดำเนินงานของกระทรวงดิจิทัลฯ ตามพระราชบัญญัติการพัฒนาดิจิทัลเพื่อเศรษฐกิจและสังคม พร้อมระดมความคิดเห็นเกี่ยวกับการจัดทำแผนปฏิบัติการพัฒนาดิจิทัลเพื่อเศรษฐกิจและสังคม รวมถึงสร้างความเข้าใจและรับรู้ทิศทางการขับเคลื่อนดิจิทัลเพื่อเศรษฐกิจและสังคมของกระทรวงดิจิทัลเพื่อเศรษฐกิจและสังคม โดยมีผู้บริหารหน่วยงานในสังกัดเข้าร่วมประชุมรับฟังข้อเสนอภาพรวมของคณะทำงาน พ.ร.บ.การพัฒนาดิจิทัลเพื่อเศรษฐกิจและสังคม พ.ศ. 2560 ด้วย ทั้งนี้ การสัมมนาดังกล่าวจัดขึ้นระหว่างวันที่ 25 - 26 กุมภาพันธ์ 2560 ณ กรีนเนอรี่ รีสอร์ท เขาใหญ่ จังหวัดนครราชสีมา
***********************

ที่มา : http://www.thaigov.go.th/news/contents/details/2115
