รัฐบาลไทย-ข่าวทำเนียบรัฐบาล-รมต.นร.ออมสินฯ รับมอบเงินช่วยเหลือผู้ประสบอุทกภัยภาคใต้  จำนวน 1,250,000 บาท

วันพุธที่ 8 มีนาคม 2560
รมต.นร.ออมสินฯ รับมอบเงินช่วยเหลือผู้ประสบอุทกภัยภาคใต้  จำนวน 1,250,000 บาท
นายออมสิน  ชีวะพฤกษ์  รัฐมนตรีประจำสำนักนายกรัฐมนตรี เป็นผู้แทนรัฐบาลรับมอบเงินช่วยเหลือผู้ประสบอุทกภัยภาคใต้จากผู้แทนหน่วยงานภาครัฐและเอกชน จำนวน 1,250,000 บาท
วันนี้ (8 มี.ค. 60)  เวลา 11.00 น. ณ  ศูนย์รับบริจาคเพื่อช่วยเหลือผู้ประสบอุทกภัยภาคใต้ สำนักนายกรัฐมนตรี ทำเนียบรัฐบาล  นายออมสิน  ชีวะพฤกษ์  รัฐมนตรีประจำสำนักนายกรัฐมนตรี เป็นผู้แทนรัฐบาลรับมอบเงินช่วยเหลือผู้ประสบอุทกภัยภาคใต้จากผู้แทนหน่วยงานภาครัฐและเอกชน จำนวน 1,250,000 บาท  (หนึ่งล้านสองแสนห้าหมื่นบาทถ้วน)
ดังนี้
1. นายดนัย จันทร์เจ้าฉาย  กรรมการผู้ทรงคุณวุฒิศูนย์คุณธรรม พร้อมด้วย นายทองพันธุ์ (มาร์โก้)  มะลิวงศ์  นายกสมาคมไทยออสเตรเลียนแห่งประเทศออสเตรเลีย  และ ม.ร.ว.ชฎาทิพย์  ชยางกูร   เลขานุการมูลนิธิธรรมดี  บริจาคเงินที่ได้จากการจัดงานสืบสานวัฒนธรรมไทยในประเทศออสเตรเลีย  จำนวน 1,100,000 บาท
2. นายชาคร   หนูคงใหม่  นายกสมาคมผู้สื่อข่าวเศรษฐกิจ และคณะกรรมการบริหารสมาคม   บริจาคเงิน จำนวน 150,000 บาท
โอกาสนี้  รัฐมนตรีประจำสำนักนายกรัฐมนตรี ได้กล่าวขอบคุณผู้บริจาคเงินสมทบทุนช่วยเหลือที่ให้ความช่วยเหลือผู้ประสบอุทกภัยภาคใต้ ซึ่งรัฐบาลจะนำเงินบริจาคดังกล่าวไปดำเนินการตามวัตถุประสงค์ของผู้บริจาคต่อไป
................................
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/2255
