รัฐบาลไทย-ข่าวทำเนียบรัฐบาล-ทส.ตรวจเยี่ยมการขุดเจาะบ่อน้ำบาดาล แก้ปัญหาภัยแล้ง

วันจันทร์ที่ 13 มีนาคม 2560
ทส.ตรวจเยี่ยมการขุดเจาะบ่อน้ำบาดาล แก้ปัญหาภัยแล้ง
กระทรวงทรัพยากรธรรมชาติและสิ่งแวดล้อมลงพื้นที่ตรวจเยี่ยมการขุดเจาะบ่อน้ำบาดาล โครงการพัฒนาแหล่งน้ำบาดาลเพื่อการเกษตรในพื้นที่ประสบภัยแล้ง
กระทรวงทรัพยากรธรรมชาติและสิ่งแวดล้อมลงพื้นที่ตรวจเยี่ยมการขุดเจาะบ่อน้ำบาดาล โครงการพัฒนาแหล่งน้ำบาดาลเพื่อการเกษตรในพื้นที่ประสบภัยแล้ง ของกรมทรัพยากรน้ำบาลดาล ณ ศูนย์ถ่ายทอดเทคโนโลยีการพัฒนาที่ดิน บ้านสายไฟ หมู่ ๑๑ ตำบลท่าสะบ้า อำเภอวังวิเศษ จังหวัดตรัง
การลงพื้นที่ครั้งนี้ พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วยหัวหน้าส่วนราชการในสังกัดกระทรวงฯ ตรวจเยี่ยมการขุดเจาะบ่อบาดาลในการแก้ไขปัญหาขาดแคลนน้ำในพื้นที่นอกเขตชลประทาน อีกทั้งพบปะเกษตรกรในพื้นที่ โดยมี นายสุพจน์ โตวิจักษณ์ชัยกุล อธิบดีกรมทรัพยากรน้ำบาดาลให้การต้อนรับและให้ข้อมูลการตรวจเยี่ยม

ที่มา : http://www.thaigov.go.th/news/contents/details/2341
