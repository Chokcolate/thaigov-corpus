รัฐบาลไทย-ข่าวทำเนียบรัฐบาล-“ยุติธรรม” ลงนาม MOU ขับเคลื่อนแนวทางป้องกันปัญหาอาชญากรรม และเชื่อมโยงฐานข้อมูลประชาชน

วันพฤหัสบดีที่ 9 มีนาคม 2560
“ยุติธรรม” ลงนาม MOU ขับเคลื่อนแนวทางป้องกันปัญหาอาชญากรรม และเชื่อมโยงฐานข้อมูลประชาชน
กระทรวงยุติธรรมลงนามบันทึกความร่วมมือ(MOU) ร่วมกับหน่วยงานภาครัฐที่เกี่ยวข้อง จำนวน ๒ ฉบับ
เมื่อวันพฤหัสบดีที่ ๙ มีนาคม ๒๕๖๐ เวลา ๑๐.๐๐ น.
กระทรวงยุติธรรมลงนามบันทึกความร่วมมือ(MOU) ร่วมกับหน่วยงานภาครัฐที่เกี่ยวข้อง
จำนวน ๒ ฉบับ ได้แก่
๑) การเชื่อมโยงข้อมูลประชาชนและการบริการภาครัฐ
ระหว่างการบูรณาการฐานข้อมูลประชาชนและการบริการภาครัฐ (MOI Linkage Center) กระทรวงมหาดไทย
กับศูนย์แลกเปลี่ยนข้อมูลกระบวนการยุติธรรม (Data Exchange Center) กระทรวงยุติธรรม
เพื่อเป็นต้นแบบการดำเนินงานเชื่อมโยงข้อมูลตามนโยบายของรัฐบาลโดยวิธีทางอิเล็กทรอนิกส์
อันจะทำให้เกิดความสะดวก รวดเร็ว และคุ้มค่า ตามแนวนโยบายประเทศ ๔.๐
และ ๒) การขับเคลื่อนกรอบแนวทางการป้องกันอาชญากรรม
ระหว่างกระทรวงยุติธรรม กระทรวงมหาดไทย และกรุงเทพมหานคร
เพื่อเป็นกรอบทิศทางในการพัฒนางานด้านการป้องกันอาชญากรรมให้มีประสิทธิภาพ
เชื่อมโยงและบูรณาการภารกิจของหน่วยงานที่เกี่ยวข้องให้มีทิศทางเดียวกัน
อันจะนำไปสู่เป้าหมายการลดปัญหาอาชญากรรม สร้างความปลอดภัยให้กับประชาชนในสังคม
โดยมี นายธวัชชัย ไทยเขียว รองปลัดกระทรวงยุติธรรม
ร่วมเป็นสักขีพยานในพิธีลงนามบันทึกความร่วมมือดังกล่าว
ณ ห้องออดิทอเรียม โรงแรมเซ็นทรา ศูนย์ราชการและคอนเวนชันเซ็นเตอร์ แจ้งวัฒนะ กรุงเทพฯ

ที่มา : http://www.thaigov.go.th/news/contents/details/2285
