รัฐบาลไทย-ข่าวทำเนียบรัฐบาล-นายกรัฐมนตรีเผย 2 รัฐมนตรีที่มีข่าวถือหุ้นเกิน 5% พร้อมให้การตรวจสอบหากสังคมสงสัย

วันอังคารที่ 28 กุมภาพันธ์ 2560
นายกรัฐมนตรีเผย 2 รัฐมนตรีที่มีข่าวถือหุ้นเกิน 5% พร้อมให้การตรวจสอบหากสังคมสงสัย
นายกรัฐมนตรีเผย 2 รัฐมนตรีที่มีข่าวถือหุ้นเกิน 5% พร้อมให้การตรวจสอบหากสังคมสงสัย
วันนี้ (28 กุมภาพันธ์ 2560) เวลา 15.20 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีถึงกรณี นายอุตตม สาวนายน รัฐมนตรีว่าการกระทรวงอุตสาหกรรม และนายสนธิรัตน์ สนธิจิรวงศ์ รัฐมนตรีช่วยว่าการกระทรวงพาณิชย์    ถูกยื่นร้องตรวจสอบถือหุ้นในห้างหุ้นส่วนสามัญเกิน 5 % เข้าข่ายผิดมาตรา 4 ของพระราชบัญญัติจัดการหุ้นส่วนและหุ้นของรัฐมนตรีอาจส่งผลให้ต้องพ้นจากตำแหน่งว่า จาการสอบถามรัฐมนตรีทั้ง 2 ท่าน พร้อม    จะให้ตรวจสอบ ซึ่งทั้ง 2 ท่านได้ทำตามกฎหมายคณะกรรมการป้องกันและปราบปรามการทุจริตแห่งชาติ (ป.ป.ช.) ในการชี้แจงทรัพย์สินทุกอย่างตามขั้นตอน แสดงว่ามีการตรวจสอบตามขั้นตอนเรียบร้อยแล้ว         แต่ถ้าสังคมยังสงสัยอยู่ รัฐมนตรีทั้ง 2 ท่านก็พร้อมจะให้ตรวจสอบ
--------------------------------------

ที่มา : http://www.thaigov.go.th/news/contents/details/2130
