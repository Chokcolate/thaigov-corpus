รัฐบาลไทย-ข่าวทำเนียบรัฐบาล-นายกรัฐมนตรีระบุพื้นที่ 3 จังหวัดภาคใต้ประกาศใช้ พ.ร.ก. ฉุกเฉินฯ และ พ.ร.บ. ความมั่นคงฯ อยู่แล้ว จึงไม่จำเป็นต้องใช้มาตรา 44

วันอังคารที่ 7 มีนาคม 2560
นายกรัฐมนตรีระบุพื้นที่ 3 จังหวัดภาคใต้ประกาศใช้ พ.ร.ก. ฉุกเฉินฯ และ พ.ร.บ. ความมั่นคงฯ อยู่แล้ว จึงไม่จำเป็นต้องใช้มาตรา 44
นายกรัฐมนตรีระบุพื้นที่ 3 จังหวัดภาคใต้ประกาศใช้ พ.ร.ก. ฉุกเฉินฯ และ พ.ร.บ. ความมั่นคงฯ อยู่แล้ว จึงไม่จำเป็นต้องใช้มาตรา 44
วันนี้ (7 มีนาคม 2560) เวลา 14.10 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรี กล่าวภายหลังการประชุมคณะรัฐมนตรีถึงกรณีที่เครือข่ายชาวพุทธ 3 จังหวัดชายแดนใต้เรียกร้องให้ใช้อำนาจมาตรา 44 แก้ปัญหาในพื้นที่ว่า  ขอให้ดูว่าที่ผ่านมารัฐบาลได้ใช้อำนาจตามมาตรา 44 แก้ไขปัญหาอย่างไรบ้าง บางคนบอกว่ารัฐบาลใช้มาตรา 44 นี้มากเกินไป จนไม่เกิดประโยชน์      แต่เมื่อกฎหมายปกติใช้ไม่ได้ ไม่มีใครเคารพนับถือ ก็ต้องใช้กฎหมายพิเศษ สำหรับพื้นที่ 3 จังหวัดชายแดนภาคใต้ ได้ประกาศใช้ พ.ร.ก. ฉุกเฉินฯ และ พ.ร.บ. ความมั่นคงฯ อยู่แล้ว จึงไม่จำเป็นต้องใช้มาตรา 44  ซึ่งมาตรา 44 เบากว่ากฎหมายทั้ง 2 ฉบับ เพราะสามารถยกเว้นหรือยกเลิกได้ สามารถทำในรูปแบบของเบาหรือหนักก็ได้ ดังนั้นขอให้เข้าใจ และได้ทำความเข้าใจในเรื่องที่เครือข่ายชาวพุทธ 3 จังหวัดเรียกร้องให้รัฐบาล ใช้มาตรา 44 เพื่อแก้ปัญหาไปแล้ว ผ่านศูนย์อำนวยการบริหารจังหวัดชายแดนภาคใต้ (ศอ.บต.) และกองอำนวยการรักษาความมั่นคงภายในราชอาณาจักร (กอ.รมน.) ซึ่งทุกอย่างยุติลงแล้ว
-------------------------------------

ที่มา : http://www.thaigov.go.th/news/contents/details/2245
