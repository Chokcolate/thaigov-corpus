รัฐบาลไทย-ข่าวทำเนียบรัฐบาล-ปลัดกระทรวงยุติธรรม นำคณะผู้แทนไทย เสนอรายงานการปฏิบัติตามกติกา ICCPR ฉบับที่ ๒ ณ นครเจนีวา สมาพันธรัฐสวิส

วันอังคารที่ 14 มีนาคม 2560
ปลัดกระทรวงยุติธรรม นำคณะผู้แทนไทย เสนอรายงานการปฏิบัติตามกติกา ICCPR ฉบับที่ ๒ ณ นครเจนีวา สมาพันธรัฐสวิส
นายชาญเชาวน์ ไชยานุกิจ ปลัดกระทรวงยุติธรรม เป็นหัวหน้าคณะผู้แทนไทยนำเสนอรายงานการปฏิบัติตามกติการะหว่างประเทศว่าด้วยสิทธิพลเมืองและสิทธิทางการเมือง (ICCPR) ฉบับที่ ๒ ต่อคณะกรรมการสิทธิมนุษยชนแห่งสหประชาชาติ  เป็นวันแรก
เมื่อวันจันทร์ที่ ๑๓ มีนาคม ๒๕๖๐ เวลา ๒๑.๐๐ – ๒๔.๐๐ น. (ตามเวลาในประเทศไทย)
นายชาญเชาวน์ ไชยานุกิจ ปลัดกระทรวงยุติธรรม
เป็นหัวหน้าคณะผู้แทนไทยนำเสนอรายงานการปฏิบัติตามกติการะหว่างประเทศว่าด้วยสิทธิพลเมือง
และสิทธิทางการเมือง (ICCPR) ฉบับที่ ๒ ต่อคณะกรรมการสิทธิมนุษยชนแห่งสหประชาชาติ  เป็นวันแรก
ณ Palais Wilson นครเจนีวา สมาพันธรัฐสวิส
โดยคณะผู้แทนไทยได้ตอบคำถามในประเด็น
๑. การปรับแก้ร่างรัฐธรรมนูญฉบับล่าสุด และการประกาศบังคับใช้
๒. การใช้มาตรา ๔๔ ของรัฐธรรมนูญฉบับชั่วคราว
๓. ศาลทหาร (สิทธิต่างๆ และการแนะนำให้โอนคดีที่ค้างอยู่ไปศาลพลเรือน)
๔. ปัญหาการลอยนวลของเจ้าหน้าที่รัฐ
๕. การใช้พระราชกำหนดการบริหารราชการในสถานการณ์ฉุกเฉิน ในสามจังหวัดชายแดนภาคใต้
๖. สถานะของคณะกรรมการสิทธิมนุษยชนแห่งชาติ และร่างพระราชบัญญัติประกอบรัฐธรรมนูญ
๗. เสรีภาพในการรวมตัวโดยสันติ
๘. พระราชบัญญัติความเท่าเทียมทางเพศและความรุนแรงต่อสตรี
๙. การดูแลแรงงานต่างด้าว และกรณีการหายสาบสูญของนายสมชาย นีละไพจิตร และนายบิลลี่ พอละจี
ทั้งนี้ ประเทศไทยมีกำหนดนำเสนอรายงานฯ ฉบับที่ ๒ ครั้งที่สอง
ในวันที่ ๑๔ มีนาคม ๒๕๖๐ เวลา ๑๖.๐๐ - ๑๙.๐๐ น. (ตามเวลาในประเทศไทย)

ที่มา : http://www.thaigov.go.th/news/contents/details/2374
