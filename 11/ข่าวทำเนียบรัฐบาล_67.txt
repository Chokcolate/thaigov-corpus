รัฐบาลไทย-ข่าวทำเนียบรัฐบาล-นายกรัฐมนตรีระบุกรณีใช้มาตรา 44 ควบคุมพื้นที่วัดธรรมกาย เพื่อรักษาพื้นที่ให้เจ้าหน้าที่ทำงานรวดเร็วขึ้น

วันอังคารที่ 14 มีนาคม 2560
นายกรัฐมนตรีระบุกรณีใช้มาตรา 44 ควบคุมพื้นที่วัดธรรมกาย เพื่อรักษาพื้นที่ให้เจ้าหน้าที่ทำงานรวดเร็วขึ้น
นายกรัฐมนตรีระบุกรณีใช้มาตรา 44 ควบคุมพื้นที่วัดธรรมกาย เพื่อรักษาพื้นที่ให้เจ้าหน้าที่ทำงานรวดเร็วขึ้น
วันนี้ (14 มีนาคม 2560) เวลา 15.00 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีถึงกรณีการใช้อำนาจมาตรา 44 ควบคุมพื้นที่วัดธรรมกาย หลังกรมสอบสวนคดีพิเศษ (ดีเอสไอ) ยุติการค้นภายในวัด เเละถอดกำลังออกมาเเล้ว ขณะที่เจ้าหน้าที่ทหารยังคงตรึงกำลังภายนอกวัดเช่นเดิมว่า การใช้มาตรา 44 สำหรับเรื่องนี้ เป็นเเค่การเขียนให้ครอบคลุม เพื่อให้ดำเนินการสะดวก ไม่ใช่เขียนไว้เเล้วต้องทำตามทุกอย่าง
พร้อมกล่าวว่า ขอให้เข้าใจว่ามาตรา 44 เป็นกฎหมายที่รัดกุม ครอบคลุมไม่ต้องใช้หลายกฎหมาย เเต่เเท้ที่สุดเเล้วจะนำไปสู่การใช้กฎหมายปกติ ตอนนี้มีเเค่ใช้รักษาพื้นที่เท่านั้น ให้เจ้าหน้าที่ทำงานเร็วขึ้น เเต่ทางคดีนั้น กระบวนการยุติธรรมจะต้องดำเนินการตามกฎหมาย
นายกรัฐมนตรีกล่าวว่า  ในส่วนของสงฆ์เป็นเรื่องของพระธรรมวินัย เกี่ยวกับ พ.ร.บ.พระสงฆ์ให้ไปดูรายละเอียดตรงนี้ โดยขอให้สำนักงานพระพุทธศาสนาแห่งชาติ ประสานกับมหาเถรสมาคมให้ทำตามขั้นตอน โดยตนยึดกฎหมาย พ.ร.บ.สงฆ์มาตลอด
--------------------------------------------------

ที่มา : http://www.thaigov.go.th/news/contents/details/2382
