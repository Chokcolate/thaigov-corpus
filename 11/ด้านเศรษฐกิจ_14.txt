รัฐบาลไทย-ข่าวทำเนียบรัฐบาล-ผู้ช่วย รมว.กระทรวงดิจิทัลฯ เปิดงานสัมมนาโครงการพัฒนาผู้ประกอบการ SMEs ในภาคอุตสาหกรรมทำธุรกรรม B2B

วันอังคารที่ 28 กุมภาพันธ์ 2560
ผู้ช่วย รมว.กระทรวงดิจิทัลฯ เปิดงานสัมมนาโครงการพัฒนาผู้ประกอบการ SMEs ในภาคอุตสาหกรรมทำธุรกรรม B2B
ผู้ช่วย รมว.กระทรวงดิจิทัลฯ
ดร.พันธ์ศักดิ์ ศิริรัชตพงษ์ ผู้ช่วยรัฐมนตรีประจำกระทรวงดิจิทัลเพื่อเศรษฐกิจและสังคม (ดีอี) เป็นประธานเปิดงานสัมมนา “โครงการพัฒนาผู้ประกอบการ SMEs ในภาคอุตสาหกรรมทำธุรกรรม B2B (Business Transformation to Digital Economy)” พร้อมปาฐกถาพิเศษหัวข้อ “ทิศทางของธุรกิจ e – Commerce กับการเข้าสู่ยุค Digital Economy” โดยกระทรวงดิจิทัลฯ ร่วมกับสภาอุตสาหกรรมแห่งประเทศไทย จัดงานสัมมนาฯ ดังกล่าวขึ้นเพื่อผลักดันการสร้างองค์ความรู้ในการเปลี่ยนรูปแบบการค้าขายแบบเดิมไปสู่การค้าขายแบบออนไลน์ด้วย e – Business และกระตุ้นการเตรียมความพร้อมด้วยความเร็ว (Speed) ทางการค้าบนโลกออนไลน์เชิงรุกตลอดเวลา (Real Time) ซึ่งมีต้นทุนที่ต่ำ ตอบสนองพฤติกรรมผู้บริโภคได้ทันท่วงที เบ็ดเสร็จทุกประเภทสินค้าไว้ในที่เดียว สร้างโอกาสช่องทางการตลาดใหม่ๆ ได้อย่างเสรี จากผู้ค้ารายย่อยไปสู่ผู้ค้ารายใหญ่ก่อให้เกิดเป็นห่วงโซ่อุปทาน (Supply Chain) ซึ่งกันและกัน เพื่อนำไปสู่ความเข้มแข็งของภาคอุตสาหกรรมไทย และยกระดับไปสู่สากลได้อย่างทัดเทียม ณ ห้อง Meeting room 1-2 ศูนย์การประชุมแห่งชาติสิริกิติ์ ถนนรัชดาภิเษก เขตคลองเตย กรุงเทพฯ เมื่อวันที่ 28 กุมภาพันธ์ 2560
********************

ที่มา : http://www.thaigov.go.th/news/contents/details/2124
