รัฐบาลไทย-ข่าวทำเนียบรัฐบาล-รัฐบาลวอนอย่าเชื่อข่าวลือกำหนดวันพระราชพิธีถวายพระเพลิงพระบรมศพ ร.9 แนะใช้วิจารณญาณไม่ส่งต่อสร้างความสับสน พร้อมแจงทำเนียบงดออกกำลังกายประจำสัปดาห์ เหตุอากาศเริ่มร้อนจัด

วันพุธที่ 8 มีนาคม 2560
รัฐบาลวอนอย่าเชื่อข่าวลือกำหนดวันพระราชพิธีถวายพระเพลิงพระบรมศพ ร.9 แนะใช้วิจารณญาณไม่ส่งต่อสร้างความสับสน พร้อมแจงทำเนียบงดออกกำลังกายประจำสัปดาห์ เหตุอากาศเริ่มร้อนจัด
โฆษกประจำสำนักนายกรัฐมนตรี เปิดเผยว่า ตามที่มีกระแสข่าวว่าจะมีพระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพลอดุลยเดช ในระหว่างวันที่ 25-30 ธ.ค.60 นั้น เรื่องดังกล่าวไม่เป็นความจริง
วันที่ 8 มีนาคม 2560 พลโท สรรเสริญ แก้วกำเนิด โฆษกประจำสำนักนายกรัฐมนตรี เปิดเผยว่า ตามที่มีกระแสข่าวว่าจะมีพระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพลอดุลยเดช ในระหว่างวันที่ 25-30 ธ.ค.60 นั้น เรื่องดังกล่าวไม่เป็นความจริง โดยในการประชุมคณะกรรมการอำนวยการจัดงานพระราชพิธีฯ เมื่อวันที่ 1 มี.ค.60 ที่ประชุมเห็นชอบช่วงเวลาการจัดงานพระราชพิธีดังกล่าวคือช่วงปลายเดือน ต.ค. 60 ซึ่งขณะนี้อยู่ระหว่างการกราบบังคมทูลสมเด็จพระเจ้าอยู่หัวเพื่อมีพระบรมราชวินิจฉัย ดังนั้น ประชาชนจึงควรใช้วิจารณญาณไม่ส่งต่อข่าวสารที่อาจสร้างความเข้าใจผิดแก่ผู้อื่น
นอกจากนี้ โฆษกประจำสำนักนายกรัฐมนตรี ยังกล่าวอีกว่า ในวันนี้สำนักเลขาธิการนายกรัฐมนตรีได้งดจัดกิจกรรมออกกำลังกายกลางแจ้งประจำสัปดาห์ที่ทำเนียบรัฐบาล เนื่องจากสภาพอากาศที่เริ่มร้อนจัด จึงเกรงว่าจะมีผลกระทบต่อสุขภาพของข้าราชการและเจ้าหน้าที่ที่ไปร่วมกิจกรรม แต่ในส่วนของหน่วยงานอื่น ๆ นั้น นายกรัฐมนตรีขอให้ใช้ดุลพินิจว่า ควรจัดกิจกรรม หรือไม่อย่างไรทั้งนี้หากจะจัด ควรเป็นบริเวณใดจึงจะเหมาะสม โดยให้คำถึงสุขภาพของบุคลากรภายในหน่วยงานเป็นสำคัญ
------------------

ที่มา : http://www.thaigov.go.th/news/contents/details/2253
