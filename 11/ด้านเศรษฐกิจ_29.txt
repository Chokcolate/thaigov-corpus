รัฐบาลไทย-ข่าวทำเนียบรัฐบาล-“งบลงทุนรัฐวิสาหกิจช่วยกระตุ้นเศรษฐกิจไทยในปี 2559”

วันศุกร์ที่ 3 มีนาคม 2560
“งบลงทุนรัฐวิสาหกิจช่วยกระตุ้นเศรษฐกิจไทยในปี 2559”
ในการประชุมเร่งรัดการเบิกจ่ายงบลงทุนของรัฐวิสาหกิจ รองนายกรัฐมนตรี (นายสมคิด จาตุศรีพิทักษ์) ได้มอบนโยบายให้รัฐวิสาหกิจเร่งเบิกจ่ายงบลงทุนในไตรมาส 1/2560 เพื่อจะช่วยสร้างความเชื่อมั่น และสนับสนุนให้เศรษฐกิจไทยขยายตัวได้อย่างต่อเนื่องต่อไป
นายเอกนิติ นิติทัณฑ์ประภาศ ผู้อำนวยการสำนักงานคณะกรรมการนโยบายรัฐวิสาหกิจ เปิดเผยว่า ในการประชุมเร่งรัดการเบิกจ่ายงบลงทุนของรัฐวิสาหกิจ รองนายกรัฐมนตรี (นายสมคิด จาตุศรีพิทักษ์) ได้มอบนโยบายให้รัฐวิสาหกิจเร่งเบิกจ่ายงบลงทุนในไตรมาส 1/2560 เพื่อจะช่วยสร้างความเชื่อมั่น และสนับสนุนให้เศรษฐกิจไทยขยายตัวได้อย่างต่อเนื่องต่อไป
สำหรับการลงทุนของรัฐวิสาหกิจในไตรมาสที่ 4 ของปี 2559 ขยายตัวร้อยละ 12.3 เพิ่มขึ้นจากไตรมาสก่อนหน้าที่ขยายตัวที่ร้อยละ 10.5 ซึ่งมีส่วนสำคัญในการสนับสนุนให้เศรษฐกิจขยายตัวในปี 2559 ในช่วงที่ใช้จ่ายภาคเอกชนยังไม่ฟื้นตัวเต็มที่
อัตราการขยายตัว    ปี 2559
ไตรมาสที่ 1    ไตรมาสที่ 2    ไตรมาสที่ 3    ไตรมาสที่ 4
GDP (% yoy)    3.2    3.5    3.2    3.0
ผลเบิกจ่ายงบลงทุนรัฐวิสาหกิจ (% yoy)    9.8    8.2    10.5    12.3
ที่มา: สำนักงานคณะกรรมการพัฒนาการเศรษฐกิจและสังคมแห่งชาติ (สศช.)
สำหรับผลการเบิกจ่ายงบลงทุนของรัฐวิสาหกิจสะสมในปี 2560 เท่ากับ 32,509 ล้านบาท หรือคิดเป็นร้อยละ 73 ของแผนการเบิกจ่ายลงทุนสะสม โดยรัฐวิสาหกิจที่ดำเนินการตามปีงบประมาณเบิกจ่ายได้ 26,224 ล้านบาท หรือคิดเป็นร้อยละ 69 ของแผนการเบิกจ่ายลงทุนสะสม และรัฐวิสาหกิจที่ดำเนินการตามปีปฏิทินเบิกจ่ายได้ 6,285 ล้านบาท หรือคิดเป็นร้อยละ 94 ของแผนการเบิกจ่ายลงทุน โดยรัฐวิสาหกิจที่มีงบลงทุนขนาดใหญ่
และสามารถเบิกจ่ายได้ตามเป้าหมายที่กำหนด ได้แก่ การรถไฟฟ้าขนส่งมวลชนแห่งประเทศไทย การประปาส่วนภูมิภาค บริษัท ท่าอากาศยานไทย จำกัด (มหาชน) การเคหะแห่งชาติ การไฟฟ้าฝ่ายผลิตแห่งประเทศไทย การไฟฟ้าส่วนภูมิภาค บริษัท ทีโอที จำกัด (มหาชน) และ บมจ. กสท โทรคมนาคม
ผลการเบิกจ่ายงบลงทุนของรัฐวิสาหกิจสะสม ณ เดือนมกราคม 2560
รัฐวิสาหกิจ
แผนลงทุนทั้งปี    แผนเบิกจ่ายสะสมตั้งแต่ต้นปี    ผลเบิกจ่ายสะสมตั้งแต่ต้นปี    %เบิกจ่ายสะสม/แผนสะสม
1. ปีงบประมาณ จำนวน 34 แห่ง  (4 เดือน)    176,980    38,117    26,224    69 %
1.1 การรถไฟแห่งประเทศไทย    76,154     22,804    10,253    45 %
1.2 การรถไฟฟ้าขนส่งมวลชนแห่งประเทศไทย    36,432     6,358    7,547     119 %
1.3 การเคหะแห่งชาติ     6,305     1,601    1,740    109 %
1.4 บริษัท ท่าอากาศยานไทย จำกัด (มหาชน)     13,124     560    684     122 %
1.5 การประปาส่วนภูมิภาค    12,345     1,000     2,148    215 %
1.6 การประปานครหลวง    8,968     970    934     96 %
1.7 โรงงานยาสูบ กระทรวงการคลัง    4,773     708    120     17 %
1.8 การท่าเรือแห่งประเทศไทย    4,737     1,294    703     54 %
1.9 การทางพิเศษแห่งประเทศไทย    2,660    557    386     69 %
1.10 บริษัท วิทยุการบินแห่งประเทศไทย จำกัด    1,710     396    396     100 %
1.11 องค์การขนส่งมวลชนกรุงเทพ    1,967     28    20     71 %
1.12 รัฐวิสาหกิจแห่งอื่นๆ จำนวน 24 แห่ง    7,805    1,840    1,293    70%
2. ปีปฏิทิน จำนวน 11 แห่ง (1 เดือน)    181,919    6,678    6,285    94 %
2.1 การไฟฟ้าฝ่ายผลิตแห่งประเทศไทย    57,588    2,433    3,766    155 %
2.2 บริษัท ปตท. จำกัด (มหาชน)    45,797    1,607    427     18 %
2.3 การไฟฟ้าส่วนภูมิภาค    23,856    229    446    195 %
2.4 การไฟฟ้านครหลวง    19,247    849    264    31 %
2.5 บริษัท การบินไทย จำกัด (มหาชน)    13,246    1,089    603    55 %
2.6 บริษัท ทีโอที จำกัด (มหาชน)    11,148    114    250    219 %
2.7 บริษัท กสท โทรคมนาคม จำกัด (มหาชน)    6,800    150    244    162 %
2.8 รัฐวิสาหกิจแห่งอื่นๆ จำนวน 4 แห่ง    4,237    207    285    137 %
รวม 45 แห่ง    358,899    44,563    32,509    73 %
นายเอกนิติ นิติทัณฑ์ประภาศ ผู้อำนวยการ สคร. กล่าวเพิ่มเติมว่า รัฐวิสาหกิจหลายแห่งได้มีแผนงาน/โครงการที่สามารถเลื่อนการลงทุนให้เร็วขึ้น (Front - Loaded) โดยแบ่งเป็นโครงการในปี 2560 จำนวน 4,426 ล้านบาท เช่น การไฟฟ้านครหลวง จำนวน 3,358 ล้านบาท และบริษัท ปตท. จำกัด (มหาชน) จำนวน 423 ล้านบาท เป็นต้น รวมถึงจะสามารถเลื่อนการลงทุนให้เริ่มโครงการได้ในปี 2560 จำนวน 15,013 ล้านบาท ได้แก่
การเคหะแห่งชาติ จำนวน 10,651 ล้านบาท และการไฟฟ้าส่วนภูมิภาค จำนวน 4,362 ล้านบาทอีกด้วย รวมทั้งขอให้รัฐวิสาหกิจเร่งการเบิกจ่ายงบลงทุนให้เป็นไปตามเป้าหมายที่ร้อยละ 95 ของกรอบลงทุนทั้งปีตามที่คณะรัฐมนตรีกำหนด
ที่มา : กระทรวงการคลัง
ผู้นำเสนอ : กลุ่มสารนิเทศการคลัง สำนักงานปลัดกระทรวงการคลัง

ที่มา : http://www.thaigov.go.th/news/contents/details/2176
