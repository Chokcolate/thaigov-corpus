รัฐบาลไทย-ข่าวทำเนียบรัฐบาล-ยธ. มุ่งพัฒนาเยาวชนเพื่อก้าวสู่บุคลากรด้านกระบวนการยุติธรรม

วันอังคารที่ 7 มีนาคม 2560
ยธ. มุ่งพัฒนาเยาวชนเพื่อก้าวสู่บุคลากรด้านกระบวนการยุติธรรม
นายชาญเชาวน์ ไชยานุกิจ ปลัดกระทรวงยุติธรรม เป็นประธานการประชุมคณะอนุกรรมการพัฒนาความรู้และส่งเสริมคุณธรรมแก่บุคลากรในงานยุติธรรม ครั้งที่ ๑ / ๒๕๖๐
เมื่อวันจันทร์ที่ ๖ มีนาคม ๒๕๖๐ เวลา ๑๓.๓๐ น.
ณ ห้องประชุมกรมคุมประพฤติ ชั้น ๔ อาคารราชบุรีดิเรกฤทธิ์
ศูนย์ราชการเฉลิมพระเกียรติฯ
นายชาญเชาวน์ ไชยานุกิจ ปลัดกระทรวงยุติธรรม
เป็นประธานการประชุมคณะอนุกรรมการพัฒนาความรู้
และส่งเสริมคุณธรรมแก่บุคลากรในงานยุติธรรม ครั้งที่ ๑ / ๒๕๖๐
เพื่อพิจารณากรอบแนวทางการพัฒนาเยาวชน
ที่อยู่ระหว่างการศึกษาในสาขาวิชาด้านกระบวนการยุติธรรม
ให้มีทักษะวิชาชีพ โดยมุ่งเน้นการปรับปรุงและพัฒนาหลักสูตร
ที่เกี่ยวข้องในสาขากระบวนการยุติธรรมในสถานศึกษาให้มีประสิทธิภาพมากยิ่งขึ้น
รวมทั้งการจัดกิจกรรมอบรมเพื่อเสริมสร้างจิตสำนึกรักความยุติธรรม
อันจะนำไปสู่การวางรากฐานของกระบวนการยุติธรรมที่มั่นคง
ส่งผลให้บุคลากรมีความรู้ ความสามารถ
และมีค่านิยมร่วมที่เหมาะสมต่อการปฏิบัติงานเพื่ออำนวยความยุติธรรมแก่ประชาชน
โดยมี นายธวัชชัย ไทยเขียว รองปลัดกระทรวงยุติธรรม
และบุคลากรในหน่วยงานที่เกี่ยวข้อง เข้าร่วมฯ

ที่มา : http://www.thaigov.go.th/news/contents/details/2225
