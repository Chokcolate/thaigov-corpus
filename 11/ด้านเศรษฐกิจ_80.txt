รัฐบาลไทย-ข่าวทำเนียบรัฐบาล-SME Development Bank เผยงาน SME Revolution  ประสบผลสำเร็จ เพียง 3 วัน ผู้ประกอบการแห่แจ้งความประสงค์ขอสินเชื่อมากกว่า 1,500 ราย  วงเงิน 5,000 ล้านบาท

วันจันทร์ที่ 13 มีนาคม 2560
SME Development Bank เผยงาน SME Revolution  ประสบผลสำเร็จ เพียง 3 วัน ผู้ประกอบการแห่แจ้งความประสงค์ขอสินเชื่อมากกว่า 1,500 ราย  วงเงิน 5,000 ล้านบาท
ธนาคารประสบความสำเร็จในการให้บริการทางการเงินแก่ผู้ประกอบการเอสเอ็มอีในงาน SME Revolution : เส้นทางโอกาสเอสเอ็มอี 4.0 เป็นอย่างดี  เพียง 3 วันที่จัดงานระหว่างวันที่ 10 - 12 มีนาคม 2560  ที่ผ่านมา
นายสมชาย หาญหิรัญ ประธานกรรมการ ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว. หรือ SME Development Bank) เปิดเผยว่า ธนาคารประสบความสำเร็จในการให้บริการทางการเงินแก่ผู้ประกอบการเอสเอ็มอีในงาน SME Revolution : เส้นทางโอกาสเอสเอ็มอี 4.0 เป็นอย่างดี  เพียง 3 วันที่จัดงานระหว่างวันที่ 10 - 12 มีนาคม 2560  ที่ผ่านมา ณ ศูนย์การประชุมแห่งชาติสิริกิติ์ ผู้ประกอบการให้ความสนใจเข้าสู่แหล่งเงินทุนอย่างคับคั่ง จำนวน 1,552  ราย รวมวงเงิน 5,792.3 ล้านบาท  ทั้งนี้ ธนาคารเปิดรับความประสงค์ต้องการยื่นขอสินเชื่อ  ทั้งจากการลงทะเบียนที่บูธในงาน และผ่าน Facebook/SMEDevelopmentbank ,  line@  ซึ่ง SME Development Bank พร้อมหนุนผู้ประกอบการเอสเอ็มอีให้มีเงินทุนต่อยอดธุรกิจ เป็นรากฐานสำคัญให้กับเศรษฐกิจไทย
สำหรับผู้ประกอบการเอสเอ็มอีที่แจ้งความประสงค์ยื่นคำขอกู้ในงาน ณ บูธ SME Development Bank จำนวน  142  ราย วงเงิน  581  ล้านบาท  โดยเป็นนิติบุคคล 125 ราย คิดเป็น 88.03%   บุคคลธรรมดา 17 ราย คิดเป็น 11.97% โดยนิติบุคคลที่ประสงค์ยื่นกู้แจ้งวงเงินแบ่งเป็นดังนี้  วงเงินไม่เกิน 10 ล้านบาท สูงถึง 26.76%  วงเงินไม่เกิน 15 ล้านบาท คิดเป็น 9.86%  วงเงินไม่เกิน 5 ล้านบาท คิดเป็น 8.45% วงเงินไม่เกิน 1 ล้านบาท คิดเป็น  7.75 %  และที่เหลือยังไม่ระบุวงเงินคิดเป็น 35.21%     บุคคลธรรมดา ประสงค์ยื่นกู้ไม่เกิน 1 ล้านบาท คิดเป็น 2.82% วงเงินไม่เกิน 5 ,10 และ 15 ล้านบาท คิดเป็นสัดส่วน 2.11%  และยังไม่ระบุวงเงิน 7.04%
ช่องทางลงทะเบียนผ่าน Facebook/SmeDevelopmentBank , line@ มีผู้ประกอบการและผู้สนใจแสดงความจำนงในการขอใช้สินเชื่อจำนวน  1,410 ราย วงเงิน 5,211 ล้านบาท  แบ่งเป็นลูกค้าธนาคาร(เดิม) จำนวน 299 ราย คิดเป็น 21.21%  ไม่ได้เป็นลูกค้าของธนาคาร จำนวน  1,111 ราย คิดเป็น 78.79%  ในจำนวนดังกล่าวนี้เป็นผู้ประกอบการที่จดทะเบียนบุคคลธรรมดาสูงสุดจำนวน  569 ราย คิดเป็น 40.35%  นิติบุคคลจำนวน  440  ราย คิดเป็น 31.21%  และดำเนินธุรกิจยังไม่ได้จดทะเบียนจำนวน 401 ราย คิดเป็น 28.44%   แบ่งเป็นความต้องการวงเงินสินเชื่อดังนี้ วงเงินไม่เกิน 1 ล้านบาท จำนวน  706 ราย  คิดเป็น 50.07%  วงเงินไม่เกิน 5 ล้านบาท  จำนวน 558 ราย คิดเป็น 39.57%  วงเงินไม่เกิน 10 ล้านบาท จำนวน 95 ราย คิดเป็น 6.74% และ วงเงินไม่เกิน 15 ล้านบาท จำนวน 71 ราย คิดเป็น 5.04%
“ผมคิดว่า กระแสตอบรับจากผู้ประกอบการดีทั้งยอดการประสงค์ยื่นคำขอสินเชื่อบูธหน้างาน  และผ่านสื่อออนไลน์ ชี้ให้เห็นว่าผู้ประกอบการยังมีช่องทางในการขยับขยายธุรกิจและต้องการให้ธุรกิจเติบโตต่อเนื่อง ซึ่งธนาคารก็มีความพร้อมในการผลักดันให้ผู้ประกอบการเข้าสู่แหล่งเงินทุนที่มีเงื่อนไขผ่อนปรน อัตราดอกเบี้ยพิเศษ  ถัดจากนี้ธนาคารจะเร่งดำเนินการติดต่อผู้ประกอบการที่แจ้งความประสงค์ เพื่อให้จัดเตรียมเอกสารประกอบการยื่นกู้ทั้งที่สำนักงานใหญ่และสาขาตามที่ตั้งกิจการธุรกิจต่อไป”
ประธานกรรมการ SME Development Bank กล่าวอีกว่า  ในส่วนของการให้คำแนะนำด้านองค์ความรู้เพื่อต่อยอดการพัฒนาเทคโนโลยี 4.0 ในโซน Innovation Center ธนาคารได้นำผู้ประกอบการตัวอย่างให้คำปรึกษาแนะนำจำนวน 4 ราย โดยมีผู้ให้ความสนใจ รวมจำนวน 240 ราย แบ่งเป็นสนใจกิจการ Drivemate  บริการให้เช่ารถในประเทศมากที่สุด จำนวน 71 ราย รองลงมาเป็นกิจการ QueQ จัดระบบการจองคิวร้านอาหาร จำนวน 54 ราย   ถัดมาเป็นกิจการโปรแกรมบัญชี Peak จำนวน 45 ราย และกิจการแพ 500 ไร่ จำนวน 40 ราย  ที่เหลืออีก 30 ราย สนใจรับคำปรึกษาแนะนำอื่นๆ จากสถาบันเทคโนโลยีเจ้าคุณทหารลาดกระบัง (สจร.)
สำหรับการสัมมนาทั้ง 3 วัน โดยธนาคารเชิญวิทยากรที่มีชื่อเสียงทั้งด้าน FinTech  และผู้ประกอบการเอสเอ็มอีที่ประสบความสำเร็จได้รับความสนใจมีผู้เข้ารับฟังจำนวนมากถึง 540 ราย แบ่งเป็นงานสัมมนาเรื่องพลิกธุรกิจ..ไขมิตินวัตกรรมทางการเงิน จำนวนผู้ร่วมรับฟังสูงถึง 250  ราย  เสวนา Marketing 4.0 พลิกโฉมธุรกิจ..สู่ความสำเร็จ จำนวนผู้ร่วมรับฟัง 150 ราย  และ เสวนาเทคโนโลยีดิจิทัล 4.0 ก้าวล้ำ นวัตกรรม ความสำเร็จ จำนวนผู้ร่วมรับฟัง 140 ราย
ภายในงาน SME REVOLUTION: เส้นทางโอกาสเอสเอ็มอี 4.0 ธนาคารได้นำสินเชื่อและบริการแบบครบเครื่องเรื่องเงินทุน เพื่อตอบโจทย์ความต้องการของผู้ประกอบการทุกมิติ ทั้งด้านการเงินร่วมลงทุน นวัตกรรม ละการตลาด ซึ่งเป็นการตอบโจทย์การพัฒนาขับเคลื่อนพลิกโฉม SME ตามแนวทางประชารัฐ และยังได้ประชาสัมพันธ์กิจกรรมผ่านสื่อสังคมออนไลน์ทั้งของ Facebook/SmeDevelopmentBank , ไทยรัฐออนไลน์, SMART SMEs, สมาพันธ์ SMEs  และ Innovation Center และอีกหลายหน่วยงานพันธมิตร โดยมีผู้ชมเข้าถึงกิจกรรมจำนวน 493,827 ราย  รับชมวีดีโอถ่ายทอดสด จำนวน 66,326 ราย  กดแสดงความคิดเห็นและแชร์ จำนวน 1,828 ราย
สำหรับผู้ที่สนใจประสงค์ยื่นคำขอสินเชื่อสามารถติดต่อได้ที่ Call Center 1357 หรือสาขาทั่วประเทศ และติดตามข่าวสาร กิจกรรมต่างๆ ของธนาคาร  สามารถติดตามผ่านช่องทาง www.smebank.co.th Facebook.com : SmeDevelopmentBank
ข้อมูลเพิ่มเติมติดต่อ : นางอุบลรัตน์ ค่าแพง ผู้อำนวยการฝ่ายสื่อสารองค์กรและกิจกรรมเพื่อสังคม โทร. 085-980-7861 หรือ 0-265-4574-5
ที่มา : กระทรวงการคลัง
ผู้นำเสนอ : กลุ่มสารนิเทศการคลัง สำนักงานปลัดกระทรวงการคลัง

ที่มา : http://www.thaigov.go.th/news/contents/details/2346
