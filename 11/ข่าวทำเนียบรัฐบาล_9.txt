รัฐบาลไทย-ข่าวทำเนียบรัฐบาล-นายกรัฐมนตรีเผยรัฐบาลเตรียมประสานหาทางออกกรณีวัดธรรมกาย ระบุไม่ต้องการให้ใครเดือนร้อน ทำทุกอย่างตามกฎหมาย

วันอังคารที่ 28 กุมภาพันธ์ 2560
นายกรัฐมนตรีเผยรัฐบาลเตรียมประสานหาทางออกกรณีวัดธรรมกาย ระบุไม่ต้องการให้ใครเดือนร้อน ทำทุกอย่างตามกฎหมาย
นายกรัฐมนตรีเผยรัฐบาลเตรียมประสานหาทางออกกรณีวัดธรรมกาย ระบุไม่ต้องการให้ใครเดือนร้อน ทำทุกอย่างตามกฎหมาย
วันนี้ (28 กุมภาพันธ์ 2560) เวลา 15.20 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีถึงคดีวัดธรรมกายว่า เจ้าหน้าที่ที่เกี่ยวข้องกำลังดำเนินการอยู่ และกำลังประสานความร่วมมือระหว่างรัฐบาลและทางวัดธรรมกาย ซึ่งรัฐบาลต้องปฏิบัติตามกฎหมาย ส่วนทางวัดเป็นเรื่องของความเชื่อมั่น และความศรัทธา กำลังให้กระทรวงยุติธรรม หาทางออกร่วมกับวัดธรรมกาย  ต้องการให้ทุกอย่างสงบเงียบ หาทางออกให้ได้เร็วที่สุด ไม่ต้องการทำให้ประชาชน รวมถึงพระเดือดร้อน ซึ่งทุกอย่างต้องทำตามกฎหมาย
---------------------------------------

ที่มา : http://www.thaigov.go.th/news/contents/details/2129
