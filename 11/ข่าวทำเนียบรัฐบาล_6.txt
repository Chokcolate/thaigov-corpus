รัฐบาลไทย-ข่าวทำเนียบรัฐบาล-นายกรัฐมนตรีระบุรัฐบาลทุกรัฐบาลมีเจตนารมณ์แก้ไขปัญหาหมอกควัน ซึ่งต้องอาศัยความร่วมมือทั้งภายในและประเทศเพื่อนบ้าน

วันอังคารที่ 28 กุมภาพันธ์ 2560
นายกรัฐมนตรีระบุรัฐบาลทุกรัฐบาลมีเจตนารมณ์แก้ไขปัญหาหมอกควัน ซึ่งต้องอาศัยความร่วมมือทั้งภายในและประเทศเพื่อนบ้าน
นายกรัฐมนตรีระบุรัฐบาลทุกรัฐบาลมีเจตนารมณ์แก้ไขปัญหาหมอกควัน ซึ่งต้องอาศัยความร่วมมือทั้งภายในและประเทศเพื่อนบ้าน
วันนี้ (28 กุมภาพันธ์ 2560) เวลา 15.20 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีถึงปัญหาหมอกควันว่า รัฐบาลทุกรัฐบาลพยายามแก้ไขปัญหาดังกล่าว แต่ปัญหาไม่ได้เกิดขึ้นจากประเทศไทยฝ่ายเดียว  ปัญหาเกิดขึ้นจากประเทศเพื่อนบ้านด้วย ซึ่งวันนี้ความร่วมมือกับประเทศเพื่อนบ้านเป็นไปด้วยดี ต่างพยายามหารือร่วมกันเพื่อแก้ไขปัญหา และลดจุดฮอตสปอตในแต่ละพื้นที่ลงไปให้ได้ ทั้งนี้ จะต้องสร้างความเข้าใจให้กับเกษตรกรไม่ให้เผาวัชพืชเพื่อทำการเกษตร และหาของป่า รวมถึงต้องสร้างความร่วมมือกันต่อไปทั้งในและต่างประเทศ
---------------------------------------------

ที่มา : http://www.thaigov.go.th/news/contents/details/2126
