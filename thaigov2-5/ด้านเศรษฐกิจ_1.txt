รัฐบาลไทย-ข่าวทำเนียบรัฐบาล-ธอส. ประกาศเลื่อนการออกรางวัลสลากออมทรัพย์ งวดวันที่ 16 เมษายน 2563 เป็นวันที่ 2 พฤษภาคม 2563

วันพฤหัสบดีที่ 26 มีนาคม 2563
พิมพ์
ธอส. ประกาศเลื่อนการออกรางวัลสลากออมทรัพย์ งวดวันที่ 16 เมษายน 2563 เป็นวันที่ 2 พฤษภาคม 2563
ธอส. เลื่อนการออกรางวัลสลากออมทรัพย์ของธนาคารทั้ง 3 ชุด งวดประจำวันที่ 16 เมษายน 2563 ออกไปเป็นวันที่ 2 พฤษภาคม 2563 ประกอบด้วย ชุดวิมานเมฆ (หน่วยละ 1 ล้านบาท) ชุดพราวพิมาน (หน่วยละ 10 ล้านบาท) และชุดพิมานมาศ (หน่วยละ 50,000
นายฉัตรชัย ศิริไล กรรมการผู้จัดการธนาคารอาคารสงเคราะห์ (ธอส.) เปิดเผยว่า ตามที่สำนักงานสลากกินแบ่งรัฐบาลประกาศเปลี่ยนแปลงการออกรางวัลของสลากกินแบ่งรัฐบาล งวดวันที่ 1 เมษายน 2563 เป็นวันที่  2 พฤษภาคม 2563 เพื่อสนับสนุนนโยบายของรัฐบาลในการควบคุมการแพร่ระบาดของไวรัสโคโรนา 2019 (โควิด-19) ซึ่งสำนักงานสลากกินแบ่งรัฐบาล เป็นหน่วยงานที่ดำเนินการออกรางวัลสลากออมทรัพย์ของธนาคารอาคารสงเคราะห์ด้วยนั้น ธอส. พิจารณาแล้วจึงเห็นสมควรให้เลื่อนการออกรางวัลสลากออมทรัพย์ของธนาคารทั้ง 3 ชุด งวดประจำวันที่ 16 เมษายน 2563 ออกไปเป็นวันที่ 2 พฤษภาคม 2563 ประกอบด้วย ชุดวิมานเมฆ (หน่วยละ 1 ล้านบาท) ชุดพราวพิมาน (หน่วยละ 10 ล้านบาท) และชุดพิมานมาศ (หน่วยละ 50,000 บาท) และหากมีการเปลี่ยนแปลงวันออกรางวัลเพิ่มเติม ธนาคารจะประกาศให้ลูกค้าทราบล่วงหน้าต่อไป โดย ธอส. จะพิจารณาถึงความปลอดภัยของทุกฝ่ายที่เกี่ยวข้อง และเพื่อให้สอดคล้องกับสถานการณ์ของการแพร่ระบาดของไวรัสโควิด-19 แนวทางของสำนักงานสลากกินแบ่งรัฐบาล และนโยบายของภาครัฐ ซึ่งการเลื่อนการออกรางวัลในครั้งนี้ จะไม่มีผลกระทบต่อผลตอบแทนและโอกาสในการถูกรางวัลของผู้ซื้อสลากทุกหน่วย ตามเงื่อนไขของสลากออมทรัพย์ ธอส. ในแต่ละชุด สอบถามรายละเอียดหรือติดตามข้อมูลข่าวสารของธนาคารเพิ่มเติมได้ที่ www.ghbank.co.th หรือ Facebook Fanpage ธนาคารอาคารสงเคราะห์ และ ศูนย์ลูกค้าสัมพันธ์ (Call Center) โทร.0-2645-9000

ที่มา : https://www.thaigov.go.th/news/contents/details/27869
