รัฐบาลไทย-ข่าวทำเนียบรัฐบาล-กรุงไทยย้ำลงทะเบียนรับเงินเยียวยา 5,000 บาท ผ่าน www.เราไม่ทิ้งกัน.com เท่านั้น [กระทรวงการคลัง]

วันเสาร์ที่ 28 มีนาคม 2563
กรุงไทยย้ำลงทะเบียนรับเงินเยียวยา 5,000 บาท ผ่าน www.เราไม่ทิ้งกัน.com เท่านั้น [กระทรวงการคลัง]
วันนี้ (28 มี.ค.2563) เวลา 18.00 น. เป็นต้นไป เป็นวันแรกเปิดให้แรงงานลูกจ้างชั่วคราวและผู้ประกอบอาชีพอิสระที่ไม่ได้อยู่ในระบบประกันสังคม และได้รับผลกระทบการแพร่ระบาดของเชื้อไวรัสโคโรนา (COVID-19) สามารถลงทะเบียนเข้าร่วมมาตรการเยียวยา 5,000 บาท
ในวันนี้ (28 มีนาคม 2563) ตั้งแต่เวลา 18.00 น. เป็นต้นไป เป็นวันแรกที่เปิดให้แรงงานลูกจ้างชั่วคราวและผู้ประกอบอาชีพอิสระที่ไม่ได้อยู่ในระบบประกันสังคม และได้รับผลกระทบการแพร่ระบาดของเชื้อไวรัสโคโรนา (COVID-19) สามารถลงทะเบียนเข้าร่วมมาตรการเยียวยา 5,000 บาท เป็นเวลา 3 เดือน ผ่านเว็บไซต์www.เราไม่ทิ้งกัน.com
นายผยง ศรีวณิช กรรมการผู้จัดการใหญ่ ธนาคารกรุงไทย เปิดเผยว่า ธนาคารขอเน้นย้ำว่าให้ลงทะเบียนเข้าร่วมมาตรการผ่านเว็บไซต์www.เราไม่ทิ้งกัน.comเท่านั้นโดยขอให้ประชาชนระมัดระวังและตรวจสอบชื่อเว็บไซต์ในการลงทะเบียนอย่างรอบคอบ เนื่องจากขณะนี้มีผู้ไม่ประสงค์ดีได้สร้างเว็บไซต์เลียนแบบขึ้นมาเป็นจำนวนมาก ซึ่งธนาคารกรุงไทยได้แจ้งไปยังกระทรวงดิจิทัลเพื่อเศรษฐกิจและสังคมในการประสานกับเจ้าหน้าที่ตำรวจเพื่อดำเนินคดีทางกฎหมายเรียบร้อยแล้ว
ทั้งนี้www.เราไม่ทิ้งกัน.comเปิดให้ลงทะเบียนได้ตลอด 24 ชั่วโมงไม่จำกัดจำนวนสิทธิ์ต่อวัน โดยระบบจะแจ้งผลการลงทะเบียนทางSMS ตามเบอร์โทรศัพท์มือถือที่ให้ไว้หรือทางไปรษณีย์ลงทะเบียนโดยสามารถรับเงินผ่าน 2 ช่องทางได้แก่ทางบัญชีพร้อมเพย์ของธนาคารใดก็ได้ที่ผูกกับเลขบัตรประจำตัวประชาชนหรือบัญชีธนาคารใดก็ได้ที่มีอยู่เดิมโดยที่ชื่อและนามสกุลเจ้าของบัญชีต้องตรงกับชื่อและนามสกุลที่นำมาลงทะเบียนจึงไม่จำเป็นต้องไปเปิดบัญชีใหม่ที่สาขาผู้ที่ผ่านการตรวจสอบคุณสมบัติจะได้รับเงินเยียวยาเข้าบัญชีภายใน 7 วันทำการ
อย่างไรก็ตาม ขณะนี้มีกลุ่มบุคคลบางกลุ่มพยายามแสวงหาผลประโยชน์ผ่านโซเชียลมีเดียจากมาตรการนี้โดยอ้างว่าจะรับลงทะเบียนให้เพื่อแลกเปลี่ยนกับความสะดวกรวมทั้งขอค่าตอบแทนบางส่วนจากเงินที่ได้รับจากมาตรการช่วยเหลือนี้ธนาคารขอแจ้งเตือนพี่น้องประชาชนว่าอย่าหลงเชื่อผู้ที่หาผลประโยชน์โดยไม่ถูกต้องเหล่านั้นเพื่อป้องกันความเสี่ยงจากการนำข้อมูลส่วนตัวของท่านไปใช้ประโยชน์อื่นใดในทางที่ไม่ถูกต้อง และส่งผลให้ท่านได้รับความเสียหายทางการเงินตามมา
หากไม่สามารถลงทะเบียนออนไลน์ได้ด้วยตนเองสามารถขอคำแนะนำหรือสอบถามข้อมูลเพิ่มเติมได้ที่Call Center ของธนาคารกรุงไทยโทร.  02-111-1144

ที่มา : https://www.thaigov.go.th/news/contents/details/28042
