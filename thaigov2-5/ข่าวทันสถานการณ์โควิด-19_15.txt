รัฐบาลไทย-ข่าวทำเนียบรัฐบาล-บขส. ใช้มาตรการ Social Distancing เว้นระยะห่างบนรถโดยสาร-สถานีขนส่งผู้โดยสาร ตามประกาศ พ.ร.ก.ฉุกเฉิน [กระทรวงคมนาคม]

วันพฤหัสบดีที่ 26 มีนาคม 2563
บขส. ใช้มาตรการ Social Distancing เว้นระยะห่างบนรถโดยสาร-สถานีขนส่งผู้โดยสาร ตามประกาศ พ.ร.ก.ฉุกเฉิน [กระทรวงคมนาคม]
บขส. ใช้มาตรการ Social Distancing เว้นระยะห่างบนรถโดยสาร-สถานีขนส่งผู้โดยสาร ตามประกาศ พ.ร.ก.ฉุกเฉิน ส่งผลให้ตั๋วโดยสารเต็มทุกเส้นทาง ตั้งแต่วันที่ 26 มี.ค. 63 - 30 เม.ย.63 และงดจำหน่ายตั๋วทุกช่องทาง ทุกเส้นทางทั่วประเทศ
นายจิรศักดิ์ เยาว์วัชสกุล กรรมการผู้จัดการใหญ่ บริษัท ขนส่ง จำกัด (บขส.) เปิดเผยว่า ตามที่รัฐบาลประกาศสถานการณ์ฉุกเฉินในทุกเขตท้องที่ทั่วราชอาณาจักร (พ.ร.ก.ฉุกเฉิน ฉบับ 2548) ตั้งแต่วันที่ 26 มีนาคม 2563 จนถึงวันที่ 30 เมษายน 2563
ทำให้ บขส. ต้องปฏิบัติตามมาตรการ Social Distancing อย่างเคร่งครัด โดยเว้นระยะห่างของที่นั่งบนรถโดยสาร สถานีขนส่ง และจำกัดการเดินทางของผู้โดยสาร เพื่อความปลอดภัยของผู้ใช้บริการและป้องกันการแพร่ระบาดของโรคโควิด-19 ส่งผลให้ตั๋วโดยสารรถ บขส. เต็มทุกที่นั่งแล้ว ตั้งแต่วันที่ 26 มีนาคม 2563 จนถึงวันที่ 30 เมษายน 2563 และไม่สามารถจัดรถเสริมเพื่อให้บริการกับผู้โดยสารที่ไม่ได้ซื้อตั๋วล่วงหน้าได้ เนื่องจากรถที่อยู่ในระบบได้นำมาให้บริการตามมาตรการ เว้นระยะห่าง Docial Distancing จึงขอให้ผู้โดยสารที่ไม่ได้ซื้อตั๋วล่วงหน้างดการเดินทางมายังสถานีฯ เนื่องจากไม่มีการเปิดจำหน่ายตั๋วทุกเส้นทาง ส่วนผู้โดยสารที่จองตั๋วล่วงหน้าไว้สามารถเดินทางได้ปกติ แต่หากไม่ประสงค์เดินทางสามารถติดต่อขอคืนตั๋วและเลื่อนการเดินทางได้ตามเงื่อนไขของบริษัทฯ
กรรมการผู้จัดการใหญ่ บขส. กล่าวด้วยว่า ในส่วนของรถร่วมบริการฯ และรถตู้โดยสาร ขณะนี้มีผู้ประกอบการส่วนใหญ่แจ้งความประสงค์หยุดการเดินรถ จึงขอให้ผู้ใช้บริการติดต่อไปยังบริษัทรถร่วมฯ โดยตรง เพื่อขอคืนตั๋วหรือเลื่อนการเดินทางต่อไป

ที่มา : https://www.thaigov.go.th/news/contents/details/27927
