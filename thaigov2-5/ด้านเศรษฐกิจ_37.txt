รัฐบาลไทย-ข่าวทำเนียบรัฐบาล-ออมสิน ขยายระยะเวลาปิดทำการสาขาจนถึงวันที่ 30 มี.ค.63 สามารถใช้บริการผ่าน MyMo / ช่องทางอิเล็กทรอนิกส์ได้ 24 ชั่วโมง

วันเสาร์ที่ 28 มีนาคม 2563
พิมพ์
ออมสิน ขยายระยะเวลาปิดทำการสาขาจนถึงวันที่ 30 มี.ค.63 สามารถใช้บริการผ่าน MyMo / ช่องทางอิเล็กทรอนิกส์ได้ 24 ชั่วโมง
ตามที่เกิดเหตุการณ์ประชาชนเดินทางมาใช้บริการธนาคารออมสินเป็นจำนวนมากในช่วงวันที่ 26-27 มีนาคม 2563 ซึ่งเกิดจากความเข้าใจคลาดเคลื่อนในการขอรับเงินช่วยเหลือชดเชยรายได้ของผู้ที่ได้รับผลกระทบจากการแพร่ระบาดของเชื้อไวรัสโคโรนา (COVID-19) จำนวน 5,000 บาท
ออมสิน ขยายระยะเวลาปิดทำการสาขาจนถึงวันที่ 30 มี.ค.63 สามารถใช้บริการผ่าน MyMo / ช่องทางอิเล็กทรอนิกส์ได้ 24 ชั่วโมง
ดร.ชาติชาย พยุหนาวีชัย ผู้อำนวยการธนาคารออมสิน เปิดเผยว่า ตามที่เกิดเหตุการณ์ประชาชนเดินทางมาใช้บริการธนาคารออมสินเป็นจำนวนมากในช่วงวันที่ 26-27 มีนาคม 2563 ซึ่งเกิดจากความเข้าใจคลาดเคลื่อนในการขอรับเงินช่วยเหลือชดเชยรายได้ของผู้ที่ได้รับผลกระทบจากการแพร่ระบาดของเชื้อไวรัสโคโรนา (COVID-19) จำนวน 5,000 บาท แม้ว่าธนาคารฯ จะใช้มาตรการด้านความปลอดภัยตามหลัก Social Distancing ของกระทรวงสาธารณสุขในการรับมือ แต่ประชาชนที่มามีจำนวนมากจนแออัดพื้นที่สาขา ทำให้เกิดความสุ่มเสี่ยงต่อการแพร่ระบาดของเชื้อไวรัสโคโรนา (COVID-19)
ดังนั้น เพื่อไม่ให้เกิดเหตุการณ์ดังกล่าว และด้วยความห่วงใยในความปลอดภัยรวมถึงเพื่อป้องกันการแพร่ระบาดของเชื้อไวรัสโคโรนา COVID-19 ธนาคารออมสินจึงประกาศปิดให้บริการสาขาทุกแห่งทั่วประเทศเพิ่มเติมอีก 1 วัน ในวันจันทร์ที่ 30 มีนาคม 2563 จากที่ปิดให้บริการแล้ว 2 วัน เมื่อวันที่ 28-29 มีนาคม 2563 ทั้งนี้ ลูกค้าของธนาคารออมสินสามารถใช้บริการผ่าน Mobile Banking on MyMo ของธนาคารออมสิน และช่องทางอิเล็กทรอนิกส์อื่นๆ ของธนาคารฯ ได้ตลอด 24 ชั่วโมง โดยธนาคารฯ ขออภัยในความไม่สะดวกมา ณ ที่นี้
อย่างไรก็ตาม สำหรับการลงทะเบียนเพื่อขอรับเงินช่วยเหลือชดเชยรายได้ของผู้ที่ได้รับผลกระทบฯ จำนวน 5,000 บาท นั้น ธนาคารฯ ขอย้ำถึงหลักความปลอดภัย “3 ไม่” คือ 1.ไม่ต้องมาธนาคาร เพราะธนาคารไม่ใช่ช่องทางการลงทะเบียน สามารถลงทะเบียนออนไลน์ได้ที่บ้านโดยไม่มีกำหนดปิด ผ่านเว็บไซต์ www.เราไม่ทิ้งกัน.com เท่านั้น 2.ไม่ต้องเปิดบัญชีใหม่ โดยใช้บัญชีธนาคารเดิมที่มีอยู่แล้วบัญชีใดก็ได้ และ 3.ไม่ต้องมารับเงินที่ธนาคาร เพราะจะได้รับเงินโอนเข้าบัญชีพร้อมเพย์หรือบัญชีที่ได้แจ้งในการลงทะเบียนไว้

ที่มา : https://www.thaigov.go.th/news/contents/details/28045
