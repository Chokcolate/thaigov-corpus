รัฐบาลไทย-ข่าวทำเนียบรัฐบาล-ธ.ก.ส. ปรับลดดอกเบี้ยเงินกู้และเงินฝาก มีผล 1 เมษายน นี้

วันเสาร์ที่ 28 มีนาคม 2563
พิมพ์
ธ.ก.ส. ปรับลดดอกเบี้ยเงินกู้และเงินฝาก มีผล 1 เมษายน นี้
ธ.ก.ส. ประกาศปรับลดอัตราดอกเบี้ยเงินกู้ให้สอดคล้องกับทิศทางอัตราดอกเบี้ยนโยบายและบรรเทาความเดือดร้อนให้แก่ลูกค้าของธนาคารที่ได้รับผลกระทบจากการแพร่ระบาดของไวรัสCOVID-19 และภัยแล้ง
ธ.ก.ส. ประกาศปรับลดอัตราดอกเบี้ยเงินกู้ให้สอดคล้องกับทิศทางอัตราดอกเบี้ยนโยบายและบรรเทาความเดือดร้อนให้แก่ลูกค้าของธนาคารที่ได้รับผลกระทบจากการแพร่ระบาดของไวรัสCOVID-19 และภัยแล้ง โดยปรับลด MRR ลงร้อยละ 0.125 ต่อปี พร้อมทั้งปรับลดอัตราดอกเบี้ยเงินฝากให้สอดคล้องกับตลาดที่ ร้อยละ 0.05 - 0.35ต่อปี  โดยมีผลตั้งแต่ 1 เมษายน 2563 เป็นต้นไป
นายอภิรมย์ สุขประเสริฐ ผู้จัดการธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า เพื่อตอบสนองทิศทางอัตราดอกเบี้ยนโยบาย และบรรเทาความเดือดร้อนให้กับลูกค้าของธนาคารที่ได้รับผลกระทบ
จากการแพร่ระบาดของไวรัสCOVID-19 และภัยแล้ง ธ.ก.ส. ปรับลดอัตราดอกเบี้ยเงินกู้ อัตราดอกเบี้ยสินเชื่อสำหรับเกษตรกรลูกค้ารายย่อยและบุคคลทั่วไป MRR จากเดิมที่ร้อยละ 6.750 ต่อปี ลดลงร้อยละ 0.125 เหลือร้อยละ 6.625ต่อปี
ด้านอัตราดอกเบี้ยเงินฝาก ธ.ก.ส. ปรับลดเฉพาะอัตราดอกเบี้ยเงินฝากออมทรัพย์พิเศษ และเงินฝากประจำ สำหรับบุคคล  นิติบุคคล  ราชการและรัฐวิสาหกิจ  ลดลงร้อยละ 0.05-0.35ต่อปี  ทั้งนี้เป็นไปตามประกาศของธนาคาร

ที่มา : https://www.thaigov.go.th/news/contents/details/28044
