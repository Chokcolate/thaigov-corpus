รัฐบาลไทย-ข่าวทำเนียบรัฐบาล-เงินสมทบประกันสังคมจากสถานการณ์โควิด-19 นายจ้างและผู้ประกันตน33 39 ยังไม่ต้องรีบนำส่ง [กระทรวงเเรงงาน]

วันอาทิตย์ที่ 29 มีนาคม 2563
เงินสมทบประกันสังคมจากสถานการณ์โควิด-19 นายจ้างและผู้ประกันตน33 39 ยังไม่ต้องรีบนำส่ง [กระทรวงเเรงงาน]
​ตอบคำถามพบบ่อย! เรื่องเงินสมทบประกันสังคมจากสถานการณ์โควิด-19
นายจ้างและผู้ประกันตน33 39 ยังไม่ต้องรีบนำส่ง
มติคณะรัฐมนตรีเมื่อวันที่ 24 มีนาคม 2563 มาตรการเร่งด่วนในการป้องกันวิกฤตการแพร่ระบาดของโรคติดเชื้อไวรัสโคโรนา 2019 (COVID-19)คณะรัฐมนตรีจึงมีมติช่วยเหลือนายจ้าง ลูกจ้าง
ผู้ประกันตนในเรื่องของการลดอัตราเงินสมทบและขยายเวลาส่งเงินสมทบ ในการนำส่งเงินสมทบพบว่า สถานประกอบการและผู้ประกันตนยังมีข้อคำถามมากมาย ตนจึงได้เร่งดำเนินการรวบรวมข้อคำถามที่พบบ่อยและทำคำตอบ(ตามภาพ) เพื่อเผยแพร่แก่สถานประกอบการ ผู้ประกันตนมาตรา 33 และมาตรา 39 จะได้คลายข้อสงสัยในการนำส่งเงินสมทบ
มติคณะรัฐมนตรีดังกล่าวกำหนดสาระสำคัญ ดังนี้
ลดอัตราเงินสมทบ
- นายจ้าง เหลืออัตราร้อยละ 4 ระยะเวลา 3 เดือน (มี.ค. - พ.ค.63)
- ผู้ประกันตน มาตรา 33 เหลืออัตราร้อยละ 1 ระยะเวลา 3 เดือน (มี.ค. - พ.ค.63)
- ผู้ประกันตน มาตรา 39 เหลืออัตราร้อยละ 1.8 ระยะเวลา 3 เดือน (มี.ค. - พ.ค.63)
ขยายเวลาส่งเงินสมทบ นายจ้าง และ ผู้ประกันตนมาตรา 33, 39
สำหรับงวดเดือน มีนาคม – พฤษภาคม ออกไปอีก 3 เดือน
ค่าจ้าง เดือน มีนาคม 2563 ให้นำส่งภายใน 15 กรกฎาคม 2563
ค่าจ้าง เดือน เมษายน 2563 ให้นำส่งภายใน 15 สิงหาคม 2563
ค่าจ้าง เดือน พฤษภาคม 2563 ให้นำส่งภายใน 15 กันยายน 2563
ตามมติคณะรัฐมนตรีข้างต้น สำนักงานประกันสังคมได้รวบรวมข้อคำถามที่พบบ่อยพร้อมคำตอบรวมแปดข้อ(ตามภาพ) และขอเรียนว่า สถานประกอบการ ผู้ประกันตนมาตรา 33 39 ท่านยังมีเวลาถึง 3 เดือน ในการนำส่งเงินสมทบ แต่หากยังมีข้อสงสัยขอให้ติดต่อสอบถามที่หน้าเว็บไซต์ www.sso.go.th ผ่านช่องทาง E-mail : info @sso1506.com Webboard (กระดานสนทนา) Live Chat รวมทั้ง Sso Fan page สำนักงานประกันสังคมกระทรวงแรงงาน

ที่มา : https://www.thaigov.go.th/news/contents/details/28082
