รัฐบาลไทย-ข่าวทำเนียบรัฐบาล-นายกรัฐมนตรีติดตามสถานการณ์ไฟไหม้บนอุทยานแห่งชาติดอยสุเทพ – ดอยปุย อย่างใกล้ชิด สั่งการให้ผู้ว่าราชการเชียงใหม่ลงพื้นที่บัญชาการแก้ไขสถานการณ์ร่วมกับเจ้าหน้าที่ภาคส่วนต่าง ๆ

วันพฤหัสบดีที่ 26 มีนาคม 2563
พิมพ์
นายกรัฐมนตรีติดตามสถานการณ์ไฟไหม้บนอุทยานแห่งชาติดอยสุเทพ – ดอยปุย อย่างใกล้ชิด สั่งการให้ผู้ว่าราชการเชียงใหม่ลงพื้นที่บัญชาการแก้ไขสถานการณ์ร่วมกับเจ้าหน้าที่ภาคส่วนต่าง ๆ
นายกรัฐมนตรีติดตามสถานการณ์ไฟไหม้บนอุทยานแห่งชาติดอยสุเทพ – ดอยปุย อย่างใกล้ชิด สั่งการให้ผู้ว่าราชการเชียงใหม่ลงพื้นที่บัญชาการแก้ไขสถานการณ์ร่วมกับเจ้าหน้าที่ภาคส่วนต่าง ๆ
ศาสตราจารย์นฤมล ภิญโญสินวัฒน์ โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ติดตามสถานการณ์ไฟไหม้บนอุทยานแห่งชาติดอยสุเทพ – ดอยปุย จังหวัดเชียงใหม่ด้วยห่วงใย พร้อมสั่งการให้ผู้ว่าราชการจังหวัดเชียงใหม่ลงพื้นที่บัญชาการแก้ไขสถานการณ์บริเวณจุดเกิดเหตุไฟไหม้บนอุทยานแห่งชาติดอยสุเทพ-ดอนปุย อย่างใกล้ชิด  เบื้องต้นช่วงเช้าวันนี้ (26 มี.ค. 63) ได้มีการรายงานว่า เจ้าหน้าที่ทุกหน่วยงานและประชาชนร่วมกันเข้าไปดับไฟบริเวณที่เกิดเหตุ แต่สามารถควบคุมเพลิงไว้ได้เป็นวงจำกัด   นายกรัฐมนตรีจึงได้สั่งการให้กระทรวงมหาดไทย และกองทัพ เร่งจัดกำลังสนับสนุนการปฏิบัติภารกิจดับไฟ รวมทั้งให้นำเฮลิคอปเตอร์ MI - 17 ของกองทัพบกและเฮลิคอปเตอร์ของกระทรวงทรัพยากรธรรมชาติและสิ่งแวดล้อม เข้าไปช่วยสนับสนุนภารกิจเพื่อทำการดับไฟซ้ำด้วยแล้ว  ทั้งนี้ ขอให้เด็กเล็ก ผู้สูงอายุ ผู้มีโรคประจำตัว รวมถึงประชาชนที่ไม่มีกิจจำเป็นอยู่บ้านหรือในที่พัก เพื่อหลีกเลี่ยงสัมผัสฝุ่นละอองและมลพิษต่างๆ ด้วย
........................................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/27880
