รัฐบาลไทย-ข่าวทำเนียบรัฐบาล-ความเสี่ยงของผู้ป่วยโรค NCDs (โรคที่เกิดจากพฤติกรรม) กับเชื้อไวรัสโควิด-19

วันเสาร์ที่ 28 มีนาคม 2563
พิมพ์
ความเสี่ยงของผู้ป่วยโรค NCDs (โรคที่เกิดจากพฤติกรรม) กับเชื้อไวรัสโควิด-19
ผู้ป่วยโรคในกลุ่ม NCDs จะปฏิบัติตนในสถานการณ์การแพร่ระบาดของเชื้อไวรัสโควิด-19 อย่างไรบ้างนะ
ในกลุ่มผู้สูงอายุและมีโรคประจำตัวหากติดเชื้อไวรัสโควิด-19 จะมีโอกาสเกิดภาวะแทรกซ้อนและอาการรุนแรงมากกว่าปกติ
โรคNCDs ได้แก่
-โรคทางระบบหัวใจและหลอดเลือด เช่น โรคความดันโลหิตสูง โรคหลอดเลือดหัวใจ
-โรคหลอดเลือดสมอง
-โรคเบาหวาน
-โรคมะเร็งต่างๆ
-โรคระบบทางเดินหายใจเรื้อรัง เช่น โรคปอดอุดกั้นเรื้อรัง ถุงลมโป่งพอง
-โรคไตเรื้อรัง
-โรคอ้วนลงพุง
-โรคตับแข็ง
มีคำแนะนำ ดังนี้
1.ล้างมือให้สะอาดสม่ำเสมอ
2.รักษาระยะห่างระหว่างบบุคคล 1-2 เมตร (Social Distancing)
3.ไม่ใช้ของส่วนตัวร่วมกับผู้อื่น
4.ใส่ใจเรื่องการบริโภคมากขึ้น งดของหวาน มัน เค็ม
5.ออกกำลังกายสม่ำเสมอตามความเหมาะสม
6.ปฏิบัติตามคำแนะนำของแพทย์อย่างเคร่งครัด
7.กรณีสัมผัสหรือใกล้ชิดกับผู้ป่วยเชื้อไวรัสโควิด-19 ให้รีบแจ้งเจ้าหน้าที่สาธารณสุขทันที

ที่มา : https://www.thaigov.go.th/news/contents/details/28033
