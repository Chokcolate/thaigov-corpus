รัฐบาลไทย-ข่าวทำเนียบรัฐบาล-เตือนภัย รับจ้างลงทะเบียน หักหัวคิว ขอให้ประชาชนพึงระวังและอย่าหลงเชื่อ [กระทรวงการคลัง]

วันเสาร์ที่ 28 มีนาคม 2563
เตือนภัย รับจ้างลงทะเบียน หักหัวคิว ขอให้ประชาชนพึงระวังและอย่าหลงเชื่อ [กระทรวงการคลัง]
เตือนภัย รับจ้างลงทะเบียน หักหัวคิว ขอให้ประชาชนพึงระวังและอย่าหลงเชื่อ ผู้มีพฤติกรรมดังกล่าว ขอให้หยุด โทษหนัก จำคุกไม่เกิน 3 ปี หรือปรับไม่เกิน 6 หมื่นบาท หรือทั้งจำทั้งปรับ
เตือนภัย รับจ้างลงทะเบียน หักหัวคิว ขอให้ประชาชนพึงระวังและอย่าหลงเชื่อ ผู้มีพฤติกรรมดังกล่าว ขอให้หยุด โทษหนัก จำคุกไม่เกิน 3 ปี หรือปรับไม่เกิน 6 หมื่นบาท หรือทั้งจำทั้งปรับ
ตามที่กระทรวงการคลัง ให้แรงงาน ลูกจ้าง ผู้ได้รับผลกระทบจากเชื้อไวรัสโควิด-19 ได้ลงทะเบียนออนไลน์เพื่อรับเงินเยียวยาสนับสนุน 5,000 บาท ต่อเนื่อง 3 เดือน นั้น
ปรากฎว่า มีบุคคลบางกลุ่มฉวยโอกาส! รับลงทะเบียน แล้วหักหัวคิว โดยประกาศผ่านทางเพจฟซบุ๊ก ทางโซเชียล นับเป็นปัญหาที่อาจเกิดขึ้น จากการใช้ช่องว่างมาหารายได้ ที่น่ากังวล คือ การนำข้อมูลสำคัญอย่าง เช่น เลขบัตรประจำตัวประชาชน เลขด้านหลังบัตร อีเมล และหมายเลขโทรศัพท์ เพื่อแลกกับการลงทะเบียนให้ โดยข้อมูลสำคัญไปทำธุรกรรมอื่นๆ ทำให้เกิดความเสียหายในอนาคตได้
ล่าสุด !! นายลวรณ แสงสนิท ผู้อำนวยการสำนักงานเศรษฐกิจการคลัง ในฐานะโฆษกกระทรวงการคลัง เปิดเผยว่า ได้รับรายงานเกี่ยวกับการเริ่มมีพฤติกรรมแสวงหาประโยชน์โดยมิชอบจากมาตรการเยียวยา 5,000 บาท (3 เดือน) โดยกลุ่มมิจฉาชีพที่ฉวยโอกาสในช่วงวิกฤติเอารัดเอาเปรียบผู้ได้รับความเดือดร้อนจากไวรัส Covid-19 หรือ โควิด-19 ผ่านวิธีการต่างๆ เช่น การหักหัวคิวหรือการหลอกลวงประชาชน เป็นต้น
ขอตักเตือนไปยังกลุ่มผู้มีพฤติกรรมดังกล่าว ขอให้หยุดการกระทำทันที เนื่องจากในขณะนี้หน่วยงานรัฐที่เกี่ยวข้องมีการตรวจสอบอย่างเข้มงวด และพร้อมจะดำเนินการตามกฎหมายทันที ซึ่งการกระทำดังกล่าวเป็นความผิดฐานฉ้อโกง ตามประมวลกฎหมายอาญา ต้องระวางโทษจำคุกไม่เกิน 3 ปี หรือปรับไม่เกิน 6 หมื่นบาท หรือทั้งจำทั้งปรับ
ทั้งนี้ ขอให้ประชาชนช่วยกันสอดส่อง หากพบข้อเสนออื่นใดที่เกี่ยวข้องกับมาตรการเยียวยา 5,000 บาท (3 เดือน) ซึ่งไม่ได้มาจากรัฐบาลหรือหน่วยงานที่เกี่ยวข้อง ขอให้พึงระวังและอย่าหลงเชื่อโดยง่ายและขอเน้นย้ำว่า มาตรการเยียวยา 5,000 บาท (3 เดือน) เปิดรับลงทะเบียนผ่านทาง www.เราไม่ทิ้งกัน.com เริ่มตั้งแต่วันเสาร์ที่ 28 มีนาคม 2563 เวลา 18.00 น. เป็นต้นไป

ที่มา : https://www.thaigov.go.th/news/contents/details/28050
