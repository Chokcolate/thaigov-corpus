รัฐบาลไทย-ข่าวทำเนียบรัฐบาล-รถไฟฟ้าแอร์พอร์ต เรล ลิงก์ เพิ่มมาตรการเว้นระยะห่างทางสังคม (Social Distancing) การใช้บริการรถไฟฟ้า เพื่อป้องกันการแพร่กระจายของเชื้อไวรัส COVID-19 [กระทรวงคมนาคม]

วันศุกร์ที่ 27 มีนาคม 2563
พิมพ์
รถไฟฟ้าแอร์พอร์ต เรล ลิงก์ เพิ่มมาตรการเว้นระยะห่างทางสังคม (Social Distancing) การใช้บริการรถไฟฟ้า เพื่อป้องกันการแพร่กระจายของเชื้อไวรัส COVID-19 [กระทรวงคมนาคม]
รถไฟฟ้าแอร์พอร์ต เรล ลิงก์ เพิ่มมาตรการเว้นระยะห่างทางสังคม (Social Distancing) การใช้บริการรถไฟฟ้า เพื่อป้องกันการแพร่กระจายของเชื้อไวรัส COVID-19
ฉบับที่ 274/2563
รถไฟฟ้าแอร์พอร์ต เรล ลิงก์ เพิ่มมาตรการเว้นระยะห่างทางสังคม (Social Distancing) การใช้บริการรถไฟฟ้า เพื่อป้องกันการแพร่กระจายของเชื้อไวรัส COVID-19
นายสุเทพ พันธุ์เพ็ง กรรมการผู้อำนวยการใหญ่ บริษัท รถไฟฟ้า ร.ฟ.ท. จำกัด กระทรวงคมนาคม กล่าวว่า ตามที่บริษัท รถไฟฟ้า ร.ฟ.ท. จำกัด (รฟฟท.) ได้กำหนดมาตรการเว้นระยะห่างทางสังคม (Social Distancing) การใช้บริการ เพื่อลดการสัมผัสที่ไม่จำเป็นในระบบรถไฟฟ้า ซึ่งจะสามารถช่วยลดการแพร่ระบาดของโรคติดเชื้อไวรัส COVID-19 สร้างความปลอดภัย และความมั่นใจแก่ผู้โดยสารในการใช้บริการ โดยรณรงค์และขอความร่วมมือผู้โดยสารเว้นระยะห่าง 2 เมตร ขณะรอซื้อตั๋วโดยสาร และตรวจวัดอุณหภูมิ ยืนในระยะห่างที่เหมาะสมขณะใช้ลิฟต์และบันไดเลื่อน สวมหน้ากากอนามัยก่อนเข้าสู่ระบบรถไฟฟ้า รวมทั้งแนะนำให้ผู้โดยสารเลือกใช้บัตรสมาร์ทพาสแทนการใช้เหรียญโดยสาร และเพื่อให้มาตรการดังกล่าวมีประสิทธิภาพมากยิ่งขึ้น รฟฟท. จึงเพิ่มมาตรการเว้นระยะห่างทางสังคม (Social Distancing) เพิ่มเติม โดยรณรงค์ขอความร่วมมือผู้โดยสารสร้างระยะห่างในขบวนรถไฟฟ้าอย่างน้อย 1 เมตร ตลอดการเดินทาง เพื่อป้องกันการแพร่ระบาดของโรคติดเชื้อไวรัส COVID-19 โดย รฟฟท. ได้กำหนดจุดนั่ง และยืนที่เหมาะสมในขบวนรถไว้ให้ผู้โดยสาร
ทั้งนี้ สามารถติดต่อสอบถามข้อมูลและเงื่อนไขเพิ่มเติมได้ที่ Call Center 1690 หรือ www.srtet.co.th, www.facebook.com/AirportRailLink และ Twitter : Airport Rail Link

ที่มา : https://www.thaigov.go.th/news/contents/details/28014
