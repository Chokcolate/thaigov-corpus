รัฐบาลไทย-ข่าวทำเนียบรัฐบาล-รองปลัดฯ จุลพงษ์ ร่วมสังเกตการณ์ การทำลายผลิตภัณฑ์อุตสาหกรรมเหล็กเส้นเสริมคอนกรีต : เหล็กข้ออ้อย ให้สิ้นสภาพ โดยการตัดเป็นเศษเหล็ก และนำกลับมาหลอมใหม่

วันศุกร์ที่ 27 มีนาคม 2563
พิมพ์
รองปลัดฯ จุลพงษ์ ร่วมสังเกตการณ์ การทำลายผลิตภัณฑ์อุตสาหกรรมเหล็กเส้นเสริมคอนกรีต : เหล็กข้ออ้อย ให้สิ้นสภาพ โดยการตัดเป็นเศษเหล็ก และนำกลับมาหลอมใหม่
นายจุลพงษ์ ทวีศรี รองปลัดกระทรวงอุตสาหกรรม ร่วมสังเกตการณ์ การทำลายผลิตภัณฑ์อุตสาหกรรมเหล็กเส้นเสริมคอนกรีต : เหล็กข้ออ้อย ให้สิ้นสภาพ โดยการตัดเป็นเศษเหล็ก และนำกลับมาหลอมใหม่
วันที่ 26 และ 27 มีนาคม 2563 นายจุลพงษ์ ทวีศรี รองปลัดกระทรวงอุตสาหกรรม ในฐานะประธานคณะกรรมการมาตรฐานผลิตภัณฑ์อุตสาหกรรม (กมอ.) ได้ร่วมกับ นายนนทิชัย ลิขิตาภรณ์ ผู้อำนวยการกองกำกับองค์กรด้านการมาตรฐาน สำนักงานมาตรฐานผลิตภัณฑ์อุตสาหกรรม (สมอ.)  และเจ้าหน้าที่ที่เกี่ยวข้อง ดำเนินการตามคำสั่ง กมอ. ให้ทำผลิตภัณฑ์อุตสาหกรรมเหล็กเส้นเสริมคอนกรีต : เหล็กข้ออ้อย ให้สิ้นสภาพ ให้แล้วเสร็จภายใน 60 วัน
สืบเนื่องจาก สำนักงานมาตรฐานผลิตภัณฑ์อุตสาหกรรม (สมอ.)  ได้ดำเนินการเข้าตรวจโรงงานผลิตเหล็กรายใหญ่ย่านบ่อวิน จ.ชลบุรี ซึ่งเดิมกิจการเป็นของคนไทยที่ได้รับใบอนุญาตจาก สมอ. ต่อมาได้เปลี่ยนเจ้าของกิจการเป็นคนจีน พบมีการผลิตเหล็กไม่เป็นไปตามมาตรฐาน และมีการผลิตเหล็กเบา จำนวนกว่า 10,000 ตัน ซึ่งเป็นความผิดตามพระราชบัญญัติมาตรฐานผลิตภัณฑ์อุตสาหกรรม พ.ศ.2511 และที่แก้ไขเพิ่มเติม เพื่อให้เป็นไปตามกฎหมายและระเบียบที่เกี่ยวข้อง สมอ.ได้ดำเนินการตามกฎหมายกับผู้ผลิตรายนี้ และในส่วนของของกลางในคดี สมอ.ได้ดำเนินการอายัดไว้ เมื่อคดีถึงที่สุดแล้ว กมอ. จึงมีคำสั่งให้ทำลายผลิตภัณฑ์อุตสาหกรรมดังกล่าวให้สิ้นสภาพ โดยการตัด และส่งเข้าเตาหลอม จนครบตามจำนวนที่อายัดไว้ต่อไป

ที่มา : https://www.thaigov.go.th/news/contents/details/27974
