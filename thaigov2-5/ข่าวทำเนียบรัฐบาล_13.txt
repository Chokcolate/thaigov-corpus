รัฐบาลไทย-ข่าวทำเนียบรัฐบาล-นายกรัฐมนตรีรับทราบรายงาน นักโทษก่อการจลาจลเรือนจำบุรีรัมย์ สั่งสำนักงานตำรวจแห่งชาติควบคุมสถานการณ์ ติดตามผู้ก่อเหตุ ให้กรมราชทัณฑ์เร่งตรวจสอบมูลเหตุ แรงจูงใจ

วันอาทิตย์ที่ 29 มีนาคม 2563
พิมพ์
นายกรัฐมนตรีรับทราบรายงาน นักโทษก่อการจลาจลเรือนจำบุรีรัมย์ สั่งสำนักงานตำรวจแห่งชาติควบคุมสถานการณ์ ติดตามผู้ก่อเหตุ ให้กรมราชทัณฑ์เร่งตรวจสอบมูลเหตุ แรงจูงใจ
นายกรัฐมนตรีรับทราบรายงาน นักโทษก่อการจลาจลเรือนจำบุรีรัมย์ สั่งสำนักงานตำรวจแห่งชาติควบคุมสถานการณ์ ติดตามผู้ก่อเหตุ ให้กรมราชทัณฑ์เร่งตรวจสอบมูลเหตุ แรงจูงใจ
วันที่ 29 มีนาคม 2563 ศาสตราจารย์นฤมล ภิญโญสินวัฒน์ โฆษกประจำสำนักนายกรัฐมนตรีเปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ได้รับรายงานเหตุด่วนว่า มีนักโทษจำนวนหลายรายร่วมกันก่อเหตุจลาจล เผาทรัพย์สินในเรือนจำ และมีจำนวนหนึ่งหลบหนีออกจากเรือนจำจังหวัดบุรีรัมย์ ซึ่งขณะนี้เจ้าหน้าที่สามารถเข้าไประงับเหตุและจับกุมนักโทษที่หลบหนีออกมาได้แล้ว 7 นาย และนำส่งนักโทษที่ได้รับบาดเจ็บไปโรงพยาบาล 2 คน ส่งกลับเรือนจำ 5 คน  และติดตามจับกุมนักโทษที่หลบหนีต่อไป  ขณะนี้ พ.ต.อ. ณรัชต์ เศวตนันทน์  อธิบดีกรมราชทัณฑ์ได้เดินทางโดยเฮลิคอปเตอร์เพื่อไปยังเรือนจำจังหวัดบุรีรัมย์ สถานที่เกิดเหตุแล้ว
นายกรัฐมนตรีทราบว่าเจ้าหน้าที่ตำรวจเข้าควบคุมสถานการณ์ได้แล้ว  โดยก​รม​ราชทัณฑ์ กระทรวงยุติธรรมเร่งสอบสวนเพื่อชี้แจงถึงมูลเหตุแรงจูงใจการก่อความวุ่นวายในครั้งนี้ต่อไป

ที่มา : https://www.thaigov.go.th/news/contents/details/28075
