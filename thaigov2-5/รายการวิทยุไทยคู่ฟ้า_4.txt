รัฐบาลไทย-ข่าวทำเนียบรัฐบาล-สร้างอุโมงค์ระบายน้ำคลองพระยาราชมนตรี เพิ่มการระบายน้ำพื้นที่กทม.

วันศุกร์ที่ 27 มีนาคม 2563
พิมพ์
สร้างอุโมงค์ระบายน้ำคลองพระยาราชมนตรี เพิ่มการระบายน้ำพื้นที่กทม.
วันศุกร์ที่ 27 มีนาคม 2563
​
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบโครงการก่อสร้างอุโมงค์ระบายน้ำคลองพระยาราชมนตรี จากคลองภาษีเจริญถึงคลองสนามชัย วงเงิน 6,130 ล้านบาท ระยะดำเนินงาน 7 ปี เนื่องจากบริเวณดังกล่าวมีลักษณะแคบไม่สามารถรองรับปริมาณน้ำหลากได้ โดยจะก่อสร้างอุโมงค์ระบายน้ำ ขนาดเส้นผ่านศูนย์กลางไม่น้อยกว่า 5 เมตร ความยาวประมาณ 9 กม. เพื่อเพิ่มประสิทธิภาพการระบายน้ำในพื้นที่กรุงเทพฯ ฝั่งตะวันตกและรองรับปริมาณน้ำหลากจากพื้นที่ตอนบนของกรุงเทพฯ ให้ระบายลงสู่โครงการแก้มลิง “คลองมหาชัย – คลองสนามชัย” ได้สะดวก ทั้งนี้ คาดว่าเมื่อดำเนินการแล้วเสร็จจะช่วยแก้ปัญหาน้ำท่วมขังจากฝนตกในพื้นที่เขตภาษีเจริญ เขตบางแค เขตบางบอน และเขตบางขุนเทียน ได้เป็นอย่างดี
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/27947
