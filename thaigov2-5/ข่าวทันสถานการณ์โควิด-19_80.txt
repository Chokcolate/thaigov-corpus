รัฐบาลไทย-ข่าวทำเนียบรัฐบาล-นายกรัฐมนตรี ย้ำจัดโครงสร้างของศูนย์บริหารสถานการณ์โควิด 19 เพื่อเร่งแก้ปัญหาในเชิงรุกและรับมือกับสถานการณ์ได้ทันที

วันอาทิตย์ที่ 29 มีนาคม 2563
นายกรัฐมนตรี ย้ำจัดโครงสร้างของศูนย์บริหารสถานการณ์โควิด 19 เพื่อเร่งแก้ปัญหาในเชิงรุกและรับมือกับสถานการณ์ได้ทันที
นายกรัฐมนตรี ย้ำจัดโครงสร้างของศูนย์บริหารสถานการณ์โควิด 19 เพื่อเร่งแก้ปัญหาในเชิงรุกและรับมือกับสถานการณ์ได้ทันที
พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ได้ลงนามแต่งตั้งหน่วยงานภายใต้ศูนย์บริหารสถานการณ์การแพร่ระบาดโควิด 19 และขณะนี้ได้ประกาศในราชกิจจานุเบกษาแล้ว โดยจุดประสงค์เพื่อให้ เจ้าหน้าที่ในแต่ละด้านภายในโครงสร้างกลุ่มต่างๆ สามารถปฏิบัติหน้าที่เพื่อช่วยเหลือประชาชน แก้ปัญหา รวมทั้งสะกัดกั้น หรือหยุดการแพร่ระบาดขอโควิด 19 เป็นไปด้วยความราบรื่นและมีประสิทธิภาพ ซึ่งโครงสร้างดังกล่าวประกอบด้วย
1 สำนักเลขาธิการ
2 สำนักประสานงานกลาง
3 ศูนย์ปฏิบัติการฉุกเฉินด้านก่รแพทย์และสาธารณสุข
4 ศูนย์ปฏิบัติการด้านมาตรการป้องกันและช่วยเหลือประชาชน
5 ศูนย์ปฏิบัติการกระจายหน้ากากและเวชภัณฑ์สำหรับประชาชน
6 ศูนย์ปฏิบัติการด้านการควบคุมสินค้า
7 ศูนย์ปฎิบัติการมาตรการเดินทางเข้าออกประเทศและการดูแลคนไทยในต่างประเทศ
8 ศูนย์ปฏิบัติการด้านการสื่อสารโทรคมนาคม
9 ศูนย์ปฏิบัติการแก้ไขสถานการณ์ฉุกเฉินด้านความมั่นคง
10 ศูนย์ปฏิบัติการด้านข้อมูลมาตรการแก้ไขปัญหาจากโรคติดเชื้อโควิด 19
โดยการปฏิบัติงานของศูนย์ดังกล่าวจะรายงานตรงสู่นายกรัฐมนตรีเพื่อติดตามสถานการณ์และสั่งการทันทีหากมีข้อติดขัด และให้ประชาชนมั่นใจและอุ่นใจว่ารัฐบาลดูแลตลอด 24 ชั่วโมงและแก้ปัญหาทุกปัญหา จะไม่ปล่อยให้ส่งผลกระทบกับประชาชน เพราะขณะนี้ เรากำลังเผชิญวิกฤตที่ส่งผลกับชีวิตของประชาชน นายกรัฐมนตรีจะดูแล แก้ปัญหาอย่างรอบด้านอย่างเต็มที่ด้วยกลไกทุกอย่างที่มีอยู่ แต่ทั้งนี้ ขอความร่วมมือจากประชาชนในการดูแลตนเอง และสังคม ตามมาตรการที่รัฐกำหนดและแนะนำ ซึ่งสำคัญยิ่งในการสะกัดการแพร่ระบาดโควิด 19
........................................

ที่มา : https://www.thaigov.go.th/news/contents/details/28074
