รัฐบาลไทย-ข่าวทำเนียบรัฐบาล-รถไฟฟ้าแอร์พอร์ต เรล ลิงก์ขอความร่วมมือผู้โดยสารกรอกแบบคำถามสุขภาพ (ต.8 คค ) เมื่อเดินทางข้ามเขตพื้นที่กรุงเทพมหานครที่สถานีสุวรรณภูมิ [กระทรวงคมนาคม]

วันอาทิตย์ที่ 29 มีนาคม 2563
พิมพ์
รถไฟฟ้าแอร์พอร์ต เรล ลิงก์ขอความร่วมมือผู้โดยสารกรอกแบบคำถามสุขภาพ (ต.8 คค ) เมื่อเดินทางข้ามเขตพื้นที่กรุงเทพมหานครที่สถานีสุวรรณภูมิ [กระทรวงคมนาคม]
รถไฟฟ้าแอร์พอร์ต เรล ลิงก์ขอความร่วมมือผู้โดยสารกรอกแบบคำถามสุขภาพ (ต.8 คค ) เมื่อเดินทางข้ามเขตพื้นที่กรุงเทพมหานครที่สถานีสุวรรณภูมิ
นายสุเทพ พันธุ์เพ็ง กรรมการผู้อำนวยการใหญ่ บริษัท รถไฟฟ้า ร.ฟ.ท. จำกัด เปิดเผยว่าตามที่ กรมการขนส่งทางรางได้ออกประกาศ เรื่อง มาตรการพึงปฏิบัติการจัดการระบบขนส่งทางราง ภายใต้ประกาศสถานการณ์ฉุกเฉินในทุกเขตท้องที่ทั่วราชอาณาจักร เพื่อควบคุมการแพร่ระบาดของเชื้อไวรัส COVID 19 กรณีผู้โดยสารใช้บริการรถไฟฟ้าข้ามเขตพื้นที่จังหวัด ต้องจัดให้มีคำถามสุขภาพ(แบบ ต.8 คค)เพื่อให้ผู้โดยสารกรอกข้อมูลอันเป็นประโยชน์ต่อการควบคุมโรคติดต่อ ณ สถานีที่ตั้งอยู่ในจังหวัดอื่นบริเวณปลายทางนอกเขตกรุงเทพมหานคร
โดยรถไฟฟ้าแอร์พอร์ต เรล ลิงก์ มีพื้นที่สถานีที่ตั้งอยู่ในเขตนอกกรุงเทพมหานครคือสถานีสุวรรณภูมิ ดังนั้นบริษัทจึงขอความร่วมมือผู้โดยสารรถไฟฟ้าที่เดินทางข้ามเขตพื้นที่จังหวัด กรอกรายละเอียดลงในเอกสารแบบคำถามสุขภาพ (ต.8 คค) ณ สถานีสุวรรณภูมิ และพกติดตัวเพื่อแสดงแก่เจ้าหน้าที่ของรัฐกรณีถูกขอตรวจสอบ ทั้งนี้บริษัทได้จัดเตรียมเอกสารและจุดกรอกข้อมูลไว้ที่บริเวณหน้าเคาน์เตอร์ Information สถานีสุวรรณภูมิเพื่ออำนวยความสะดวกให้แก่ผู้โดยสาร
หากมีข้อสงสัยสามารถติดต่อสอบถามข้อมูลและเงื่อนไขเพิ่มเติมได้ ละยืนภายในขบวนรถเพื่อที่หมายเลข Call Center 1690 หรือ‪www.srtet.co.th , ‪www.facebook.com/AirportRailLink และ Twitter : Airport Rail Link

ที่มา : https://www.thaigov.go.th/news/contents/details/28080
