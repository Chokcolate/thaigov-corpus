รัฐบาลไทย-ข่าวทำเนียบรัฐบาล-รองปลัดภานุวัฒน์ฯ เป็นประธานการประชุมคณะกรรมการแร่ ครั้งที่ 3/2563

วันศุกร์ที่ 27 มีนาคม 2563
พิมพ์
รองปลัดภานุวัฒน์ฯ เป็นประธานการประชุมคณะกรรมการแร่ ครั้งที่ 3/2563
นายภานุวัฒน์ ตริยางกูรศรี รองปลัดกระทรวงอุตสาหกรรม เป็นประธานการประชุมคณะกรรมการแร่ ครั้งที่ 3/2563 ณ ห้องประชุมดีบุก ชั้น 2 กรมอุตสาหกรรมพื้นฐานและการเหมืองแร่
วันที่ 26 มีนาคม 2563 เวลา 13.30 น. นายภานุวัฒน์ ตริยางกูรศรี รองปลัดกระทรวงอุตสาหกรรม เป็นประธานการประชุมคณะกรรมการแร่ ครั้งที่ 3/2563 โดยมีนายวิษณุ ทับเที่ยง อธิบดีกรมอุตสาหกรรมพื้นฐานและการเหมืองแร่ และนายสกล จุลาภา ผู้อำนวยการกองบริการงานอนุญาต เป็นเลขานุการและผู้ช่วยฝ่ายเลขานุการ ซึ่งคณะกรรมการประกอบไปด้วยผู้ทรงคุณวุฒิหลากหลายสาขา อาทิ การทำเหมือง สังคมศาสตร์ สิ่งแวดล้อม และสุขภาพ ด้านละ 1 ท่าน และผู้แทนองค์กรชุมชน องค์กรเอกชน พร้อมด้วยข้าราชการและผู้แทนหน่วยงานที่เกี่ยวข้อง ณ ห้องประชุมดีบุก ชั้น 2 กรมอุตสาหกรรมพื้นฐานและการเหมืองแร่
โดยประเด็นหลักในการประชุม คือ ให้ความเห็นชอบในการอนุญาตประทานบัตร จำนวน 1 เรื่อง และคำขอต่ออายุประทานบัตร 2 เรื่อง ตามพระราชบัญญัติแร่ พ.ศ. 2560 ทั้งนี้ บรรยากาศการประชุมดำเนินไปอย่างเรียบร้อย และมีมาตรการป้องกันการแพร่ระบาดของเชื้อไว้รัสโคโรนา 2019 (COVID-19) ได้แก่ การเตรียมเจลล้างมือสำหรับล้างทำความสะอาด การตรวจวัดไข้ก่อนเข้าประชุม การสวมหน้ากากอนามัย การจัดที่นั่งให้ห่างกัน 1 เมตรหรือ 1 เมตรเศษ

ที่มา : https://www.thaigov.go.th/news/contents/details/27946
