รัฐบาลไทย-ข่าวทำเนียบรัฐบาล-ทอ. ใช้ FACED-TECH: AI FACE TRACKING ระบบจดจำใบหน้าบุคคลฯ ของ สวทช. ในตู้ปันสุขกองทัพอากาศ "อินทรีปันสุข" พร้อม ผบ.ทอ. มอบตู้ฯ ให้กับโรงพยาบาลภูมิพล กรมการแพทย์ทหารอากาศ

วันพุธที่ 8 กรกฎาคม 2563
ทอ. ใช้ FACED-TECH: AI FACE TRACKING ระบบจดจำใบหน้าบุคคลฯ ของ สวทช. ในตู้ปันสุขกองทัพอากาศ "อินทรีปันสุข" พร้อม ผบ.ทอ. มอบตู้ฯ ให้กับโรงพยาบาลภูมิพล กรมการแพทย์ทหารอากาศ
ทอ. ใช้ FACED-TECH: AI FACE TRACKING ระบบจดจำใบหน้าบุคคลฯ ของ สวทช. ในตู้ปันสุขกองทัพอากาศ "อินทรีปันสุข" พร้อม ผบ.ทอ. มอบตู้ฯ ให้กับโรงพยาบาลภูมิพล กรมการแพทย์ทหารอากาศ
กรมสรรพาวุธทหารอากาศ ได้จัดทำ ตู้ปันสุขกองทัพอากาศ "อินทรีปันสุข" พร้อมทั้งใช้อุปกรณ์ต้นแบบ FaceD-Tech: AI face Tracking จาก ศูนย์เทคโนโลยีเพื่อความมั่นคงของประเทศและการประยุกต์เชิงพาณิชย์ (NSD: National Security and Dual-Use Technology Center) สำนักงานพัฒนาวิทยาศาสตร์และเทคโนโลยีแห่งชาติ (สวทช.) โดย FaceD-Tech: AI face Tracking เป็นอุปกรณ์ที่ใช้เทคโนโลยี AI (Artificial Intelligence) ในการวิเคราะห์และประมวลผลสำหรับการจดจำใบหน้าบุคคลที่อุปกรณ์ตรวจพบลงในฐานข้อมูลอัตโนมัติ ใช้ในการตรวจจับและทำการปลดล็อกตู้ ถ้าหากผู้ที่ยืนหน้าตู้ไม่ถูกบันทึกซ้ำหน้า ภายใน 48 ชั่วโมง ระบบจะเริ่มทำงานโดยปลดล็อคช่องเก็บของจำนวน 23 ตู้ ทำให้ผู้ที่มาบริจาคของหรือผู้ต้องการของสามารถเลือกเปิดช่องเพื่อหยิบของที่ต้องการ หรือใส่ของที่นำมาบริจาคได้ พร้อมกันนี้ พล.อ.อ.มานัต วงษ์วาทย์ ผู้บัญชาการทหารอากาศ ได้มอบตู้ปันสุขกองทัพอากาศ "อินทรีปันสุข" ให้กับโรงพยาบาลภูมิพล กรมการแพทย์ทหารอากาศ โดยมี ดร.ศิวรักษ์ ศิวโมกษธรรม ผู้อำนวยการศูนย์เทคโนโลยีเพื่อความมั่นคงของประเทศและการประยุกต์เชิงพาณิชย์ (NSD: National Security and Dual-Use Technology Center) สำนักงานพัฒนาวิทยาศาสตร์และเทคโนโลยีแห่งชาติ (สวทช.)และ คุณกุลประภา นาวานุเคราะห์ ผู้ช่วยผู้อำนวยการ สวทช. เข้าร่วมงาน
ข้อมูลข่าวโดย : สำนักงานพัฒนาวิทยาศาสตร์และเทคโนโลยีแห่งชาติ (สวทช.)
เผยแพร่ : จิรายุ รุจิพงษ์วาที
ส่วนสื่อสารองค์กร
กระทรวงการอุดมศึกษา วิทยาศาสตร์ วิจัยและนวัตกรรม
โทรศัพท์ 0 2333 3700 ต่อ 3728 - 3732 โทรสาร 0 2333 3834
Facebook : @MHESIThailand
Call Center โทร.1313

ที่มา : https://www.thaigov.go.th/news/contents/details/33200
