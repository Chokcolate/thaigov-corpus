รัฐบาลไทย-ข่าวทำเนียบรัฐบาล-พ.ร.บ. คู่ชีวิต คู่รักเพศเดียวกันสามารถจดทะเบียนได้

วันจันทร์ที่ 13 กรกฎาคม 2563
พิมพ์
พ.ร.บ. คู่ชีวิต คู่รักเพศเดียวกันสามารถจดทะเบียนได้
วันอาทิตย์ที่ 12 กรกฎาคม 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบร่าง พ.ร.บ. คู่ชีวิต และร่าง พ.ร.บ. แก้ไขเพิ่มเติมประมวลกฎหมายแพ่งและพาณิชย์ ซึ่งมีความเกี่ยวข้องกัน โดยมีสาระสำคัญ เป็นการกำหนดรายละเอียดเกี่ยวกับการจดทะเบียนคู่ชีวิตและการเลิกการเป็นคู่ชีวิต สิทธิและหน้าที่ระหว่างคู่ชีวิต การจัดการทรัพย์สิน การรับบุตรบุญธรรม และมรดก เพื่อรองรับความสัมพันธ์และการอยู่ร่วมกันเป็นครอบครัวของบุคคลที่มีเพศเดียวกันโดยกำเนิด โดยการอุปการะเลี้ยงดูและความสัมพันธ์ด้านอื่น ๆ ไม่แตกต่างจากคู่สมรส ส่งเสริมความเข้มแข็งของครอบครัวที่มีความหลากหลายทางเพศ อย่างไรก็ตาม ร่าง พ.ร.บ. ดังกล่าว จะเสนอต่อสภาผู้แทนราษฎรและวุฒิสภาเพื่อพิจารณาต่อไป
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/33320
