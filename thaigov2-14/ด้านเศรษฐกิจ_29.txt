รัฐบาลไทย-ข่าวทำเนียบรัฐบาล-ปลัดกอบชัยฯ เยี่ยมและให้กำลังใจผู้ประกอบการในโครงการ Cloud Kitchen Food Truck ออกร้าน ณ ลานสยามดิสคัฟเวอรี่ พลาซ่า

วันศุกร์ที่ 26 มิถุนายน 2563
พิมพ์
ปลัดกอบชัยฯ เยี่ยมและให้กำลังใจผู้ประกอบการในโครงการ Cloud Kitchen Food Truck ออกร้าน ณ ลานสยามดิสคัฟเวอรี่ พลาซ่า
นายกอบชัย สังสิทธิสวัสดิ์ ปลัดกระทรวงอุตสาหกรรม เยี่ยมและให้กำลังใจผู้ประกอบการในโครงการ Cloud Kitchen Food Truck ออกร้าน ณ ลานสยามดิสคัฟเวอรี่ พลาซ่า
วันนี้ (26 มิถุนายน 2563) นายกอบชัย สังสิทธิสวัสดิ์ ปลัดกระทรวงอุตสาหกรรม พร้อมด้วย นายสหวัฒน์ โสภา ผู้ช่วยปลัดกระทรวงอุตสาหกรรม  เยี่ยมและให้กำลังใจผู้ประกอบการ   ในโครงการ Cloud Kitchen Food Truck ซึ่งเป็นโครงการที่ช่วยเหลือผู้ประกอบการธุรกิจอาหารเคลื่อนที่ หรือ ฟู้ดทรัค ผ่านการขายในแพลตฟอร์มออนไลน์ เชื่อม 3 กลุ่มเป้าหมาย ได้แก่ ผู้ประกอบการฟู้ดทรัค ผ่านการพัฒนาทักษะการสร้างแบรนด์และการบริหารยอดสั่งซื้อ ดิจิทัลแพลทฟอร์ม หรือแอปพลิเคชันเดลิเวอรี่ โดยสร้างความร่วมมือในการปรับฟังก์ชันให้รองรับการบริการของธุรกิจอาหารเคลื่อนที่ และผู้รับจ้างขนส่งสินค้า/อาหาร (Rider) โดยเฉพาะคนว่างงานให้มีรายได้จากการส่งอาหาร  โดยมี คุณจิราพร ศรีสอ้าน รองกรรมการผู้จัดการอาวุโส บริษัท สยามพิวรรธน์ จำกัด นายชนินทร์ วัฒนพฤกษา ประธานฟู๊ดทรัคคลัสเตอร์ประเทศไทย นายวรกร วีราพัชร์  ประธานกรรมการบริหาร Antz by Happy Ventures ให้การต้อนรับสำหรับกิจกรรมที่สยามดิสคัฟเวอรี่ พลาซ่า (Siam Disvery  Plaza) จัดขึ้นระหว่างวันที่ 24 - 30 มิถุนายน 2563  มีอาหารและเครื่องดื่ม อาทิ ร้านไก่ทอดนายทร ร้านไข่หมึกชีสแมวหิว ร้านAAH•AAM Kitchen ร้านไอศครีม Sweet Meet เครื่องดื่มจากร้าน WATJAI COFFEE ให้เลือกซื้อมากมาย

ที่มา : https://www.thaigov.go.th/news/contents/details/32807
