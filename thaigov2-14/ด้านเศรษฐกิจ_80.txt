รัฐบาลไทย-ข่าวทำเนียบรัฐบาล-เฉลิมชัย เยี่ยมชมการดำเนินการของศรีผ่องฟาร์ม ตั้งเป้ากระบี่เมืองแพะ

วันอาทิตย์ที่ 5 กรกฎาคม 2563
เฉลิมชัย เยี่ยมชมการดำเนินการของศรีผ่องฟาร์ม ตั้งเป้ากระบี่เมืองแพะ
เฉลิมชัย เยี่ยมชมการดำเนินการของศรีผ่องฟาร์ม ตั้งเป้ากระบี่เมืองแพะ
นายเฉลิมชัย ศรีอ่อน รัฐมนตรีว่าการกระทรวงเกษตรและสหกรณ์ เยี่ยมชมการดำเนินการของศรีผ่องฟาร์ม (Sriphong Farm) ณ บ้านน้ำจาน ต.กระบี่น้อย อ.เมือง จ.กระบี่ ซึ่งฟาร์มดังกล่าวเป็นฟาร์มมาตรฐานเลี้ยงแพะขนาด 2,800 แม่ ปัจจุบันเป็นฟาร์มมาตรฐานปลอดโรคแท้งติดต่อ ระดับ B มีบทบาทที่สำคัญ คือ เป็นฟาร์มสาธิตมาตรฐานเลี้ยงแพะในภาคใต้ เป็นแหล่งผลิตพ่อแม่พันธุ์และแพะขุนเข้าสู่ระบบการผลิตแพะของจังหวัดกระบี่ อีกทั้งยังเป็นศูนย์รับซื้อและแปรรูปน้ำนมแพะ
ทั้งนี้ จังหวัดกระบี่ได้ตั้งเป้าให้ภายในปี 2572 จะสามารถผลิตแพะป้อนตลาดทั้งภายในจังหวัด ในภายประเทศ และส่งออก รวมทั้งตลาดทั่วไปและฮาลาลด้วย โดยคาดว่าจะผลิตได้ประมาณ 240,000 ตัวต่อปี หรือมูลค่ารวม 1,920 ล้านบาท และผลิตนมแพะโรงเรียน 4 ล้านถุงต่อปี มูลค่ารวม 80 ล้านบาท
อย่างไรก็ตาม ภาครัฐพร้อมให้การสนับสนุนงบประมาณ ควบคู่กับการวิจัยพัฒนา เพื่อให้บรรลุตามเป้าหมายที่วางไว้ และเพื่อให้การเลี้ยงแพะของจังหวัดกระบี่เป็นต้นแบบในการเลี้ยงแพะแบบยั่งยืนและครบวงจรต่อไป

ที่มา : https://www.thaigov.go.th/news/contents/details/33141
