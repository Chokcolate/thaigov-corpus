รัฐบาลไทย-ข่าวทำเนียบรัฐบาล-นางปิยนุช วุฒิสอน ผู้ตรวจราชการกระทรวงดิจิทัลฯ ร่วมหารือความร่วมมือด้านการไปรษณีย์ ระหว่างประเทศของไทยกับมาเลเซีย

วันอังคารที่ 30 มิถุนายน 2563
นางปิยนุช วุฒิสอน ผู้ตรวจราชการกระทรวงดิจิทัลฯ ร่วมหารือความร่วมมือด้านการไปรษณีย์ ระหว่างประเทศของไทยกับมาเลเซีย
นางปิยนุช วุฒิสอน ผู้ตรวจราชการกระทรวงดิจิทัลฯ ร่วมหารือความร่วมมือด้านการไปรษณีย์ ระหว่างประเทศของไทยกับมาเลเซีย
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม (ดีอีเอส) ได้มอบหมาย นางปิยนุช วุฒิสอน ผู้ตรวจราชการกระทรวงดิจิทัลเพื่อเศรษฐกิจและสังคม ให้การต้อนรับ Ms. Suzilah Mohd Sidek ตำแหน่ง Deputy Chief of Mission and Minister และผู้แทนสถานเอกอัครราชทูตมาเลเซียประจำประเทศไทย ในการเข้าพบหารือเมื่อวันที่ 29 มิถุนายน 2563 เวลา 14.00 น. ณ ห้องประชุม 801 สำนักงานปลัดกระทรวงดิจิทัลเพื่อเศรษฐกิจและสังคม โดยทั้งสองฝ่ายได้ร่วมหารือเกี่ยวกับความร่วมมือด้านการไปรษณีย์ระหว่างประเทศของไทย กับมาเลเซีย กิจกรรมด้านการไปรษณีย์ภายใต้สหภาพสากลไปรษณีย์ (Universal Postal Union: UPU) รวมทั้ง ได้แลกเปลี่ยนประสบการณ์การดำเนินงานด้านการไปรษณีย์ ในระหว่างช่วงสถานการณ์การแพร่ระบาดของโรคติดเชื้อไวรัสโคโรนา 2019 (COVID-19) ของทั้งสองประเทศ
*****************

ที่มา : https://www.thaigov.go.th/news/contents/details/32954
