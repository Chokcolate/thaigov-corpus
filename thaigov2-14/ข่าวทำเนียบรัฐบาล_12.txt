รัฐบาลไทย-ข่าวทำเนียบรัฐบาล-นายกฯ นำคณะเข้าเฝ้าสมเด็จพระสังฆราช ในโอกาสวันคล้ายวันประสูติ พร้อมทูลถวายข้าวสารและนมสดกล่อง เพื่อนำไปจัดสรรให้แก่โรงทานของวัดต่าง ๆ ตามพระดำริของสมเด็จพระสังฆราช

วันศุกร์ที่ 26 มิถุนายน 2563
พิมพ์
นายกฯ นำคณะเข้าเฝ้าสมเด็จพระสังฆราช ในโอกาสวันคล้ายวันประสูติ พร้อมทูลถวายข้าวสารและนมสดกล่อง เพื่อนำไปจัดสรรให้แก่โรงทานของวัดต่าง ๆ ตามพระดำริของสมเด็จพระสังฆราช
นายกฯ นำคณะเข้าเฝ้าสมเด็จพระสังฆราช ในโอกาสวันคล้ายวันประสูติ พร้อมทูลถวายข้าวสารและนมสดกล่อง เพื่อนำไปจัดสรรให้แก่โรงทานของวัดต่าง ๆ ตามพระดำริของสมเด็จพระสังฆราช
วานนี้ (25 มิถุนายน 63) เวลา 09.00 น. ณ วัดราชบพิธสถิตมหาสีมาราม เขตพระนคร กรุงเทพมหานคร พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม และภริยา พร้อมด้วยนายวิษณุ เครืองาม รองนายกรัฐมนตรี นายเทวัญ ลิปตพัลลภ รัฐมนตรีประจำสำนักนายกรัฐมนตรี เข้าเฝ้าฯ สมเด็จพระสังฆราช สกลมหาสังฆปริณายก เนื่องในโอกาสวันคล้ายวันประสูติ 26 มิถุนายน 2563 ทรงเจริญพรรษายุกาล ครบรอบ 93 พรรษา  ทั้งนี้ สมเด็จพระสังฆราชทรงประทานกำลังใจแก่คณะรัฐมนตรีพร้อมทรงแสดงความห่วงใยสถานการณ์โควิด-19 ด้วย
โอกาสนี้ นายกรัฐมนตรีถวายข้าวสารจำนวน 30 ตัน และผลิตภัณฑ์นมจำนวน 164,524 กล่อง เพื่อนำไปจัดสรรให้แก่วัดต่าง ๆ ที่จัดโรงทานวัดเป็นศูนย์ช่วยเหลือผู้ได้รับผลกระทบจากสถานการณ์การแพร่ระบาดของโรคติดเชื้อไวรัสโคโรนา 2019 ตามพระดำริของสมเด็จพระสังฆราชด้วย โดยสำนักงานพระพุทธศาสนาแห่งชาติได้ดำเนินการจัดสรรข้าวสารให้ 75 วัด ๆ ละ 400 กิโลกรัม ใน 18 จังหวัดรวมทั้งกรุงเทพมหานคร  และจัดสรรผลิตภัณฑ์นมให้ 75 วัด ๆ ละ 2,193 กล่อง ด้วย
-------------------
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/32789
