รัฐบาลไทย-ข่าวทำเนียบรัฐบาล-โครงการระบบอัจฉริยะประกันภัยรถยนต์  (Smart Car Insure Thing:SCIT)

วันพฤหัสบดีที่ 2 กรกฎาคม 2563
พิมพ์
โครงการระบบอัจฉริยะประกันภัยรถยนต์  (Smart Car Insure Thing:SCIT)
วันที่ 11 กุมภาพันธ์ 2563
เป็นการบริกรเชิงรุกสำหรับธุรกิจประกันภัยคมนาคมขนส่งและคุณภาพชีวิต โครงการระบบอัจฉริยะประกันภัยรถยนต์ (Smart Car Insure Thing:SCIT) เป็นระบบตรวจจับแรงสั่นสะเทือนที่เกิดขึ้นจากอุบัติเหตุรถยนต์และวิเคราะห์ความรุนแรงของอุบัติเหตุที่เกิดขึ้นเพื่อเป็นข้อมูลให้บริษัทประกันสามารถช่วยเหลือผู้ประสบภัยจากรถหรือให้บริการด้านการประกันภัยได้รวดเร็วยิ่งขึ้น
นายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม นำคณะ Digital Startup เสนอนวัตกรรมการเงิน (FinTech) ประกอบด้วย “แพลตฟอร์ม รีไฟแนนซ์ ลดภาระหนี้สินให้คนไทย” “การวางแผนการเงินครบวงจร พร้อมสินเชื่อ สวัสดิการ ด้วยโปรแกรมอัจฉริยะ Robo-Advisor” “บริการเชิงรุกสำหรับธุรกิจประกันภัย คมนาคมขนส่ง และคุณภาพชีวิต” “เครื่องมือที่ช่วยให้ภาคธุรกิจ ในสังคมไร้เงินสดเปลี่ยน “ต้นทุน” ให้เป็น “กำไร” โดยอัตโนมัติ” และ “การทำงานของระบบ เพื่ออำนวยความสะดวกในการจัดการภาษีของเจ้าของธุรกิจออนไลน์แบบครบวงจรร่วมกับกรมสรรพากร และธนาคารพาณิชย์” โดยนายกรัฐมนตรีชื่นชมความสามารถของคนไทยรุ่นใหม่ เพราะผลงานเหล่านี้จะช่วยยกระดับคุณภาพชีวิตของประชาชนในด้านการบริการที่เกี่ยวข้องกับการเงินและการลงทุนให้มีประสิทธิภาพมากขึ้น ซึ่งทุกโครงการที่จะประสบความสำเร็จได้นั้น ต้องได้รับความร่วมมือจากประชาชนและยืนยันว่าภาครัฐจะให้การสนับสนุนอยู่เสมอ

ที่มา : https://www.thaigov.go.th/news/contents/details/33044
