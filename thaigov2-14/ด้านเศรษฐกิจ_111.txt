รัฐบาลไทย-ข่าวทำเนียบรัฐบาล-ปลัดกอบชัยฯ เยี่ยมชมและให้กำลังใจผู้ประกอบการ OTOP SMEs  ภาคใต้ ที่นำสินค้าอุปโภคบริโภคที่มีคุณภาพได้มาตรฐานมาจำหน่าย

วันจันทร์ที่ 13 กรกฎาคม 2563
พิมพ์
ปลัดกอบชัยฯ เยี่ยมชมและให้กำลังใจผู้ประกอบการ OTOP SMEs  ภาคใต้ ที่นำสินค้าอุปโภคบริโภคที่มีคุณภาพได้มาตรฐานมาจำหน่าย
นายกอบชัย สังสิทธิสวัสดิ์ ปลัดกระทรวงอุตสาหกรรม   เยี่ยมชมและให้กำลังใจผู้ประกอบการ OTOP SMEs  ภาคใต้ ที่นำสินค้าอุปโภคบริโภคที่มีคุณภาพได้มาตรฐานมาจำหน่าย  บริเวณ ชั้น 1 อาคารสโมสรกระทรวงอุตสาหกรรม(อาคารนารายณ์)
วันนี้ (13 กรกฎาคม 2563) นายกอบชัย สังสิทธิสวัสดิ์ ปลัดกระทรวงอุตสาหกรรม พร้อมด้วย นางวรวรรณ ชิตอรุณ รองปลัดกระทรวงอุตสาหกรรม นายนิรันดร์  ยิ่งมหิศรานนท์ ผู้ตรวจราชการกระทรวงอุตสาหกรรม ให้เกียรติเยี่ยมชมและให้กำลังใจผู้ประกอบการ OTOP SMEs จากคณะกรรมการส่งเสริมการดำเนินงานพัฒนาประสิทธิภาพองค์กร กลุ่มที่ 3 ภาคใต้นำสินค้าอุปโภคบริโภคที่มีคุณภาพได้มาตรฐานมาจำหน่าย ภายใต้กิจกรรม "สปอ. ร่วมใจช่วยผู้ประกอบการไทย สู้ภัยโควิด" ในระหว่างวันที่ 13 - 17 กรกฎาคม 2563  โดยมีสินค้า อาทิ  ปลาเค็มฝั่งทรายไร้แดด  ปลาอบแห้ง  กะปิ กาแฟ ข้าวเกรียบ ฯลฯ บริเวณ ชั้น 1 อาคารสโมสรกระทรวงอุตสาหกรรม(อาคารนารายณ์)

ที่มา : https://www.thaigov.go.th/news/contents/details/33331
