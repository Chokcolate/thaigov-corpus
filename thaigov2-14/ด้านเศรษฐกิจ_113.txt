รัฐบาลไทย-ข่าวทำเนียบรัฐบาล-รัฐมนตรีฯ สุริยะ เยี่ยมชมสถานประกอบการพัฒนาเทคโนโลยีด้านการผลิตด้วยระบบอัตโนมัติ

วันจันทร์ที่ 13 กรกฎาคม 2563
พิมพ์
รัฐมนตรีฯ สุริยะ เยี่ยมชมสถานประกอบการพัฒนาเทคโนโลยีด้านการผลิตด้วยระบบอัตโนมัติ
นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม เยี่ยมชมสถานประกอบการพัฒนาเทคโนโลยีด้านการผลิตด้วยระบบอัตโนมัติ และโครงการ Angel Fund สานฝันสู่ธุรกิจ SME
วันนี้ (13 กรกฎาคม 2563) นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม เยี่ยมชมสถานประกอบการพัฒนาเทคโนโลยีด้านการผลิตด้วยระบบอัตโนมัติ และโครงการ Angel Fund สานฝันสู่ธุรกิจ SME พร้อมด้วย นายกฤชนนท์ อัยยปัญญา เลขานุการรัฐมนตรีว่าการกระทรวงอุตสาหกรรม นางสาวสุชาดา แทนทรัพย์ โฆษกกระทรวงอุตสาหกรรม นายเมธากุล สุวรรณบุตร รองโฆษกกระทรวงอุตสาหกรรม นายเดชา จาตุธนานันท์ ผู้ตรวจราชการกระทรวงอุตสาหกรรม นายณัฐพล รังสิตพล อธิบดีกรมส่งเสริมอุตสาหกรรม และคณะผู้บริหาร โดยมี นายจาง ช่าย ซิง ประธานบริหาร บริษัท เดลต้า อีเลคโทรนิคส์ ประเทศไทย จำกัด นายยงยุทธ ภักตร์ดวงจันทร์ ผู้อำนวยการฝ่ายบริหาร และคณะผู้บริหาร ให้การต้อนรับ ณ บริษัท เดลต้า อีเลคโทรนิคส์ (ประเทศไทย) จำกัด (มหาชน) นิคมอุตสาหกรรมบางปู จังหวัดสมุทรปราการ

ที่มา : https://www.thaigov.go.th/news/contents/details/33335
