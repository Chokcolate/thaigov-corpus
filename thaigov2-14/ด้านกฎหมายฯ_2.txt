รัฐบาลไทย-ข่าวทำเนียบรัฐบาล-กระทรวงยุติธรรม ขับเคลื่อนแนวทางการจัดตั้งนิคมอุตสาหกรรมราชทัณฑ์

วันพฤหัสบดีที่ 9 กรกฎาคม 2563
กระทรวงยุติธรรม ขับเคลื่อนแนวทางการจัดตั้งนิคมอุตสาหกรรมราชทัณฑ์
นายวิทยา สุริยะวงค์ รองปลัดกระทรวงยุติธรรม พร้อมด้วย นายอายุตม์ สินธพพันธุ์ ผู้ตรวจราชการกระทรวงยุติธรรม เข้าร่วมประชุมคณะอนุกรรมการเพื่อศึกษาแนวทางการจัดตั้งนิคมอุตสาหกรรมราชทัณฑ์ ครั้งที่ ๒/๒๕๖๓
ในวันพฤหัสบดีที่ ๒ กรกฎาคม ๒๕๖๓
นายวิทยา สุริยะวงค์ รองปลัดกระทรวงยุติธรรม
พร้อมด้วย นายอายุตม์ สินธพพันธุ์ ผู้ตรวจราชการกระทรวงยุติธรรม
เข้าร่วมประชุมคณะอนุกรรมการเพื่อศึกษาแนวทางการจัดตั้งนิคมอุตสาหกรรมราชทัณฑ์ ครั้งที่ ๒/๒๕๖๓
ณ เรือนจำชั่วคราวเขาไม้แก้ว จังหวัดระยอง
โดยมี นายโฆสิต สุวินิจจิต ประธานอนุกรรมการฯ พร้อมด้วยคณะอนุกรรมการฯ
ร่วมประชุมและศึกษาแนวทางการจัดตั้งนิคมอุตสาหกรรมราชทัณฑ์
ตามนโยบายของ นายสมศักดิ์ เทพสุทิน รัฐมนตรีว่าการกระทรวงยุติธรรม ที่มุ่งเน้นการพัฒนาศักยภาพผู้ต้องขัง
ที่อยู่ในระหว่างการพัฒนาพฤตินิสัยให้มีองค์ความรู้ในการประกอบอาชีพเป็นการเฉพาะ
ภายใต้โครงสร้างและการบริหารจัดการเรือนจำที่เหมาะสม อีกทั้งเป็นการติดตาม ดูแล
ป้องกันไม่ให้กลับเข้าสู่วงจรเดิม และเพื่อสร้างชุมชนคนเคยคุกที่มีความเข้าใจซึ่งกันและกัน
จากนั้น รองปลัดกระทรวงยุติธรรม เดินทางสำรวจพื้นที่ภายในเรือนจำกลางชลบุรี และเรือนจำกลางระยอง

ที่มา : https://www.thaigov.go.th/news/contents/details/33224
