รัฐบาลไทย-ข่าวทำเนียบรัฐบาล-เสนอ

วันศุกร์ที่ 3 กรกฎาคม 2563
พิมพ์
เสนอ
วันศุกร์ที่ 3 กรกฎาคม 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบให้เสนอพื้นที่ดอยเชียงดาว จ.เชียงใหม่ เป็นพื้นที่สงวนชีวมณฑลแห่งใหม่ หรือ Biosphere Reserve ต่อองค์การยูเนสโก เพื่อให้เข้าสู่กรอบการพิจารณาในปีถัดไป สำหรับพื้นที่สงวนชีวมณฑล เป็นพื้นที่ระบบนิเวศบนพื้นดิน ชายฝั่ง พื้นน้ำ หรือระบบนิเวศทั้งหมดรวมกัน ที่ได้รับการยอมรับในระดับนานาชาติ เพื่ออนุรักษ์ความหลากหลายของพันธุ์พืชและพันธุ์สัตว์ในระบบนิเวศนั้น ๆ และเป็นพื้นที่ส่งเสริมทางด้านเศรษฐกิจและสังคมอย่างยั่งยืน อีกทั้งสงวนพื้นที่ไว้สำหรับศึกษา อบรม และทำวิจัยต่าง ๆ เกี่ยวกับการอนุรักษ์ทรัพยากรธรรมชาติและสิ่งแวดล้อม ปัจจุบันมีพื้นที่สงวนชีวมณฑลทั่วโลก 701 แห่ง ใน 124 ประเทศ สำหรับประเทศไทยมีพื้นที่สงวนชีวมณฑลที่ได้รับการขึ้นทะเบียนแล้วทั้งสิ้น 4 แห่ง
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/33083
