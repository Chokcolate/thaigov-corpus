รัฐบาลไทย-ข่าวทำเนียบรัฐบาล-กรุงไทยจับมือกรมทางหลวงจัดโปรโมชั่นเติมเงินเข้า Tag M-PASS 500 บาทขึ้นไปรับเงินคืน 50 บาท เริ่ม 1 ก.ค.นี้

วันอังคารที่ 30 มิถุนายน 2563
พิมพ์
กรุงไทยจับมือกรมทางหลวงจัดโปรโมชั่นเติมเงินเข้า Tag M-PASS 500 บาทขึ้นไปรับเงินคืน 50 บาท เริ่ม 1 ก.ค.นี้
ธนาคารกรุงไทยร่วมกับกรมทางหลวง จัดโปรโมชั่นกระตุ้นการใช้ M-PASS อย่างต่อเนื่อง เชิญชวนเติมเงินผ่านช่องทางออนไลน์ เพื่อความสะดวกในการวางแผนก่อนออกเดินทางและสอดคล้องกับการใช้ชีวิตในยุคดิจิทัล โดยมอบสิทธิพิเศษสำหรับลูกค้า M-PASS รับเครดิตเงินคืน 50 บาท
ธนาคารกรุงไทยร่วมกับกรมทางหลวง จัดโปรโมชั่นกระตุ้นการใช้ M-PASS อย่างต่อเนื่อง เชิญชวนเติมเงินผ่านช่องทางออนไลน์ เพื่อความสะดวกในการวางแผนก่อนออกเดินทางและสอดคล้องกับการใช้ชีวิตในยุคดิจิทัล โดยมอบสิทธิพิเศษสำหรับลูกค้า M-PASS รับเครดิตเงินคืน 50 บาท เมื่อเติมเงินเข้า Tag M-PASS  ตั้งแต่ 500 บาทขึ้นไป ผ่านช่องทางออนไลน์ที่กำหนด ได้แก่ QR Cross Bank ผ่าน Mobile Banking ทุกธนาคาร  Mobile Banking และ Internet Banking  ธนาคารกรุงไทย โดยไม่เสียค่าธรรมเนียม ตั้งแต่วันที่ 1 กรกฎาคม 2563 ถึง วันที่ 30 กันยายน 2563 จำกัดจำนวน 2,000 สิทธิ์ ตลอดระยะเวลาส่งเสริมการขาย
การร่วมมือกันอย่างต่อเนื่องระหว่างธนาคารกรุงไทยและกรมทางหลวง นับเป็นหนึ่งใน 5 Ecosystems ของธนาคาร มุ่งเน้นการให้บริการลูกค้าผ่านระบบดิจิทัลสอดคล้องกับไลฟ์สไตล์ และยกระดับบริการของกรมทางหลวง อำนวยความสะดวกให้ประชาชนเดินทางได้คล่องตัวมากขึ้นจากการเปิดเมืองให้ท่องเที่ยว โดยส่งเสริมการใช้ M-PASS ชำระค่าผ่านทางแทนเงินสด เพื่อช่วยลดความหนาแน่นของการจราจรที่หน้าด่าน  และยังเป็นวิธีในการหลีกเลี่ยงการสัมผัสเชื้อโรคบนเหรียญและธนบัตรอีกด้วย ประชาชนสามารถสอบถามข้อมูลเพิ่มเติมเที่  Call Center 1586 กด 9  หรือเว็บไซด์  www.thaim-pass.com

ที่มา : https://www.thaigov.go.th/news/contents/details/32947
