รัฐบาลไทย-ข่าวทำเนียบรัฐบาล-กระทรวงอุตสาหกรรมชูอินดัสตรีบับเบิลเชื่อมนิวซีแลนด์เสริมแกร่งเกษตรอุตสาหกรรมสองประเทศ

วันพุธที่ 8 กรกฎาคม 2563
พิมพ์
กระทรวงอุตสาหกรรมชูอินดัสตรีบับเบิลเชื่อมนิวซีแลนด์เสริมแกร่งเกษตรอุตสาหกรรมสองประเทศ
กระทรวงอุตสาหกรรมชูอินดัสตรีบับเบิลเชื่อมนิวซีแลนด์เสริมแกร่งเกษตรอุตสาหกรรมสองประเทศ
กรุงเทพฯ 7 กรกฎาคม 2563 – กระทรวงอุตสาหกรรม หารือ นิวซีแลนด์ ผนึกกรอบความร่วมมือ อินดัสตรีบับเบิล (Industry Bubble)เสริมศักยภาพเกษตรอุตสาหกรรมสองประเทศ แลกเปลี่ยนองค์ความรู้เกษตรยั่งยืนและเทคโนโลยีนวัตกรรมเพื่อเสริมความแข็งแกร่งในสองภูมิภาค นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรมกล่าวว่ากระทรวงอุตสาหกรรม มีแนวทางเพิ่มขีดความสามารถในการฟื้นฟูอุตสาหกรรมเกษตรผ่านการดำเนินงานของกรมส่งเสริมอุตสาหกรรม (กสอ.) โดยได้หารือกรอบความร่วมมือกับประเทศนิวซีแลนด์ เพื่อการเป็นพันธมิตรในด้านอุตสาหกรรมเกษตร หรือ อินดัสตรีบับเบิล (Industry Bubble) ซึ่งถือได้ว่า นิวซีแลนด์มีความเชี่ยวชาญด้านการแปรรูปสินค้าเกษตรเพื่อการส่งออกเช่นเดียวกับไทยทั้งในด้านความปลอดภัยอาหาร (Food Safety) และการทำเกษตรกรรมยั่งยืน (SustainableAgriculture) โดยกรอบความร่วมมือทางด้านอุตสาหกรรมหรือ อินดัสตรีบับเบิล (IndustryBubble) ประเทศไทยจะนำเสนอองค์ความรู้ในการพัฒนาเกษตรอุตสาหกรรมที่สามารถพึ่งพาตนเองได้ตามหลักการปรัชญาของเศรษฐกิจพอเพียง หรือ บ้านบึงโมเดล ซึ่งพิสูจน์ได้ชัดเจนแล้วว่าแม้ในภาวะวิกฤตก็ยังสามารถดำเนินกิจการได้อย่างมั่นคงขณะเดียวกันจะเร่งดำเนินการเพื่อแลกเปลี่ยนองค์ความรู้ในด้านการพัฒนานวัตกรรมระหว่างสองประเทศ เพื่อเสริมศักยภาพให้กับอุตสาหกรรมเกษตรเพราะไทยและนิวซีแลนด์ ถือได้ว่าเป็นประเทศศูนย์กลางที่มีศักยภาพด้านการเกษตรของแต่ละภูมิภาคของตน สำหรับประเทศนิวซีแลนด์เป็นประเทศที่มีความสัมพันธ์กับไทยยาวนานกว่า64 ปีเป็นประเทศคู่ค้าลำดับที่ 31 ของไทย ซึ่งไทยเป็นประเทศคู่ค้าลำดับที่8 ของนิวซีแลนด์ โดยได้นำเข้าสินค้าทางการเกษตรมากที่สุดคือผลผลิตกลุ่มเครื่องเทศและสมุนไพร ซึ่งเป็นการสั่งซื้อจากร้านอาหารไทยที่มีอยู่ในประเทศนิวซีแลนด์เป็นจำนวนมาก นายสุริยะ กล่าว ทั้งนี้นิวซีแลนด์เผชิญกับปัญหาต้นทุนการผลิตสินค้าเกษตรที่สูง โดยเฉพาะอย่างยิ่งในช่วงที่มีการระบาดของโควิด-19 จึงอยากสร้างความร่วมมือ เพื่อแลกเปลี่ยนประสบการณ์ด้านการทำเกษตรปลอดภัยและการบริหารจัดการความเสี่ยงอีกทั้ง จากมาตรการทางสาธารณสุขที่ผ่านมา พบว่า ทั้งสองประเทศมีการดำเนินการที่มีประสิทธิภาพเช่นเดียวกันจึงมั่นใจในความปลอดภัยของสินค้าเกษตรแปรรูปไทย ในการส่งออกไปยังประเทศในแถบยุโรป โดยเชื่อว่าจะสามารถยกระดับความร่วมมืออินดัสตรีบับเบิล (Industry Bubble)กับไทยในภาคอุตสาหกรรมซึ่งจะเริ่มต้นจากความร่วมมือในด้านเกษตรอุตสาหกรรมที่นิวซีแลนด์มีความเชี่ยวชาญและสอดคล้องกับเป้าหมายของกระทรวงอุตสาหกรรมในการเสริมความแข็งแกร่งให้กับเศรษฐกิจฐานรากนายสุริยะ กล่าวทิ้งท้าย

ที่มา : https://www.thaigov.go.th/news/contents/details/33215
