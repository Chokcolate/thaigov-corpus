รัฐบาลไทย-ข่าวทำเนียบรัฐบาล-ไอแบงก์ ช่วยต่อเนื่องออกมาตรการช่วยเหลือลูกค้าเพิ่มเติมระยะที่ 2

วันอังคารที่ 7 กรกฎาคม 2563
พิมพ์
ไอแบงก์ ช่วยต่อเนื่องออกมาตรการช่วยเหลือลูกค้าเพิ่มเติมระยะที่ 2
ไอแบงก์ออกมาตรการให้ความช่วยเหลือลูกหนี้รายย่อยเพิ่มเติม ระยะที่ 2 สำหรับลูกค้าสินเชื่ออเนกประสงค์แบบไม่มีหลักประกันภายใต้กำกับ สินเชื่อเช่าซื้อรถยนต์ สินเชื่อที่อยู่อาศัยและอเนกประสงค์แบบมีหลักประกัน เริ่ม 1 ก.ค.- 31 ธ.ค.63
ธนาคารอิสลามแห่งประเทศไทย (ไอแบงก์) ออกมาตรการให้ความช่วยเหลือลูกหนี้รายย่อยเพิ่มเติม ระยะที่ 2 สำหรับลูกค้าสินเชื่ออเนกประสงค์แบบไม่มีหลักประกันภายใต้กำกับ สินเชื่อเช่าซื้อรถยนต์ สินเชื่อที่อยู่อาศัยและอเนกประสงค์แบบมีหลักประกัน ทั้งลดภาระค่างวด พักชำระเงินต้นและกำไร และขยายระยะเวลาสินเชื่อ เริ่ม 1 ก.ค.- 31 ธ.ค.63 สามารถยื่นเรื่องผ่านเว็บไซต์ธนาคารได้
ไอแบงก์ได้ออกมาตรการให้ความช่วยเหลือลูกค้าที่ได้รับผลกระทบจากสถานการณ์การระบาด COVID-19 ตามมาตรการของธนาคารแห่งประเทศไทย (ธปท.) อย่างต่อเนื่อง โดยล่าสุดได้ออกมาตรการให้ความช่วยเหลือลูกหนี้รายย่อยเพิ่มเติ่มระยะที่ 2  เพื่อช่วยเหลือลูกหนี้เดิมประเภทกลุ่มสินเชื่ออเนกประสงค์แบบไม่มีหลักประกันภายใต้กำกับ  สินเชื่อเช่าซื้อรถยนต์ สินเชื่อที่อยู่อาศัยและอเนกประสงค์แบบมีหลักประกันแต่ทั้งนี้ลูกหนี้ต้องไม่มีสถานะเป็น NPF(ค้างชำระเกินกว่า 90 วัน)ณ วันที่ 1 มีนาคม 2563โดยธนาคารมีทางเลือกให้ลูกหนี้สามารถเลือกได้อย่างใดอย่างหนึ่ง ตามประเภทสินเชื่อดังนี้
ประเภทสินเชื่อ                    มาตรการให้ความช่วยเหลือ
สินเชื่ออเนกประสงค์แบบไม่มีหลักประกันภายใต้กำกับ
• ลดภาระค่างวด 30% ของค่างวดเดิมระยะเวลา 6 เดือนไม่ขยายระยะเวลาและให้นำไปชำระในงวดสุดท้าย
สินเชื่อเช่าซื้อรถยนต์
• พักชำระเงินต้นและกำไร 3 เดือน และขยายระยะเวลา 3 เดือน  หรือ
• ขยายระยะเวลาชำระหนี้  6 เดือนและเฉลี่ยค่างวดใหม่ตามระยะเวลา
สินเชื่อที่อยู่อาศัยและ อเนกประสงค์มีหลักประกัน
• พักชำระเงินต้นและกำไร 3 เดือน โดยไม่ขยายระยะเวลา และให้นำไปชำระในงวดสุดท้าย หรือ
• พักชำระเงินต้น (ชำระเฉพาะกำไร) 3 เดือน โดยไม่ขยายระยะเวลา  และให้ปรับลดอัตรากำไรในระยะเวลาที่พักชำระหนี้ลง 0.25% เฉพาะบัญชีสินเชื่อที่อยู่ในช่วงการชำระค่างวดด้วยอัตรากำไรอ้างอิง SPRL ( SPRL ของธนาคาร ปัจจุบัน =7.40 ต่อปี)หรือ
• พักชำระเงินต้น (ชำระเฉพาะกำไร) ไม่เกิน 6 เดือน โดยให้ขยายระยะเวลาไม่เกินระยะเวลาที่พักชำระ
ลูกค้าที่สนใจสามารถยื่นคำร้องขอรับมาตรการความช่วยเหลือได้ทางเว็บไซต์ www.ibank.co.th ตั้งแต่วันนี้ ถึง 31 ธันวาคม 2563 หรือสอบถามข้อมูลเพิ่มเติมได้ที่ ibank Call Center 1302

ที่มา : https://www.thaigov.go.th/news/contents/details/33176
