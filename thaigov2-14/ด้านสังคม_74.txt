รัฐบาลไทย-ข่าวทำเนียบรัฐบาล-นายกฯ ร่วมประชุมบอร์ดดีอี รับทราบผลการจัดอันดับให้คะแนนปัจจัยด้านโครงสร้างพื้นฐานเทคโนโลยี Technology Infrastructure) ไทยขยับขึ้นมาอยู่ที่อันดับ 34

วันจันทร์ที่ 13 กรกฎาคม 2563
นายกฯ ร่วมประชุมบอร์ดดีอี รับทราบผลการจัดอันดับให้คะแนนปัจจัยด้านโครงสร้างพื้นฐานเทคโนโลยี Technology Infrastructure) ไทยขยับขึ้นมาอยู่ที่อันดับ 34
นายกฯ ร่วมประชุมบอร์ดดีอี รับทราบผลการจัดอันดับให้คะแนนปัจจัยด้านโครงสร้างพื้นฐานเทคโนโลยี Technology Infrastructure) ไทยขยับขึ้นมาอยู่ที่อันดับ 34
พลเอก ประยุทธ์ จันทร์โอชา นายกรัฐมนตรี เป็นประธานการประชุมคณะกรรมการดิจิทัลเพื่อเศรษฐกิจและสังคมแห่งชาติ ครั้งที่ 3/2563 ณ ตึกภักดีบดินทร์ ทำเนียบรัฐบาล ในวันจันทร์ที่ 13 กรกฎาคม 2563 โดยมี พล.อ.ประวิตร วงษ์สุวรรณ รองนายกรัฐมนตรี ในฐานะรองประธานคณะกรรมการดิจิทัลเพื่อเศรษฐกิจและสังคมแห่งชาติ ซึ่งเป็นผู้กำกับดูแลการดำเนินงานของกระทรวงดิจิทัลเพื่อเศรษฐกิจและสังคม (ดีอีเอส) นายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) และผู้บริหารระดับสูงของกระทรวงฯ และหน่วยงานในสังกัด เข้าร่วมประชุมด้วย ได้รับทราบรายงานผลการจัดอันดับจากสถาบัน IMD ให้คะแนนปัจจัยด้านโครงสร้างพื้นฐานเทคโนโลยี Technology Infrastructure) ไทยขยับขึ้นมาอยู่ที่อันดับ 34 ขณะที่ ผลการจัดอันดับความสามารถในการแข่งขันของเขตเศรษฐกิจทั่วโลก (IMD World Competitiveness Ranking) ประจำปี 2563 ประเทศไทยอยู่ในอันดับที่ 29 จาก 63 ประเทศ (เป็นอันดับที่สามของอาเซียน รองจากสิงคโปร์ และมาเลเซีย) พร้อมย้ำโครงสร้างพื้นฐานดิจิทัลมีความสำคัญมากในปัจจุบัน ต่อระบบเศรษฐกิจและสังคม และการยกระดับคุณภาพชีวิตของคนในประเทศ กำหนดทิศทางการพัฒนาการบริหารข้อมูลขนาดใหญ่ และระบบคลาวด์กลางภาครัฐของประเทศ ต้องมุ่งที่ประโยชน์ของประชาชนเป็นศูนย์กลาง เพราะในยุคหลัง New Normal ข้อมูลต้องมีความรวดเร็วและทันสมัย รองรับการพัฒนาดิจิทัลของประเทศให้ไปสู่การเป็นดิจิทัลไทยแลนด์เต็มรูปแบบต่อไป
****************

ที่มา : https://www.thaigov.go.th/news/contents/details/33344
