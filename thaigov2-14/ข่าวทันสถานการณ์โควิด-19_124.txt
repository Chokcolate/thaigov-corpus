รัฐบาลไทย-ข่าวทำเนียบรัฐบาล-นายกรัฐมนตรีเป็นประธานการประชุม ร่วมกับคณะกรรมการที่ปรึกษาด้านแนวทางการช่วยเหลือ และฟื้นฟูเศรษฐกิจจากการแพร่ระบาดโควิด-19

วันศุกร์ที่ 10 กรกฎาคม 2563
นายกรัฐมนตรีเป็นประธานการประชุม ร่วมกับคณะกรรมการที่ปรึกษาด้านแนวทางการช่วยเหลือ และฟื้นฟูเศรษฐกิจจากการแพร่ระบาดโควิด-19
นายกรัฐมนตรีเป็นประธานการประชุม ร่วมกับคณะกรรมการที่ปรึกษาด้านแนวทางการช่วยเหลือ และฟื้นฟูเศรษฐกิจจากการแพร่ระบาดโควิด-19
วันนี้ (10 ก.ค.63) เวลา 10.30 น. ณ ห้องสีเขียว ตึกไทยคู่ฟ้า ทำเนียบรัฐบาล พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม เป็นประธานการประชุมร่วมคณะกรรมการที่ปรึกษาด้านแนวทางการช่วยเหลือและฟื้นฟูเศรษฐกิจจากการแพร่ระบาดโควิด-19 โดยมีนายสมคิด จาตุศรีพิทักษ์ รองนายกรัฐมนตรี นายอุตตม สาวนายน รัฐมนตรีว่าการกระทรวงการคลัง นายพีระพันธุ์ สาลีรัฐวิภาค ที่ปรึกษานายกรัฐมนตรี นายดิสทัต โหตระกิตย์ เลขาธิการนายกรัฐมนตรี ศาสตราจารย์นฤมล ภิญโญสินวัฒน์ โฆษกประจำสำนักนายกรัฐมนตรี และผู้ทรงคุณวุฒิจากภาคส่วนต่าง ๆ เข้าร่วมดังนี้
ประธานการกรรมการสภาหอการค้าแห่งประเทศไทย ประธานสภาอุตสาหกรรมแห่งประเทศไทย ประธานสภาธุรกิจตลาดทุนไทย ประธานสภาผู้ส่งสินค้าทางเรือแห่งประเทศไทย ประธานสภาเกษตรกรแห่งชาติ ประธานสภาดิจิทัลเพื่อเศรษฐกิจและสังคมแห่งประเทศไทย ประธานสมาพันธ์เอสเอ็มอีไทย นายปิติ ตัณฑเกษม นายไพรินทร์ ชูโชติถาวร นายเศรษฐพุฒิ สุทธิวาทนฤพุฒิ นายสุพัฒนาพงษ์ พันธ์มีเชาว์ ซึ่งมีเลขาธิการสภาพัฒนาการเศรษฐกิจและสังคมแห่งชาติ ทำหน้าที่เลขานุการ และนางณัฐฏ์จารี อนันตศิลป์ ผู้ทรงคุณวุฒิพิเศษประจำสำนักนายกรัฐมนตรี เป็นผู้ช่วยเลขานุการ
โดยมีวาระการหารือเรื่อง 1. รายงานสถานการณ์เศรษฐกิจ และกรอบการขับเคลื่อนเศรษฐกิจไทยในช่วงที่เหลือของปี 2563  2. การช่วยเหลือและฟื้นฟูวิสาหกิจขนาดกลางและขนาดย่อม (SMEs) ที่ได้รับผลกระทบจาก COVID-19
-----------------

ที่มา : https://www.thaigov.go.th/news/contents/details/33275
