รัฐบาลไทย-ข่าวทำเนียบรัฐบาล-รัฐมนตรีฯ สุริยะ ลงพื้นที่ศูนย์กสิกรรมธรรมชาติมาบเอื้อง จังหวัดชลบุรี

วันศุกร์ที่ 26 มิถุนายน 2563
พิมพ์
รัฐมนตรีฯ สุริยะ ลงพื้นที่ศูนย์กสิกรรมธรรมชาติมาบเอื้อง จังหวัดชลบุรี
นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม เยี่ยมชมการดำเนินงานศูนย์ส่งเสริมอุตสาหกรรมภาคที่ 9  ณ ศูนย์ส่งเสริมอุตสาหกรรมภาคที่ 9 จังหวัดชลบุรี
วันนี้ (26 มิถุนายน 2563) นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม เยี่ยมชมการดำเนินงานศูนย์ส่งเสริมอุตสาหกรรมภาคที่ 9 พร้อมด้วย นายธีระยุทธ วานิชชัง ผู้ช่วยรัฐมนตรีประจำกระทรวงอุตสาหกรรม นายสุชาติ ไตรแสงรุจิระ ที่ปรึกษารัฐมนตรีว่าการกระทรวงอุตสาหกรรม นายกฤชนนท์ อัยยปัญญา เลขานุการรัฐมนตรีว่าการกระทรวงอุตสาหกรรม นางสาวสุชาดา แทนทรัพย์ โฆษกประจำกระทรวงอุตสาหกรรม นายจุลพงษ์ ทวีศรี รองปลัดกระทรวงอุตสาหกรรม นายณัฐพล รังสิตพล อธิบดีกรมส่งเสริมอุตสาหกรรม และคณะผู้บริหารกระทรวงอุตสาหกรรม โดยมี นายภัครธรณ์ เทียนไชย ผู้ว่าราชการจังหวัดชลบุรี ให้การต้อนรับ ณ ศูนย์ส่งเสริมอุตสาหกรรมภาคที่ 9 จังหวัดชลบุรี
จากนั้น รัฐมนตรีฯ สุริยะ พร้อมคณะ ลงพื้นที่ ศูนย์กสิกรรมธรรมชาติมาบเอื้อง อำเภอบ้านบึง จังหวัดชลบุรี เสริมสร้างเศรษฐกิจฐานราก โดยมี นางสาวศลิษา ศัลยกำธร ผู้อำนวยการศูนย์กสิกรรมธรรมชาติมาบเอื้อง ให้การต้อนรับ สำหรับศูนย์กสิกรรมธรรมชาติมาบเอื้อง เป็นการขับเคลื่อนเกษตรอุตสาหกรรมสร้างความมั่นคงบนพื้นฐาน การทำเกษตรกรรมยั่งยืน ตามปรัชญาเศรษฐกิจพอเพียง โดย ศูนย์กสิกรรมธรรมชาติมาบเอื้อง เป็นโมเดลเกษตรอุตสาหกรรมนำร่องพื้นที่แรก ภายใต้ "บ้านบึงโมเดล" เพื่อเป็นต้นแบบการพัฒนาเกษตรอุตสาหกรรมอย่างยั่งยืนตั้งแต่ระดับต้นน้ำ กลางน้ำ และปลายน้ำ ซึ่งจะสามารถต่อยอดการพัฒนาเศรษฐกิจฐานรากกระจายไปสู่ชุมชนเครือข่ายเกษตรกรทั่วประเทศอย่างเป็นมั่นคงและยั่งยืนต่อไป

ที่มา : https://www.thaigov.go.th/news/contents/details/32813
