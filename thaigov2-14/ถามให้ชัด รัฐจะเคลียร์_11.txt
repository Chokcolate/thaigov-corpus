รัฐบาลไทย-ข่าวทำเนียบรัฐบาล-สำนักงานการบินพลเรือนแห่งประเทศไทย ออกประกาศคลายล็อกให้แก่กลุ่มผู้โดยสารประเภทใดบ้าง ที่สามารถเดินทางเข้า-ออก ประเทศไทยได้ ตั้งแต่วันที่ 1 ก.ค.63 ??

วันเสาร์ที่ 4 กรกฎาคม 2563
พิมพ์
สำนักงานการบินพลเรือนแห่งประเทศไทย ออกประกาศคลายล็อกให้แก่กลุ่มผู้โดยสารประเภทใดบ้าง ที่สามารถเดินทางเข้า-ออก ประเทศไทยได้ ตั้งแต่วันที่ 1 ก.ค.63 ??
กพท. ออกประกาศคลายล็อกให้แก่กลุ่มผู้โดยสารประเภทใดบ้าง ตั้งแต่วันที่ 1 ก.ค.63 ??
Q : สำนักงานการบินพลเรือนแห่งประเทศไทย ออกประกาศคลายล็อกให้แก่กลุ่มผู้โดยสารประเภทใดบ้าง ที่สามารถเดินทางเข้า-ออก ประเทศไทยได้ ตั้งแต่วันที่ 1 ก.ค.63 ??
(1) ผู้มีสัญชาติไทย
(2) ผู้มีเหตุยกเว้น หรือเป็นกรณีที่หัวหน้าผู้รับผิดชอบในการแก้ไขสถานการณ์ฉุกเฉินกำหนด อนุญาต หรือเชิญให้เข้ามาในราชอาณาจักรได้ตามความจำเป็น
(3) ผู้ไม่มีสัญชาติไทย ซึ่งเป็นคู่สมรส บิดามารดา หรือบุตรของผู้มีสัญชาติไทย
(4) ผู้ไม่มีสัญชาติไทย ซึ่งมีใบสำคัญถิ่นที่อยู่ในราชอาณาจักรหรือได้รับอนุญาตให้มีถิ่นที่อยู่ในราชอาณาจักร
(5) ผู้ไม่มีสัญชาติไทย ซึ่งมีใบอนุญาตทำงานหรือได้รับอนุญาตให้เข้ามาทำงานในราชอาณาจักรตามกฎหมาย ตลอดจนคู่สมรสหรือบุตรของบุคคลดังกล่าว
(6) ผู้ขนส่งสินค้าตามความจำเป็น แต่เมื่อเสร็จภารกิจแล้วให้กลับออกไปโดยเร็ว
(7) ผู้ควบคุมยานพาหนะหรือเจ้าหน้าที่ประจำยานพาหนะซึ่งจำเป็นต้องเดินทางเข้ามาตามภารกิจและมีกำหนดเวลาเดินทางออกนอกราชอาณาจักรชัดเจน
(8) ผู้ไม่มีสัญชาติไทย ซึ่งเป็นนักเรียนหรือนักศึกษาของสถานศึกษาในประเทศไทย ที่ทางการไทยรับรอง
(9) ผู้ไม่มีสัญชาติไทย ซึ่งมีความจำเป็นต้องเข้ามารับการตรวจรักษาพยาบาลในประเทศไทย แต่ต้องไม่เป็นกรณีเข้ามาเพื่อการรักษาพยาบาลโรค COVID–19
(10) บุคคลในคณะทูต คณะกงสุล องค์การระหว่างประเทศ หรือผู้แทนรัฐบาลหรือหน่วยงานของรัฐต่างประเทศซึ่งมาปฏิบัติงานในประเทศไทย
(11) ผู้ไม่มีสัญชาติไทย ซึ่งได้รับอนุญาตให้เดินทางเข้ามาในราชอาณาจักรตามข้อตกลงพิเศษ (special arrangement) กับต่างประเทศ

ที่มา : https://www.thaigov.go.th/news/contents/details/33126
