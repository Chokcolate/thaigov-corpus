รัฐบาลไทย-ข่าวทำเนียบรัฐบาล-ปลัดกอบชัยฯ เยี่ยมและให้กำลังใจผู้ประกอบการในโครงการ Cloud Kitchen Food Truck ออกร้าน ณ ศูนย์การค้า เดอะ สตรีท รัชดา

วันพฤหัสบดีที่ 2 กรกฎาคม 2563
พิมพ์
ปลัดกอบชัยฯ เยี่ยมและให้กำลังใจผู้ประกอบการในโครงการ Cloud Kitchen Food Truck ออกร้าน ณ ศูนย์การค้า เดอะ สตรีท รัชดา
ปลัดกอบชัยฯ เยี่ยมและให้กำลังใจผู้ประกอบการในโครงการ Cloud Kitchen Food Truck ออกร้าน ณ ศูนย์การค้า เดอะ สตรีท รัชดา
วันนี้ (2 กรกฎาคม 2563) นายกอบชัย สังสิทธิสวัสดิ์ ปลัดกระทรวงอุตสาหกรรม พร้อมด้วย นายสหวัฒน์ โสภา ผู้ช่วยปลัดกระทรวงอุตสาหกรรม เยี่ยมและให้กำลังใจผู้ประกอบการในโครงการ Cloud Kitchen Food Truck ซึ่งเป็นโครงการที่ช่วยเหลือผู้ประกอบการธุรกิจอาหารเคลื่อนที่ หรือ ฟู้ดทรัค ผ่านการขายในแพลตฟอร์มออนไลน์ เชื่อม 3 กลุ่มเป้าหมาย ได้แก่ ผู้ประกอบการฟู้ดทรัค ผ่านการพัฒนาทักษะการสร้างแบรนด์และการบริหารยอดสั่งซื้อ ดิจิทัลแพลทฟอร์ม หรือแอปพลิเคชันเดลิเวอรี่ โดยสร้างความร่วมมือในการปรับฟังก์ชันให้รองรับการบริการของธุรกิจอาหารเคลื่อนที่ และผู้รับจ้างขนส่งสินค้า/อาหาร (Rider) โดยเฉพาะคนว่างงานให้มีรายได้จากการส่งอาหาร โดยมีนายพงษ์ศักดิ์ นันตวรรณกุล กรรมการผู้จัดการศูนย์การค้า เดอะ สตรีท รัชดา นายชนินทร์ วัฒนพฤกษา ประธานฟู๊ดทรัคคลัสเตอร์ประเทศไทย นายวรกร วีราพัชร์  ประธานกรรมการบริหาร Antz by Happy Ventures ให้การต้อนรับ
สำหรับกิจกรรมที่ศูนย์การค้า เดอะ สตรีท รัชดา (The Street Ratchada) จัดขึ้นระหว่างวันที่ 2-8 กรกฎาคม 2563 มีร้านอาหาร อาทิ สเต็กฅน"กาง"แจ้ง ตำกะเตี๋ยว ไก่ดูดนิ้ว&ไข่หมึกทอด อินดี้ โรตีชา-ชัก สตูล และเครื่องดื่มจากร้าน ภูพานอินดี้ ให้เลือกซื้อมากมาย นอกจากนี้ภายในงานยังมีจุดให้บริการล้างมือ เพื่อป้องกันการแพร่ระบาดโควิด-19 อีกด้วย

ที่มา : https://www.thaigov.go.th/news/contents/details/33076
