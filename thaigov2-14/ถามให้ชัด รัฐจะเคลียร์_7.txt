รัฐบาลไทย-ข่าวทำเนียบรัฐบาล-การเตรียมความพร้อมของสถานศึกษาในช่วงการเปิดภาคเรียน ต้องดำเนินการเช่นไรบ้าง ??

วันอังคารที่ 30 มิถุนายน 2563
พิมพ์
การเตรียมความพร้อมของสถานศึกษาในช่วงการเปิดภาคเรียน ต้องดำเนินการเช่นไรบ้าง ??
การเตรียมความพร้อมของสถานศึกษา ต้องดำเนินการเช่นไรบ้าง ??
Q : การเตรียมความพร้อมของสถานศึกษาในช่วงการเปิดภาคเรียน ต้องดำเนินการเช่นไรบ้าง ??
A :  1) ตรวจสอบห้องสุขา โรงอาหาร ให้มีอ่างล้างมือ เพียงพอ อยู่ในสภาพดี พร้อมใช้งาน รวมถึงสบู่ล้างมือที่เพียงพอ
2) จัดเตรียมอุปกรณ์ล้างมือ เช่น เจลแอลกอฮอล์ ไว้บริเวณทางเข้าห้องเรียน และอาคารต่างๆ ที่มีการใช้งานร่วมกัน
3) กำหนดจุดตรวจคัดกรองอาการป่วยบริเวณทางเข้าสถานศึกษา อาคารเรียน หอพัก พร้อมอุปกรณ์ เช่น เครื่องวัดอุณหภูมิ
4) จัดสถานที่เพื่อเว้นระยะห่างระหว่างบุคคล เช่น การเข้าแถว การเข้าคิว การจัดที่นั่งเรียน การจัดที่นั่งรับประทานอาหาร ตามมาตรการเว้นระยะห่างทางกายภาพ (Physical Distancing)
5) ทำสัญลักษณ์เพื่อเว้นระยะห่างระหว่างบุคคล เช่น จุดตรวจวัดไข้ ก่อนเข้าโรงเรียน แถวรับอาหารกลางวัน จุดล้างมือ เป็นต้น
6) จัดตารางเหลื่อมเวลาการเรียน หรือการพักรับประทานอาหารกลางวัน
7) สำหรับเด็กเล็กที่ยังต้องนอนกลางวัน หรือโรงเรียนในพื้นที่ห่างไกล ที่มีโรงนอน ให้รักษาระยะห่างระหว่างกันอย่างน้อย 1 เมตร โดยไม่ให้ ศีรษะชนกันและแยกอุปกรณ์เครื่องใช้เป็นของส่วนตัว ไม่ใช้ร่วมกัน
8) กำหนดให้มีเจ้าหน้าที่ที่รับผิดชอบการป้องกันควบคุมโรคของสถานศึกษาเพื่อคอยติดต่อประสานงานกับหน่วยงานสาธารณสุขในพื้นที่เมื่อพบผู้ป่วยสงสัย

ที่มา : https://www.thaigov.go.th/news/contents/details/32932
