รัฐบาลไทย-ข่าวทำเนียบรัฐบาล-วธ. นำเทียนพรรษาไปถวาย 10 วัดในกรุงเทพฯ สืบสานประเพณีอันดีงาม  พร้อมเชิญชวนพุทธศาสนิกชน ลด ละ เลิก อบายมุข ตลอดพรรษา  เนื่องในเทศกาลวันอาสาฬหบูชาและเข้าพรรษา 2563

วันศุกร์ที่ 3 กรกฎาคม 2563
พิมพ์
วธ. นำเทียนพรรษาไปถวาย 10 วัดในกรุงเทพฯ สืบสานประเพณีอันดีงาม  พร้อมเชิญชวนพุทธศาสนิกชน ลด ละ เลิก อบายมุข ตลอดพรรษา  เนื่องในเทศกาลวันอาสาฬหบูชาและเข้าพรรษา 2563
วธ. นำเทียนพรรษาไปถวาย 10 วัดในกรุงเทพฯ สืบสานประเพณีอันดีงาม
พร้อมเชิญชวนพุทธศาสนิกชน ลด ละ เลิก อบายมุข ตลอดพรรษา
เนื่องในเทศกาลวันอาสาฬหบูชาและเข้าพรรษา 2563
วธ. นำเทียนพรรษาไปถวาย 10 วัดในกรุงเทพฯ สืบสานประเพณีอันดีงาม
พร้อมเชิญชวนพุทธศาสนิกชน ลด ละ เลิก อบายมุข ตลอดพรรษา
เนื่องในเทศกาลวันอาสาฬหบูชาและเข้าพรรษา 2563
วันที่ 3 กรกฎาคม 2563 ณ อาคารวัฒนธรรมวิศิษฏ์ กระทรวงวัฒนธรรม เขตห้วยขวาง กรุงเทพมหานคร นายอิทธิพล คุณปลื้ม รัฐมนตรีว่าการกระทรวงวัฒนธรรม (รมว.วธ.) เป็นประธานในพิธีปล่อยขบวนรถแห่เทียนพรรษา กิจกรรมส่งเสริมพระพุทธศาสนา เนื่องในเทศกาลวันอาสาฬหบูชาและเข้าพรรษา พุทธศักราช 2563 พร้อมด้วย นายสมเกียรติ ศรลัมพ์ ผู้ช่วยรัฐมนตรีประจำนายกรัฐมนตรี (ปฏิบัติงานกระทรวงวัฒนธรรม) นายปรเมศวร์ งามพิเชษฐ์ ผู้ช่วยรัฐมนตรีประจำกระทรวงวัฒนธรรม นายกฤษศญพงษ์ ศิริ ปลัดกระทรวงวัฒนธรรม นายกิตติพันธ์ พานสุวรรณ อธิบดีกรมการศาสนา ผู้บริหาร ข้าราชการ เจ้าหน้าที่กระทรวงวัฒนธรรม และองค์กรเครือข่ายทางพระพุทธศาสนา เข้าร่วมในพิธี
นายอิทธิพล กล่าวว่า กระทรวงวัฒนธรรม โดยกรมการศาสนา จัดพิธีปล่อยขบวนรถแห่เทียนพรรษา กิจกรรมส่งเสริมพระพุทธศาสนา เนื่องในเทศกาลวันอาสาฬหบูชาและเข้าพรรษา พุทธศักราช 2563 โดยมีหน่วยงานในกระทรวงวัฒนธรรมและองค์กรเครือข่ายร่วมเป็นเจ้าภาพ นำเทียนพรรษาไปถวาย 10 วัด ได้แก่
๑. กรมการศาสนา นำไปถวายที่วัดพรหมวงศาราม เขตดินแดง และวัดปทุมวนาราม เขตปทุมวัน 2. กรมศิลปากร นำไปถวายที่วัดมหาธาตุยุวราชรังสฤษฎิ์ เขตพระนคร 3. กรมส่งเสริมวัฒนธรรม นำไปถวายที่วัดพระราม ๙ กาญจนาภิเษก เขตห้วยขวาง 4. สำนักงานศิลปวัฒนธรรมร่วมสมัย นำไปถวายที่วัดเทพลีลา เขตบางกะปิ
5. สถาบันบัณฑิตพัฒนศิลป์ นำไปถวายที่วัดพระเชตุพนวิมลมังคลาราม เขตพระนคร 6. ศูนย์มานุษยวิทยาสิรินธร (องค์การมหาชน) นำไปถวายที่วัดชัยพฤกษมาลา เขตตลิ่งชัน 7. ศูนย์คุณธรรม (องค์การมหาชน) นำไปถวายที่วัดเสมียนนารี เขตหลักสี่ 8. หอภาพยนตร์ (องค์การมหาชน) นำไปถวายที่วัดปากน้ำ เขตภาษีเจริญ 9. เปรียญธรรมสมาคมแห่งประเทศไทย นำไปถวายที่วัดสามพระยา เขตพระนคร การถวายเทียนพรรษานี้เป็นการสืบสานประเพณีที่สืบเนื่องมาแต่โบราณ เนื่องจากมีความเชื่อว่า การถวายเทียนพรรษา เป็นการนำแสงสว่าง
ความเจริญรุ่งเรืองมาสู่ชีวิต ซึ่งประเพณีดังกล่าวจะเป็นแบบอย่างให้คนรุ่นใหม่ได้ศึกษา อีกทั้งยังเป็นการสืบสานประเพณีที่ดีงามเหล่านี้ต่อไป
การจัดกิจกรรมทางพระพุทธศาสนา เนื่องในเทศกาลวันอาสาฬหบูชาและเข้าพรรษาปีนี้ จัดขึ้นระหว่างวันที่ ๒๙ มิถุนายน – ๖ กรกฎาคม ๒๕๖๓ ทั้งในส่วนกลางและส่วนภูมิภาค โดยกรมการศาสนา ได้ร่วมกับคณะสงฆ์กรุงเทพมหานคร หน่วยงานภาครัฐ ภาคเอกชน และองค์กรเครือข่ายทางพระพุทธศาสนา ร่วมกันจัดกิจกรรมตามความพร้อมของแต่ละจังหวัด เช่น พิธีหล่อเทียน การแห่เทียนพรรษา การถวายเทียนพรรษา การทำบุญตักบาตร การแสดงพระธรรมเทศนา พิธีเวียนเทียน การปฏิบัติธรรม การประดับธงชาติและธงธรรมจักร การจัดนิทรรศการ
วันสำคัญทางพระพุทธศาสนา รวมทั้งรณรงค์ให้พุทธศาสนิกชนรักษาศีล ลด ละ เลิก อบายมุข ตลอดพรรษา
โดยการจัดกิจกรรมทุกประเภทได้ปฏิบัติตามคำแนะนำการป้องกันควบคุมโรคไวรัสโคโรนา สายพันธุ์ใหม่ 2019 (COVID-19)
.....................................

ที่มา : https://www.thaigov.go.th/news/contents/details/33103
