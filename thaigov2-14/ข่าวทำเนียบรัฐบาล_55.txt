รัฐบาลไทย-ข่าวทำเนียบรัฐบาล-นายกรัฐมนตรีชี้แจงการก่อหนี้และการใช้งบประมาณสอดคล้องกับสถานการณ์ เน้นงบประมาณเพื่อประชาชน ยืนยันการใช้เงินต้องโปร่งใสแม้ในช่วงจำเป็นเร่งด่วน

วันศุกร์ที่ 3 กรกฎาคม 2563
พิมพ์
นายกรัฐมนตรีชี้แจงการก่อหนี้และการใช้งบประมาณสอดคล้องกับสถานการณ์ เน้นงบประมาณเพื่อประชาชน ยืนยันการใช้เงินต้องโปร่งใสแม้ในช่วงจำเป็นเร่งด่วน
นายกรัฐมนตรีชี้แจงการก่อหนี้และการใช้งบประมาณสอดคล้องกับสถานการณ์ เน้นงบประมาณเพื่อประชาชน ยืนยันการใช้เงินต้องโปร่งใสแม้ในช่วงจำเป็นเร่งด่วน
วันนี้ (3 ก.ค. 63) เวลา 18.00 น. ณ. ห้องประชุมสุริยัน สัปปายะสภาสถาน  พลเอกประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ชี้แจงในการประชุมสภาผู้แทนราษฎรเพื่อพิจารณาร่างพ.ร.บ. งบประมาณรายจ่ายประจำปีงบประมาณ พ.ศ. 2564
นายกรัฐมนตรีชี้แจงการก่อหนี้ เพราะนำมาใช้ในการพัฒนาประเทศ เน้นช่วยเหลือประชาชน ประเทศไทยมีการพัฒนาต่อเนื่อง จำนวนประชากรเพิ่มมากขึ้น ชุมชนเมืองขยายและเพิ่มจำนวนมากขึ้น ดังนั้น การใช้จ่ายงบประมาณของภาครัฐก็ย่อมเพิ่มขึ้นตามด้วย  นายกรัฐมนตรียังได้เปิดเผยสัดส่วนหนี้สาธารณะ ตั้งแต่ปี 2556 อยู่ที่ร้อยละ 42.1  ปี 2557  ร้อยละ 43 ปี 2558 ภายใต้การบริหารรัฐบาล คสช. ลดลงเหลือร้อยละ 42  ต่อมาปี 2559 ลดลงเหลือร้อยละ 41 ปี  มาถึงปี 2560 อยู่ที่ร้อยละ 41.78 ปี 2561 อยู่ที่ร้อยละ 41.95  ปีที่ผ่านมา 2562 ลดลงอีกอยู่ที่ร้อยละ 41.10 ซึ่งเป็นผลจากการบริหารหนี้สาธารณะ ในเดือนพฤกษาคม เพิ่มขึ้นมา ร้อยละ 44.01 เหตุหนี้สาธารณะเพิ่มขึ้นเพราะมีการกู้เงินเพื่อแก้ปัญาโควิด-19 และนำมาใช้เพื่อฟื้นฟูอีกราว 5 แสน 5 หมื่นล้านบาท ทั้งหมดนี้เพื่อดูแลประชาชน  หากสถานการณ์โควิด-19 ดีขึ้นก็อาจเก็บรายได้ประเทศเพิ่มได้มากขึ้น รวมทั้งต้องมีวิธีบริหารจัดการแผนการ/โครงงานตามวงเงินที่มีอยู่ตามหลักการบริหาร   นายกรัฐมนตรียังกล่าวถึงหลักการงบประมาณว่า กรณีหน่วยรับงบประมาณที่ได้รับจัดสรรไม่เพียงพอ ตามระเบียบ บริหารงบประมาณ 2562 หน่วยรับงบประมาณสามาถปรับแผนการใช้จ่ายงบประมาณ โดยชะลอ ยกเลิกรายการที่ล่าช้า หมดความจำเป็น ไม่พร้อม หรือใช้จ่ายจากงบประมาณที่เหลือจ่ายจากโครงการที่บรรลุวัตถุประสงค์แล้ว    สำหรับการแก้ไขเยียวยาโควิด-19 ใช้จากงบกลาง รายการบรรเทาค่าใช้จ่ายปัญหาและเยียวยาผู้ได้รับผลกระทบจากการระบาดโรคไวรัสโคโรนา 2019  สำหรับกรณีอื่นๆสามารถใช้จ่ายกรณีฉุกเฉินและจำเป็น
นายกรัฐมนตีย้ำว่า ประเทศไทยมีทั้งโอกาสและ ศักยภาพ และการพัฒนาเส้นทางคมนาคม ประชาชนทุกคนใช้ประโยชน์ถือเป็นความเท่าเทียมเช่นเดียวความเท่าเทียมทางกฎหมาย  สร้างความเป็นธรรมด้วยการดูแลผู้มีรายได้น้อย รวมทั้งการจ้างงานจากงบประมาณ เพื่อการฟื้นฟู รวมทั้งมาตรการร่วมกับธนาคารพาณิชย์ สถาบันการเงินพิเศษ เพื่อดูแล SMEs  พร้อมเตรียมแนวทางแก้ไขปัญหาเศรษฐกิจ หากการผ่อนคลายระยะ 5 เป็นไปด้วยดี ก็มองถึงการลงทุน ส่งเสริมการจ้างงานซึ่งรัฐบาลได้กำหนดแผนงานอย่างเป็นขั้นเป็นตอน
นายกรัฐมนตรียังชี้แจงในฐานะหัวหน้ารัฐบาล ยืนยันไม่เคยก้าวล่วงการทำงานของกระทรวง เพียงมอบแนวทางปฎิบัติ ส่วนนโยบายต่าง ๆ ก็ดำเนินการผ่านมติคณะรัฐมนตรี ทุกรัฐบาลมีการกู้ก่อหนี้ตามการเติบโตของการใช้งบประมาณ ขอให้มั่นใจว่า แม้ในช่วงเวลาที่มีความจำเป็นเร่งด่วน การใช้งบประมาณยังต้องเน้นความโปร่งใส
....................

ที่มา : https://www.thaigov.go.th/news/contents/details/33123
