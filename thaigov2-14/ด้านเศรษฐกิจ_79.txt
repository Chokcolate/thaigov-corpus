รัฐบาลไทย-ข่าวทำเนียบรัฐบาล-กระทรวงเกษตรฯ วางแผนเพิ่มพื้นที่กักเก็บน้ำ สำหรับใช้เป็นแหล่งน้ำต้นทุนเพื่อการอุปโภค-บริโภค ช่วยเหลือการเกษตร และบรรเทาอุทกภัย

วันอาทิตย์ที่ 5 กรกฎาคม 2563
กระทรวงเกษตรฯ วางแผนเพิ่มพื้นที่กักเก็บน้ำ สำหรับใช้เป็นแหล่งน้ำต้นทุนเพื่อการอุปโภค-บริโภค ช่วยเหลือการเกษตร และบรรเทาอุทกภัย
กระทรวงเกษตรฯ วางแผนเพิ่มพื้นที่กักเก็บน้ำ สำหรับใช้เป็นแหล่งน้ำต้นทุนเพื่อการอุปโภค-บริโภค ช่วยเหลือการเกษตร และบรรเทาอุทกภัย
นายเฉลิมชัย ศรีอ่อน รัฐมนตรีว่าการกระทรวงเกษตรและสหกรณ์ ตรวจเยี่ยมการก่อสร้างอ่างเก็บน้ำคลองหิน ต.คลองหิน อ.อ่าวลึก จ.กระบี่ โดยอ่างเก็บน้ำดังกล่าวมีความจุที่ระดับน้ำเก็บกัก 13.37 ล้าน ลบ.ม. ซึ่งกระทรวงเกษตรและสหกรณ์ โดยกรมชลประทาน มีแผนดำเนินการก่อสร้างภายในปี 2564 - 2566
"หากดำเนินการก่อสร้างอ่างเก็บน้ำคลองหินแล้วเสร็จ จะช่วยเป็นแหล่งน้ำต้นทุนสำหรับการอุปโภค-บริโภค และช่วยเหลือการเกษตรในพื้นที่ อีกทั้งยังเป็นการช่วยบรรเทาอุทกภัยในพื้นที่ตำบลคลองหินและบริเวณใกล้เคียง นอกจากนี้ ยังเป็นแหล่งเพาะพันธุ์สัตว์น้ำ เพื่อให้ราษฎรได้สามารถทำประโยชน์หรือมีอาชีพทำกินอีกทางหนึ่งด้วย” นายเฉลิมชัย กล่าว
ทั้งนี้ กระทรวงเกษตรฯ โดยกรมชลประทาน ได้ดำเนินการศึกษาความเหมาะสมของโครงการ (PR) อ่างเก็บน้ำแล้วเสร็จ ตั้งแต่ปี 2560 และมีแผนดำเนินการศึกษาความเหมาะสมโครงการระบบส่งน้ำ ในปี 2564 บริเวณพื้นที่การเกษตรตำบลคลองหิน ด้านเหนืออ่างเก็บน้ำ และจะพิจารณาก่อสร้างระบบส่งน้ำด้วยการสูบน้ำ (PUMPING) และวิธีแรงโน้มถ่วง (GRAVITY) ต่อไป

ที่มา : https://www.thaigov.go.th/news/contents/details/33140
