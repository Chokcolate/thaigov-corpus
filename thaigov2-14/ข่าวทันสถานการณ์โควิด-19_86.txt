รัฐบาลไทย-ศธ.แจ้งยกเลิกแนวทางการจัดประชุม อบรม สัมมนา และจัดกิจกรรมต่างๆ ที่จำกัดจำนวนคน โดยผ่อนปรนให้จัดประชุมคนจำนวนมากได้แล้ว [กระทรวงศึกษาธิการ]

วันพฤหัสบดีที่ 2 กรกฎาคม 2563
พิมพ์
ศธ.แจ้งยกเลิกแนวทางการจัดประชุม อบรม สัมมนา และจัดกิจกรรมต่างๆ ที่จำกัดจำนวนคน โดยผ่อนปรนให้จัดประชุมคนจำนวนมากได้แล้ว [กระทรวงศึกษาธิการ]
ศธ.แจ้งยกเลิกแนวทางการจัดประชุม อบรม สัมมนา และจัดกิจกรรมต่างๆ ที่จำกัดจำนวนคน โดยผ่อนปรนให้จัดประชุมคนจำนวนมากได้แล้ว
นายประเสริฐ บุญเรือง ปลัดกระทรวงศึกษาธิการ ลงนามในหนังสือถึงศึกษาธิการจังหวัด แจ้งยกเลิกแนวทางการจัดประชุม อบรม สัมมนา และจัดกิจกรรมต่าง ๆ โดยยกเลิก แนวปฏิบัติตามหนังสือกระทรวงศึกษาธิการ ด่วนที่สุด ที่ ศธ 02145/655 ลงวันที่ 2 มีนาคม 2563 กรณีการจัดการประชุม อบรม สัมมนา และจัดกิจกรรมต่าง ๆ หากมีจำนวนผู้เข้าร่วม 50-100 คน ให้เสนอขออนุญาตหัวหน้าส่วนราชการพิจารณาอนุญาต และผู้เข้าร่วม 100 คนขึ้นไป ให้เสนอรัฐมนตรีว่าการกระทรวงศึกษาธิการอนุญาต
เนื่องจากสถานการณ์การแพร่ระบาดของโรคโควิด-19 ดีขึ้นตามลำดับ จึงผ่อนปรนให้สามารถจัดประชุม อบรม สัมมนา และจัดกิจกรรมต่าง ๆ ได้ตามปกติ โดยเน้นการเว้นระยะห่างทางสังคม (Social Distancing) และปฏิบัติตามแนวทางของกระทรวงสาธารณสุขและมติคณะรัฐมนตรี อย่างเคร่งครัด

ที่มา : https://www.thaigov.go.th/news/contents/details/33081
