รัฐบาลไทย-ข่าวทำเนียบรัฐบาล-อนุญาตเข้าทำประโยชน์ในที่ดิน ส.ป.ก. ปลูกไม้เศรษฐกิจได้

วันอังคารที่ 14 กรกฎาคม 2563
พิมพ์
อนุญาตเข้าทำประโยชน์ในที่ดิน ส.ป.ก. ปลูกไม้เศรษฐกิจได้
วันอังคารที่ 14 กรกฎาคม 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบกำหนดให้ที่ดินในเขตปฏิรูปที่ดิน หรือ ส.ป.ก. และที่ดินในเขตปฏิรูปที่ดินที่อยู่อาศัย เป็นที่ดินที่ได้รับอนุญาตให้ทำประโยชน์สามารถปลูกไม้มีค่า โดยไม่ถือว่าเป็นไม้หวงห้าม ทำให้เกษตรกรและประชาชนปลูกไม้มีค่าและตัดขายได้ตามกฎหมาย รวมทั้งยังทำไม้ในพื้นที่ ส.ป.ก. ได้อย่างสะดวกยิ่งขึ้น ช่วยสร้างแรงจูงใจให้เกษตรกรที่ได้รับหนังสืออนุญาตให้ทำประโยชน์ในเขต ส.ป.ก. ร่วมมือกับรัฐบาลสร้างมูลค่าเพิ่มให้กับไม้ที่ปลูกช่วยเพิ่มพื้นที่ป่าเศรษฐกิจและพื้นที่สีเขียวได้อย่างเป็นรูปธรรม นอกจากนี้ ไม้ที่ปลูกยังสามารถใช้เป็นหลักทรัพย์ค้ำประกันทางธุรกิจ หรือการขอสินเชื่อเพื่อให้เจ้าของไม้ต่อยอดสร้างรายได้และเป็นมรดกให้แก่ครอบครัวได้อีกด้วย
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/33352
