รัฐบาลไทย-ข่าวทำเนียบรัฐบาล-ขยายระยะเวลาการรับสมัครบุคคลเพื่อเข้ารับการพิจารณาคัดเลือกให้เป็นบุคคลที่สมควรได้รับ การเสนอชื่อเป็นผู้ว่าการธนาคารแห่งประเทศไทย

วันพฤหัสบดีที่ 25 มิถุนายน 2563
พิมพ์
ขยายระยะเวลาการรับสมัครบุคคลเพื่อเข้ารับการพิจารณาคัดเลือกให้เป็นบุคคลที่สมควรได้รับ การเสนอชื่อเป็นผู้ว่าการธนาคารแห่งประเทศไทย
ในวันนี้คณะกรรมการคัดเลือกผู้ว่าการธนาคารแห่งประเทศไทยมีมติให้ขยายระยะเวลารับสมัครบุคคลเพื่อเข้ารับการพิจารณาคัดเลือกให้เป็นบุคคลที่สมควรได้รับการเสนอชื่อเป็นผู้ว่าการธนาคารแห่งประเทศไทย ตั้งแต่วันที่ 26 มิถุนายน ถึง 10 กรกฎาคม2563
นายรังสรรค์ ศรีวรศาสตร์ ประธานกรรมการคัดเลือกผู้ว่าการธนาคารแห่งประเทศไทย ได้เปิดเผยว่า ในวันนี้คณะกรรมการคัดเลือกผู้ว่าการธนาคารแห่งประเทศไทย (คณะกรรมการคัดเลือกฯ) ได้มีมติให้ขยายระยะเวลารับสมัครบุคคลเพื่อเข้ารับการพิจารณาคัดเลือกให้เป็นบุคคลที่สมควรได้รับการเสนอชื่อเป็นผู้ว่าการธนาคารแห่งประเทศไทย ตั้งแต่วันที่ 26 มิถุนายน ถึง 10 กรกฎาคม 2563 เพื่อเปิดโอกาสให้ผู้สนใจสมัครเข้ารับการพิจารณาคัดเลือกให้เป็นบุคคลที่สมควรได้รับการเสนอชื่อเป็นผู้ว่าการธนาคารแห่งประเทศไทยมีความหลากหลายมากยิ่งขึ้น อันจะเป็นประโยชน์ต่อการพิจารณาของคณะกรรมการคัดเลือกฯ
ทั้งนี้ รายละเอียดต่าง ๆ ให้เป็นไปตามประกาศคณะกรรมการคัดเลือกผู้ว่าการธนาคารแห่งประเทศไทย เรื่อง การรับสมัครบุคคลเพื่อเข้ารับการพิจารณาคัดเลือกให้เป็นบุคคลที่สมควรได้รับการเสนอชื่อเป็นผู้ว่าการธนาคารแห่งประเทศไทย ประกาศ ณ วันที่ 22 พฤษภาคม 2563 โดยผู้สนใจสามารถเรียกดูข้อมูลและพิมพ์ใบสมัครได้ที่ เว็บไซต์ http://www.mof.go.th http://www.fpo.go.th หรือ http://www.bot.or.th หรือสอบถามรายละเอียดเพิ่มเติมได้ที่ สำนักนโยบายระบบการเงินและสถาบันการเงิน สำนักงานเศรษฐกิจการคลัง หมายเลขโทรศัพท์ 0-2273-9020 ต่อ 3209 หรือ 3238

ที่มา : https://www.thaigov.go.th/news/contents/details/32774
