รัฐบาลไทย-ข่าวทำเนียบรัฐบาล-ปลัดกอบชัยฯ เยี่ยมและให้กำลังใจผู้ประกอบการในโครงการ Cloud Kitchen Food Truck ออกร้าน ณ ตลาดสดรวมใจ อิมแพ็ค เมืองทองธานี

วันศุกร์ที่ 10 กรกฎาคม 2563
พิมพ์
ปลัดกอบชัยฯ เยี่ยมและให้กำลังใจผู้ประกอบการในโครงการ Cloud Kitchen Food Truck ออกร้าน ณ ตลาดสดรวมใจ อิมแพ็ค เมืองทองธานี
ปลัดกอบชัยฯ เยี่ยมและให้กำลังใจผู้ประกอบการในโครงการ Cloud Kitchen Food Truck ออกร้าน ณ ตลาดสดรวมใจ อิมแพ็ค เมืองทองธานี
วันนี้ (10 กรกฎาคม 2563) นายกอบชัย สังสิทธิสวัสดิ์ ปลัดกระทรวงอุตสาหกรรม พร้อมด้วย นายสหวัฒน์ โสภา ผู้ช่วยปลัดกระทรวงอุตสาหกรรม เยี่ยมชมพร้อมให้กำลังใจผู้ประกอบการในโครงการ Cloud Kitchen Food Truck โดยมี นายชนินทร์ วัฒนพฤกษา ประธานฟู๊ดทรัคคลัสเตอร์ประเทศไทย นายภิญโญ ทองเจือ ผู้บริหารบริษัท บางกอกแลนด์ เอเจนซี่ จำกัด นายทวีศักดิ์ ธีระเกียรติกำจร ที่ปรึกษาประธานกรรมการอิมแพค เอ็กฮิบิชั่น เมเนจเม้นต์ จำกัด นายสุรพงษ์ วัฒนานนท์ ผู้บริหารระดับสูง Antz by Happy Ventures ให้การต้อนรับ ณ บริเวณตลาดสดรวมใจ อิมแพ็ค เมืองทองธานี
สำหรับโครงการ Cloud Kitchen Food Truck เป็นโครงการช่วยเหลือผู้ประกอบการธุรกิจอาหารเคลื่อนที่ หรือ ฟู้ดทรัค ผ่านการขายในแพลตฟอร์มออนไลน์ เชื่อมกับ 3 กลุ่มเป้าหมาย ได้แก่ 1. ผู้ประกอบการฟู้ดทรัค ผ่านการพัฒนาทักษะการสร้างแบรนด์และการบริหารยอดสั่งซื้อ 2. ดิจิทัลแพลทฟอร์ม หรือแอปพลิเคชันเดลิเวอรี่ โดยสร้างความร่วมมือในการปรับฟังก์ชันให้รองรับการบริการของธุรกิจอาหารเคลื่อนที่ และ 3. ผู้รับจ้างขนส่งสินค้า/อาหาร (Rider) ซึ่งเป็นการช่วยเหลือกลุ่มคนว่างงานให้มีรายได้จากการส่งอาหาร โดยกิจกรรมดังกล่าว จัดขึ้นระหว่างวันที่ 10-16 กรกฎาคม 2563 ภายในงานมีร้านอาหาร Food Truck ต่าง ๆ เข้าร่วม อาทิ สเต็กฅน"กาง"แจ้ง , Sweet Meeting , คุณนายไข่ขยี้ ,สุขสันต์พิชซ่า , Pan Am หอยทอดกระทะร้อน, กาก กากหมูพ่นไฟ อินดี้โรตี ชาชัก สตูล และเครื่องดื่มให้เลือกซื้อมากมาย

ที่มา : https://www.thaigov.go.th/news/contents/details/33298
