รัฐบาลไทย-ข่าวทำเนียบรัฐบาล-วว. รับมอบโล่ประกาศเกียรติคุณจากนายกรัฐมนตรี ในฐานะหน่วยงานสำคัญสนับสนุน R&amp;D อุปกรณ์การจราจร อำนวยความปลอดภัยทางถนน ที่ผลิตจากยางพารา

วันพฤหัสบดีที่ 2 กรกฎาคม 2563
วว. รับมอบโล่ประกาศเกียรติคุณจากนายกรัฐมนตรี ในฐานะหน่วยงานสำคัญสนับสนุน R&D อุปกรณ์การจราจร อำนวยความปลอดภัยทางถนน ที่ผลิตจากยางพารา
วว. รับมอบโล่ประกาศเกียรติคุณจากนายกรัฐมนตรี ในฐานะหน่วยงานสำคัญสนับสนุน R&D อุปกรณ์การจราจร อำนวยความปลอดภัยทางถนน ที่ผลิตจากยางพารา
พลเอกประยุทธ์ จันทร์โอชา นายกรัฐมนตรี มอบโล่ประกาศเกียรติคุณ ให้แก่ ดร.ชุติมา เอี่ยมโชติชวลิต ผู้ว่าการสถาบันวิจัยวิทยาศาสตร์และเทคโนโลยีแห่งประเทศไทย (วว.) กระทรวงการอุดมศึกษา วิทยาศาสตร์ วิจัยและนวัตกรรม (อว.) ในฐานะที่ วว. เป็นหน่วยงานสำคัญในการสนับสนุนการวิจัยและพัฒนา อุปกรณ์ทางด้านการจราจร และอำนวยความปลอดภัยทางถนนที่ผลิตจากยางพารา เนื่องในพิธีลงนามบันทึกข้อตกลงความร่วมมือ เรื่อง “อุปกรณ์ทางด้านการจราจรและอำนวยความปลอดภัยทางถนนที่ผลิตจากยางพารา เพื่อนำไปใช้ประโยชน์ในหน่วยงานภาครัฐ” ระหว่าง กระทรวงคมนาคม กับ กระทรวงเกษตรและสหกรณ์ โอกาสนี้ นายวิรัช จันทรา รองผู้ว่าการบริการอุตสาหกรรม และ ดร.อาณัติ หาทรัพย์ ผอ.ศูนย์ทดสอบมาตรฐานระบบราง วว. ร่วมเป็นเกียรติด้วย เมื่อวันที่ 12 มิถุนายน 2563 ณ ตึกสันติไมตรี ทำเนียบรัฐบาล
ทั้งนี้ วว. และ กรมทางหลวงชนบท กระทรวงคมนาคม ได้ลงนามบันทึกความร่วมมือและดำเนินโครงการในการพัฒนาและทดสอบอุปกรณ์ทางด้านการจราจรและความปลอดภัยทางถนน เพื่อใช้ประโยชน์ในหน่วยงานภาครัฐ ซึ่ง วว. มีบทบาทสำคัญในการให้คำปรึกษาและประเมินสมรรถนะด้านความปลอดภัยทางถนนของอุปกรณ์ทางด้านจราจรที่ผลิตจากยางพารา เช่น แผ่นยางพาราครอบกำแพงคอนกรีต หรือ Rubber Fender Barrier เพื่อเพิ่มความปลอดภัยทางถนนและส่งเสริมการใช้ยางพาราภายในประเทศให้มากขึ้น
ข้อมูลข่าวโดย : สถาบันวิจัยวิทยาศาสตร์และเทคโนโลยีแห่งประเทศไทย (วว.)
เผยแพร่ : จิรายุ รุจิพงษ์วาที
ส่วนสื่อสารองค์กร
กระทรวงการอุดมศึกษา วิทยาศาสตร์ วิจัยและนวัตกรรม
โทรศัพท์ 0 2333 3700 ต่อ 3728 - 3732 โทรสาร 0 2333 3834
Facebook : @MHESIThailand
Call Center โทร.1313

ที่มา : https://www.thaigov.go.th/news/contents/details/33027
