รัฐบาลไทย-ข่าวทำเนียบรัฐบาล-ทส.ประชุมคณะกรรมการอุทยานแห่งชาติ ครั้งที่ 1/2563

วันจันทร์ที่ 29 มิถุนายน 2563
พิมพ์
ทส.ประชุมคณะกรรมการอุทยานแห่งชาติ ครั้งที่ 1/2563
นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานการประชุมคณะกรรมการอุทยานแห่งชาติ ครั้งที่ 1/2563
ทส.ประชุมคณะกรรมการอุทยานแห่งชาติ ครั้งที่ 1/2563
วันนี้ (29 มิ.ย. 63) เวลา 9.00 น. นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานการประชุมคณะกรรมการอุทยานแห่งชาติ ครั้งที่ 1/2563 เพื่อพิจารณาเกี่ยวกับการพิจารณาปิดอุทยานแห่งชาติและวนอุทยานทุกแห่งไม่น้อยกว่า 2 เดือน เพื่อฟื้นฟูธรรมชาติ แนวทางการกำหนดอัตราค่าบริการเข้าไปในอุทยานแห่งชาติ วนอุทยาน สวนพฤกษศาสตร์ หรือสวนรุกขชาติ การกำหนดบริเวณพื้นที่เป็นวนอุทยาน จำนวน 91 แห่ง ตามมาตรา 63 แห่งพระราชบัญญัติอุทยานแห่งชาติ พ.ศ. 2562 แต่งตั้งคณะอนุกรรมการอุทยานแห่งชาติ เพื่อตรวจสอบและพิจารณากรณีมหาวิทยาลัยเชียงใหม่ขอให้เพิกถอนอุทยานแห่งชาติดอยสุเทพ-ปุย ในส่วนพื้นที่ทับซ้อนกับพื้นที่มหาวิทยาลัยเชียงใหม่ใช้ประโยชน์ การแก้ไขปัญหาการทับซ้อนของพื้นที่ในอุทยานแห่งชาติทับลานตามคำวินิจฉัยและข้อเสนอแนะของผู้ตรวจการแผ่นดิน และแนวทางการพัฒนาอุทยานแห่งชาติ การปรับปรุงสิ่งอำนวยความสะดวกและอารยสถาปัตย์ในพื้นที่อุทยานแห่งชาติ โดยมีนายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม และคณะผู้บริหาร ทส. เข้าร่วมประชุมฯ ณ ห้องประชุม 202 กระทรวงทรัพยากรธรรมชาติและสิ่งแวดล้อม

ที่มา : https://www.thaigov.go.th/news/contents/details/32868
