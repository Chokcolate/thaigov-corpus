รัฐบาลไทย-ข่าวทำเนียบรัฐบาล-วราวุธ ตรวจอช.เขาสามร้อยยอด หลังเปิดต้อนรับนักท่องเที่ยว

วันอังคารที่ 7 กรกฎาคม 2563
พิมพ์
วราวุธ ตรวจอช.เขาสามร้อยยอด หลังเปิดต้อนรับนักท่องเที่ยว
นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วยนายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม และคณะผู้บริหาร ทส. ลงพื้นที่ตรวจเยี่ยมการปฏิบัติงานของเจ้าหน้าที่ในการคัดกรองนักท่องเที่ยวตามมาตรการป้องกัน
วราวุธ ตรวจอช.เขาสามร้อยยอด หลังเปิดต้อนรับนักท่องเที่ยว
วันที่ 5 ก.ค. 63 เวลา 15.00 น. นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วยนายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม และคณะผู้บริหาร ทส. ลงพื้นที่ตรวจเยี่ยมการปฏิบัติงานของเจ้าหน้าที่ในการคัดกรองนักท่องเที่ยวตามมาตรการป้องกันการแพร่ระบาดของโรคติดเชื้อไวรัสโคโรน่า 2019 (Covid-19) พร้อมรณรงค์การงดใช้ถุงพลาสติกบริเวณร้านค้าอุทยานแห่งชาติ และปลูกต้นเกด ณ อุทยานแห่งชาติเขาสามร้อยยอด จังหวัดประจวบคีรีขันธ์
นายวราวุธ ศิลปอาชา กล่าวว่า สถานที่ท่องเที่ยวบางแห่ง สิ่งที่ดีที่สุดคือการรักษาสภาพให้คงอยู่ตามสภาพที่เคยเป็นเพื่อได้พบสิ่งที่เป็นธรรมชาติ ในพื้นที่จังหวัดเพชรบุรีและประจวบคีรีขันธ์นั้น เป็นพื้นที่ที่มีทรัพยากรธรรมชาติที่อุดมสมบูรณ์และมีสถานที่ท่องเที่ยวที่สวยงามมากมาย อาทิ ถ้ำพระยานคร ศูนย์ศึกษาธรรมชาติ (บึงบัว) ในเขตอุทยานแห่งชาติเขาสามร้อยยอด ซึ่งในวันนี้เป็นการตรวจเยี่ยมการปฏิบัติงานของเจ้าหน้าที่ และระบบการจองล่วงหน้าผ่านแอพพลิเคชั่น หลังจากการเปิดอุทยานแห่งชาติทั่วประเทศ โดยจะมีการติดตามผลการดำเนินงานว่ามีข้อจำกัดและปัญหาอุปสรรคอย่างไรบ้าง เพื่อจะได้เร่งแก้ไขและอำนวยความสะดวกให้กับประชาชนต่อไป

ที่มา : https://www.thaigov.go.th/news/contents/details/33165
