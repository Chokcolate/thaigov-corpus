รัฐบาลไทย-ข่าวทำเนียบรัฐบาล-​นายกรัฐมนตรีและภริยาถวายเทียนพรรษาแด่สมเด็จพระสังฆราช เนื่องในเทศกาลเข้าพรรษา ประจำปี 2563

วันศุกร์ที่ 3 กรกฎาคม 2563
พิมพ์
​นายกรัฐมนตรีและภริยาถวายเทียนพรรษาแด่สมเด็จพระสังฆราช เนื่องในเทศกาลเข้าพรรษา ประจำปี 2563
​นายกรัฐมนตรีและภริยาถวายเทียนพรรษาแด่สมเด็จพระสังฆราช เนื่องในเทศกาลเข้าพรรษา ประจำปี 2563
วันนี้ เวลา 09.00 น. พลเอกประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหมพร้อมนางนราพร จันทร์โอชา ภริยา เข้าเฝ้า ฯ สมเด็จพระอริยวงศาคตญาณ   สมเด็จพระสังฆราช สกลมหาสังฆปริณายก  ณ วัดราชบพิธสถิตมหาสีมาราม  และสมเด็จพระวันรัต ณ วัดบวรนิเวศราชวรวิหาร เพื่อถวายเทียนพรรษาและเครื่องสักการะ เนื่องในเทศกาลเข้าพรรษา ประจำปี 2563
โอกาสนี้ นายกรัฐมนตรีและภริยา พร้อมด้วย พล.อ.ประวิตร วงษ์สุวรรณ รองนายกรัฐมนตรี นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงสาธารณสุข  นายเทวัญ ลิปตพัลลภ รัฐมนตรีประจำสำนักนายกรัฐมนตรี และนายดิสทัต โหตระกิตย์ เลขาธิการนายกรัฐมนตรี  ถวายเครื่องสักการะเทียนพรรษา ผ้าไตร เครื่องไทยธรรม เนื่องในเทศกาลเข้าพรรษา ประจำปี 2563 แด่สมเด็จพระอริยวงศาคตญาณ สมเด็จพระสังฆราช สกลมหาสังฆปริณายก ณ พระวิหาร วัดราชบพิธสถิตมหาสีมา  โอกาสนี้ สมเด็จพระสังฆราชประทานพรให้นายกรัฐมนตรีและภริยา รองนายกรัฐมนตรี และรัฐมนตรีประจำสำนักนายกรัฐมนตรี เลขาธิการนายกรัฐมนตรี  ให้มีสุขภาพแข็งแรง พร้อมประทานกำลังใจคณะรัฐบาลในการปฏิบัติหน้าที่ด้วย
จากนั้น นายกรัฐมนตรี และภริยา เดินทางต่อไป วัดบวรนิเวศวิหาร เขตพระนคร กรุงเทพฯ   เพื่อถวายเครื่องสักการะ เทียนพรรษา ผ้าไตรจีวรเครื่องไทยธรรม แด่สมเด็จพระวันรัต เจ้าอาวาสวัดบวรนิเวศราชวรวิหาร เนื่องในเทศกาลเข้าพรรษา ประจำปี 2563 ด้วย
********************
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/33087
