รัฐบาลไทย-ข่าวทำเนียบรัฐบาล-กรมบัญชีกลางแจ้งกำหนดการจ่ายเงินเดือนข้าราชการ ลูกจ้างประจำ และผู้รับบำนาญ ปี พ.ศ. 2563

วันศุกร์ที่ 3 กรกฎาคม 2563
พิมพ์
กรมบัญชีกลางแจ้งกำหนดการจ่ายเงินเดือนข้าราชการ ลูกจ้างประจำ และผู้รับบำนาญ ปี พ.ศ. 2563
ตามมติที่ประชุม ครม. เมื่อวันที่ 30 มิ.ย.2563 ได้พิจารณาเกี่ยวกับเรื่องการกำหนดวันหยุดราชการเพื่อชดเชยวันหยุดในช่วงเทศกาลสงกรานต์ ประจำปี พ.ศ. 2563 โดยกำหนดให้วันจันทร์ที่ 27 กรกฎาคม 2563 เป็นวันหยุดราชการเพื่อชดเชยวันหยุดในช่วงเทศกาลสงกรานต์
นางสาวิลาวรรณ พยาน้อย รองอธิบดีกรมบัญชีกลาง ในฐานะโฆษกกรมบัญชีกลาง เปิดเผยว่า ตามมติที่ประชุมคณะรัฐมนตรี (ครม.) เมื่อวันที่ 30 มิถุนายน 2563 ได้พิจารณาเกี่ยวกับเรื่องการกำหนดวันหยุดราชการเพื่อชดเชยวันหยุดในช่วงเทศกาลสงกรานต์ ประจำปี พ.ศ. 2563 โดยกำหนดให้วันจันทร์ที่ 27 กรกฎาคม 2563 เป็นวันหยุดราชการเพื่อชดเชยวันหยุดในช่วงเทศกาลสงกรานต์ ประจำปี พ.ศ. 2563 จำนวน 1 วัน กรมบัญชีกลางได้ปรับการจ่ายเงินในเดือนกรกฎาคม 2563 ให้เร็วขึ้น จากเดิมการจ่ายเงินเดือนข้าราชการและลูกจ้างประจำ กำหนดจ่ายในวันที่ 27 กรกฎาคม 2563 เปลี่ยนเป็นวันที่ 24 กรกฎาคม 2563 ส่วนการจ่ายเงินสำหรับผู้รับบำนาญ จากเดิมกำหนดจ่ายในวันที่ 24 กรกฎาคม 2563 เปลี่ยนเป็นวันที่ 22 กรกฎาคม 2563  ซึ่งเป็นไปตามระเบียบและวิธีปฏิบัติ    ในการจ่ายเงินเดือน ที่กำหนดให้จ่ายก่อน 3 วันทำการสุดท้ายของเดือน และการจ่ายเงินบำนาญที่กำหนดให้จ่ายก่อน 5 วันทำการสุดท้ายของเดือน สำหรับการจ่ายเงินเดือนข้าราชการ ลูกจ้างประจำและผู้รับบำนาญในเดือนถัดไปจะยังคงกำหนดจ่ายตามปฏิทินการจ่ายเดิม ดังนี้
ปฏิทินการจ่ายเงินเดือนข้าราชการ ลูกจ้างประจำ และบำนาญ ปี พ.ศ. 2563
เดือน                     วันที่โอนเงินเข้าบัญชี
บำนาญ    ข้าราชการและลูกจ้างประจำ
มกราคม                       24 ม.ค.         28 ม.ค.
กุมภาพันธ์            21 ก.พ.         25 ก.พ.
มีนาคม            24 มี.ค.         26 มี.ค.
เมษายน            23 เม.ย.         27 เม.ย.
พฤษภาคม            22 พ.ค.         26 พ.ค.
มิถุนายน            23 มิ.ย.         25 มิ.ย.
กรกฎาคม            22 ก.ค.         24 ก.ค.
สิงหาคม            24 ส.ค.        26 ส.ค.
กันยายน            23 ก.ย.         25 ก.ย.
ตุลาคม            22 ต.ค.         27 ต.ค.
พฤศจิกายน        23 พ.ย.         25 พ.ย.
ธันวาคม            23 ธ.ค.         25 ธ.ค.
“การจ่ายเงินดังกล่าวเป็นไปตามหนังสือกรมบัญชีกลาง ด่วนที่สุดที่ กค 0412.4/ ว 2 ลงวันที่ 6 มกราคม 2563 ทั้งนี้หากมีข้อสงสัยสามารถสอบถามรายละเอียดเพิ่มเติมได้ที่ Call Center กรมบัญชีกลาง หมายเลข 02 270 6400 ในวัน เวลาราชการ”  โฆษกกรมบัญชีกลาง กล่าว

ที่มา : https://www.thaigov.go.th/news/contents/details/33104
