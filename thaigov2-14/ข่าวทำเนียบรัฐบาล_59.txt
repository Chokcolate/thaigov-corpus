รัฐบาลไทย-ข่าวทำเนียบรัฐบาล-​นายกฯห่วงใยประชาชน เดินทางทำบุญช่วงวันหยุด ขอระมัดระวังและป้องกันตนเองจากโควิด 19

วันจันทร์ที่ 6 กรกฎาคม 2563
พิมพ์
​นายกฯห่วงใยประชาชน เดินทางทำบุญช่วงวันหยุด ขอระมัดระวังและป้องกันตนเองจากโควิด 19
​นายกฯห่วงใยประชาชน เดินทางทำบุญช่วงวันหยุด ขอระมัดระวังและป้องกันตนเองจากโควิด 19
(วันนี้ 6 กรกฎาคม 2563) ศาสตราจารย์ นฤมล ภิญโญสินวัฒน์ โฆษกประจำสำนักนายกรัฐมนตรี เปิดเผยว่าพลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม แสดงความห่วงใยประชาชน ช่วงวันหยุดยาวเนื่องในวันอาสาฬหบูชา และวันเข้าพรรษา ซึ่งเป็นวันหยุดต่อเนื่องและตรงกับช่วงเวลาผ่อนปรนมาตรการระยะที่ 5 ที่ประชาชนตั้งใจใช้ช่วงเวลานี้ เดินทางไปต่างจังหวัดเพื่อทำบุญและพักผ่อน จึงขอให้ทุกคนใช้ถนน ขับขี่ยานพาหนะ อย่างปลอดภัย ไม่ประมาท รวมทั้งยังต้องปฏิบัติตามมาตรการสาธารณสุขอย่างเข้มงวด เพื่อดูแล ป้องกันการแพร่ระบาดของโควิด 19 ที่ถึงแม้ว่าไทยจะไม่พบผู้ติดเชื้อในประเทศมานานกว่า 40 วันติดต่อกัน แต่อย่างไรก็ดีขอให้ทุกคนไม่ประมาท การ์ดอย่าตกดูแลป้องกันตนเอง สวมหน้ากาก ไม่อยู่ในที่แออัด เว้นระยะห่างและหมั่นล้างมือทำความสะอาด เป็นต้น รวมทั้งขอให้ทุกคนได้ร่วมทำบุญในวันสำคัญทางศาสนา ได้บุญดั่งที่ตั้งใจและร่วมทำนุบำรุงพระพุทธศาสนาให้ยั่งยืนสืบไปด้วย

ที่มา : https://www.thaigov.go.th/news/contents/details/33152
