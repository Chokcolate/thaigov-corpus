รัฐบาลไทย-ข่าวทำเนียบรัฐบาล-รองปลัดวรวรรณฯ ลงพื้นที่ จ.ขอนแก่น ติดตามการดำเนินงานโครงการพัฒนาผลิตภัณฑ์สิ่งทอ เพิ่มมูลค่าสู่ศูนย์กลางแฟชั่นระดับภูมิภาค ตอบสนองกลุ่มคนรุ่นใหม่

วันศุกร์ที่ 10 กรกฎาคม 2563
พิมพ์
รองปลัดวรวรรณฯ ลงพื้นที่ จ.ขอนแก่น ติดตามการดำเนินงานโครงการพัฒนาผลิตภัณฑ์สิ่งทอ เพิ่มมูลค่าสู่ศูนย์กลางแฟชั่นระดับภูมิภาค ตอบสนองกลุ่มคนรุ่นใหม่
นางวรวรรณ ชิตอรุณ รองปลัดกระทรวงอุตสาหกรรม  ลงพื้นที่ จ.ขอนแก่น ติดตามการดำเนินงานโครงการพัฒนาผลิตภัณฑ์สิ่งทอ เพิ่มมูลค่าสู่ศูนย์กลางแฟชั่นระดับภูมิภาค ตอบสนองกลุ่มคนรุ่นใหม่
จังหวัดขอนแก่น : วันที่ 10 กรกฎาคม 2563 นางวรวรรณ ชิตอรุณ รองปลัดกระทรวงอุตสาหกรรม ในฐานประธานคณะทำงานติดตามเร่งรัดการใช้จ่ายเงินงบประมาณของสถาบันเครือข่าย กระทรวงอุตสาหกรรมและคณะลงพื้นที่ติดตามผลการดำเนินโครงการพัฒนาผลิตภัณฑ์สิ่งทอด้วยการออกแบบผลิตภัณฑ์มูลค่าเพิ่มสูงสู่ศูนย์กลางแฟชั่นระดับภูมิภาคในพื้นที่ภาคตะวันออกเฉียงเหนือ ระยะที่ 2 ประจำปีงบประมาณ พ.ศ.2563
โดยในส่วนของจังหวัดขอนแก่น ได้ดำเนินงานภายใต้แนวคิด “งามสง่าเหลืองดอกคูนบานสะพรั่ง” Beautyful Dokkoon Blossom โดยใช้เทคโนโลยีและเทคนิคพิเศษ การพิมพ์ดิจิตอลลวดลายลงบนผ้าไหมด้วยโครงสร้างผ้าทอแบบใหม่ เพื่อให้ผ้าไหมมีมิติ สามารถนำไปตัดเย็บเสื้อผ้าได้หลากหลายมากกว่ารูปแบบเดิม
สร้างอัตลักษณ์ทางวัฒนธรรม ผสานเทคโนโลยีเพื่อเพิ่มมูลค่า สนองตอบความต้องการของผู้บริโภคกลุ่มคนรุ่นใหม่ ก่อให้เกิดการจ้างงานและสร้างรายได้ในท้องถิ่น พร้อมเพิ่มศักยภาพให้ผู้ประกอบการในอุตสาหกรรมสิ่งทอและผ้าพื้นเมืองให้สามารถแข่งขันได้
โดยในจุดแรก เยี่ยมชมการดำเนินงานของกลุ่มผ้าไหมมัดหมี่ย้อมสีธรรมชาติโพนเพ็ก-บ้านหนองหญ้าปล้อง อำเภอมัญจาคีรี
จุดที่ 2 เยี่ยมชมการดำเนินงานของกลุ่มทอผ้าไหมมัดหมี่บ้านหัวฝาย อำเภอชนบท ซึ่งกลุ่มดังกล่าวมีจุดเด่นเรื่องการรวมและบริหารจัดการกลุ่มพี่น้องประชาชนในพื้นที่ได้อย่างเข้มแข็งและมีประสิทธิภาพ การกระจายสินค้าด้วยระบบการค้าออนไลน์
โดยมี นายพัตทอง กิตติวัฒน์ อุตสาหกรรมจังหวัดขอนแก่น นายวรวิทย์ จิรัฐิติเจริญ ผู้อำนวยการศูนย์ส่งเสริมอุตสาหกรรมภาคที่ 5 นายนฤบดินทร์ วุฒิวรรณ ผู้อำนวยการกองยุทธศาสตร์และแผนงาน นางรวีวรรณ อุตรนคร ผู้อำนวยการกองกลาง สำนักงานปลัดกระทรวงอุตสาหกรรม และนางสุดา ยังให้ผล ผู้อำนวยการฝ่ายพัฒนาอุตสาหกรรม สถาบันพัฒนาอุตสาหกรรมสิ่งทอ ร่วมลงพื้นที่

ที่มา : https://www.thaigov.go.th/news/contents/details/33290
