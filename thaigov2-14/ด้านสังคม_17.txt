รัฐบาลไทย-ข่าวทำเนียบรัฐบาล-รายงานข่าวกรณีโรคติดเชื้อไวรัสโคโรนา 2019 (COVID-19) ประจำวันที่ 26 มิถุนายน 2563

วันศุกร์ที่ 26 มิถุนายน 2563
รายงานข่าวกรณีโรคติดเชื้อไวรัสโคโรนา 2019 (COVID-19) ประจำวันที่ 26 มิถุนายน 2563
สถานการณ์ผู้ติดเชื้อไวรัสโคโรนา 2019 ในประเทศไทยวันนี้ มีผู้ติดเชื้อรายใหม่ 4 ราย เป็นผู้ที่เดินทางกลับจากต่างประเทศและเข้ารับการเฝ้าระวังกักตัวในสถานที่รัฐจัดให้ (ซูดาน 2 ราย, สหรัฐอาหรับเอมิเรตส์ 2 ราย) มีผู้ป่วยกลับบ้านได้ 2 ราย ยอดผู้ป่วยกลับบ้าน
รายงานข่าวกรณีโรคติดเชื้อไวรัสโคโรนา 2019 (COVID-19)
ประจำวันที่ 26 มิถุนายน 2563
สถานการณ์ผู้ติดเชื้อไวรัสโคโรนา 2019 ในประเทศไทยวันนี้ มีผู้ติดเชื้อรายใหม่ 4 ราย เป็นผู้ที่เดินทางกลับจากต่างประเทศและเข้ารับการเฝ้าระวังกักตัวในสถานที่รัฐจัดให้ (ซูดาน 2 ราย, สหรัฐอาหรับเอมิเรตส์ 2 ราย) มีผู้ป่วยกลับบ้านได้ 2 ราย ยอดผู้ป่วยกลับบ้านสะสม 3,040 ราย หรือคิดเป็นร้อยละ 96.14 ของผู้ป่วยทั้งหมด ผู้ป่วยที่ยังรักษาอยู่ในโรงพยาบาล 64 ราย หรือร้อยละ 2.02 ของผู้ป่วยทั้งหมด ไม่มีผู้เสียชีวิตเพิ่ม รวมผู้เสียชีวิตสะสม 58 ราย ผู้ป่วยสะสมทั้งสิ้น 3,162 ราย
จากข้อมูลคนผู้ที่เดินทางกลับจากต่างประเทศและเข้ากักตัวเพื่อเฝ้าระวังอาการในสถานที่รัฐจัดให้ ตั้งแต่เดือนกุมภาพันธ์ 2563 ถึงปัจจุบันมีจำนวน 46,569 ราย ในจำนวนนี้พบผู้ติดเชื้อจำนวน 225 ราย คิดเป็นร้อยละ 0.48
ขณะนี้ รัฐบาลได้เตรียมผ่อนคลายมาตรการในระยะที่ 5 ในกลุ่มธุรกิจบริการที่มีความเสี่ยงสูง เช่น สถานบันเทิง, ผับ, บาร์, อาบ อบ นวด, ร้านเกมส์, คาราโอเกะ โดยรัฐได้กำหนดมาตรการควบคุมสำหรับกิจการ/กิจกรรมที่พร้อมเปิดให้บริการเพื่อลดความเสี่ยงแพร่กระจายเชื้อ อาทิ การสวมหน้ากากอนามัย/หน้ากากผ้า, การจัดพื้นที่เว้นระยะห่าง, จัดจุดบริการล้างมือ, การทำความสำอาดพื้นที่ให้บริการ, ลงทะเบียนเข้า-ออกสถานที่ บางกิจกรรมต้องทำการตรวจหาเชื้อโควิด 19 ในพนักงานผู้ให้บริการเป็นระยะ
แม้ว่ามาตรการผ่อนคลายต่างๆ จะทำให้การใช้ชีวิตกลับมาเกือบเป็นปกติแล้ว ขอให้ประชาชนอย่าประมาท “การ์ดอย่าตก” ต้องเข้มงวดการป้องกันตัวเอง ทำให้เป็นนิสัย หน้ากากอนามัย/หน้ากากผ้ามีความจำเป็นที่ต้องใส่และพกติดตัวตลอดเวลา เน้นย้ำว่าการสวมเฟซชิลล์โดยไม่สวมหน้ากากอนามัย/หน้ากากผ้าร่วม ไม่สามารถป้องกันการแพร่กระจายเชื้อ หากทุกคนร่วมมือกันจะช่วยลดโอกาสการกลับมาแพร่ระบาดของเชื้อไวรัสโคโรนา 2019 อีกครั้ง
******************************  26 มิถุนายน 2563
***************************

ที่มา : https://www.thaigov.go.th/news/contents/details/32812
