รัฐบาลไทย-ข่าวทำเนียบรัฐบาล-รัฐมนตรีฯ สุริยะ เป็นประธานพิธีเปิดโครงการ เติมพลัง SMEs ไทย ก้าวไปด้วยกัน (SMEs D Services)

วันจันทร์ที่ 13 กรกฎาคม 2563
พิมพ์
รัฐมนตรีฯ สุริยะ เป็นประธานพิธีเปิดโครงการ เติมพลัง SMEs ไทย ก้าวไปด้วยกัน (SMEs D Services)
นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม  เป็นประธานพิธีเปิดโครงการ เติมพลัง SMEs ไทย ก้าวไปด้วยกัน (SMEs D Services) ณ เทศบาลตำบลแพรกษา จังหวัดสมุทรปราการ
วันนี้ (13 กรกฎาคม 2563) นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม เป็นประธานพิธีเปิดโครงการ เติมพลัง SMEs ไทย ก้าวไปด้วยกัน (SMEs D Services) พร้อมด้วย นายกฤชนนท์ อัยยปัญญา เลขานุการรัฐมนตรีว่าการกระทรวงอุตสาหกรรม นางสาวสุชาดา แทนทรัพย์ โฆษกกระทรวงอุตสาหกรรม นายเมธากุล สุวรรณบุตร รองโฆษกกระทรวงอุตสาหกรรม นายเดชา จาตุธนานันท์ ผู้ตรวจราชการกระทรวงอุตสาหกรรม นายณัฐพล รังสิตพล อธิบดีกรมส่งเสริมอุตสาหกรรม และคณะผู้บริหาร เข้าร่วม โดยมี นายชาติชาย อุทัยพันธ์ ผู้ว่าราชการจังหวัดสมุทรปราการ นางสาวนารถนารี รัฐปัตย์ กรรมการผู้จัดการ ธนาคารพัฒนาวิสาหกิจขนาดกลางและขนาดย่อมแห่งประเทศไทย ผู้บริหารหอการค้าจังหวัดสมุทรปราการ ให้การต้อนรับ ณ เทศบาลตำบลแพรกษา จังหวัดสมุทรปราการ

ที่มา : https://www.thaigov.go.th/news/contents/details/33333
