รัฐบาลไทย-ข่าวทำเนียบรัฐบาล-ก.แรงงาน จับมือภาคเอกชน มอบผลิตภัณฑ์เมล็ดธัญพืช  สร้างขวัญกำลังใจบุคลากรทางการแพทย์สู้โควิด - 19

วันอังคารที่ 31 มีนาคม 2563
พิมพ์
ก.แรงงาน จับมือภาคเอกชน มอบผลิตภัณฑ์เมล็ดธัญพืช  สร้างขวัญกำลังใจบุคลากรทางการแพทย์สู้โควิด - 19
กระทรวงแรงงาน ร่วมกับ บริษัท ไบ่ ลี่ เอ็นเตอร์ไพร์ส จำกัด มอบผลิตภัณฑ์เมล็ดธัญพืชเดลี่นัท มูลค่า 1,000,000 บาท แก่รองปลัดกระทรวงสาธารณสุข เพื่อเป็นกำลังใจแก่บุคลากรทางการแทพย์ในการปฏิบัติหน้าที่ต่อสู้กับโควิด - 19
เมื่อวันที่ 31 มีนาคม 2563 นางเธียรรัตน์ นะวะมะวัฒน์ รองปลัดกระทรวงแรงงาน ร่วมกับ
คุณสราญจิตร หวัง และ คุณเจิง หวัง บริษัท ไบ่ ลี่ เอ็นเตอร์ไพร์ส จำกัด มอบผลิตภัณฑ์เมล็ดธัญพืชเดลี่นัท มูลค่า 1,000,000 บาท โดยมี นายแพทย์ยงยศ ธรรมวุฒิ รองปลัดกระทรวงสาธารณสุข เป็นผู้รับมอบ เพื่อเป็นกำลังใจให้แก่บุคลากรทางการแพทย์ปฏิบัติหน้าที่ในการต่อสู้กับไวรัสโคโรน่า 2019 (COVID - 19) ณ บริเวณชั้นล่าง อาคาร 1 สำนักงานปลัดกระทรวงสาธารณสุข
นางเธียรรัตน์ นะวะมะวัฒน์ รองปลัดกระทรวงแรงงาน กล่าวว่า ธัญพืชเป็นอาหารที่คนรับประทานกันมาแต่โบราณกาลนานนับหมื่นปี และยังคงบริโภคกันมาอย่างต่อเนื่องเพราะมีสารอาหารให้คุณประโยชน์มากมายจึงได้ประสาน บริษัทที่ผลิตเมล็ดธัญพืช นำเมล็ดธัญพืชเดลี่นัท จำนวน 30,000 ซอง มูลค่า 1,000,000 บาท มามอบให้บุคลากรทางแพทย์ เนื่องจากบุคลากรทางแพทย์ต้องทำงานกันอย่างหนักจากการแพร่ระบาดของเชื้อโควิด -19 ควรจะมีอาหารเสริมบำรุงร่างกาย ให้ร่างกายสร้างแอนติบอดี้ที่จำเป็นต่อการป้องกันไวรัสและแบคทีเรียที่รุกล้ำเข้ามาในร่างกาย
+++++++++++++++++++++

ที่มา : https://www.thaigov.go.th/news/contents/details/28175
