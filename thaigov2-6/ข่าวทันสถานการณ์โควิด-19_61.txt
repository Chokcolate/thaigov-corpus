รัฐบาลไทย-ข่าวทำเนียบรัฐบาล-ธอส. ประกาศขยายเวลาให้ลูกค้าชำระเงินกู้ งวดเดือนมีนาคมเพิ่มอีก 5 วัน [กระทรวงการคลัง]

วันพุธที่ 1 เมษายน 2563
พิมพ์
ธอส. ประกาศขยายเวลาให้ลูกค้าชำระเงินกู้ งวดเดือนมีนาคมเพิ่มอีก 5 วัน [กระทรวงการคลัง]
ธอส.ขยายเวลาให้ลูกค้าสามารถชำระเงินกู้ครบตามจำนวนที่ต้องชำระรายเดือนสำหรับงวดเดือนมีนาคม 2562 อีก 5 วัน คือ ระหว่างวันที่ 1-5 เมษายน 2563 โดย ธอส. จะไม่นับว่าเป็นการชำระล่าช้าแต่อย่างใด
ธนาคารอาคารสงเคราะห์สนับสนุนให้ลูกค้าทำธุรกรรมผ่านช่องทาง Mobile Application : GHB ALL  เพื่ออำนวยความสะดวกให้กับลูกค้าที่ต้องการหลีกเลี่ยงการเดินทางไปในพื้นที่สาธารณะ เพื่อลดโอกาสของการสัมผัสหรือใกล้ชิดกับผู้อื่น ในช่วงสถานการณ์แพร่ระบาดของไวรัสโคโรนา 2019 (COVID-19) ซึ่งพบว่ามีลูกค้าของธนาคารประสบปัญหาในการเดินทางมาชำระเงินกู้ จึงไม่สามารถชำระเงินกู้งวดเดือนมีนาคม 2563 ได้ทันภายในวันที่ 31 มีนาคม 2562 จากปัญหาที่เกิดขึ้น ธอส. จึงขอประกาศขยายเวลาให้ลูกค้าสามารถชำระเงินกู้ครบตามจำนวนที่ต้องชำระรายเดือนสำหรับงวดเดือนมีนาคม 2562 อีก 5 วัน คือ ระหว่างวันที่ 1-5 เมษายน 2563 โดย ธอส. จะไม่นับว่าเป็นการชำระล่าช้าแต่อย่างใด สอบถามรายละเอียดหรือติดตามข้อมูลข่าวสารของธนาคารเพิ่มเติมได้ที่ www.ghbank.co.th หรือ Facebook Fanpage ธนาคารอาคารสงเคราะห์ และศูนย์ลูกค้าสัมพันธ์ (Call Center) โทร 0-2645-9000

ที่มา : https://www.thaigov.go.th/news/contents/details/28246
