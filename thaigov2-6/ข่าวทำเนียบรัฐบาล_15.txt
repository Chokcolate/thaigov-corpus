รัฐบาลไทย-ข่าวทำเนียบรัฐบาล-นายกฯ แสดงความเสียใจกับครอบครัวและญาติเจ้าหน้าที่ จ.แม่ฮ่องสอน และ จ.เชียงใหม่ เสียชีวิตขณะดับไฟป่า พร้อมเร่งเยียวยาครอบครัวอย่างเต็มที่

วันศุกร์ที่ 3 เมษายน 2563
พิมพ์
นายกฯ แสดงความเสียใจกับครอบครัวและญาติเจ้าหน้าที่ จ.แม่ฮ่องสอน และ จ.เชียงใหม่ เสียชีวิตขณะดับไฟป่า พร้อมเร่งเยียวยาครอบครัวอย่างเต็มที่
นายกฯ แสดงความเสียใจกับครอบครัวและญาติเจ้าหน้าที่ จ.แม่ฮ่องสอน และ จ.เชียงใหม่ เสียชีวิตขณะดับไฟป่า พร้อมเร่งเยียวยาครอบครัวอย่างเต็มที่
วันที่ 3 เมษายน 2563 ศาสตราจารย์นฤมล ภิญโญสินวัฒน์ โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม แสดงความเสียใจ พร้อมให้กำลังใจ กับครอบครัวและญาตินายนิพนธ์ จาระธรรม ผู้ใหญ่บ้าน และจิตอาสาพระราชทานหมู่ที่ 5 ต.แม่แฝกใหม่ อ.สันทราย จ.เชียงใหม่  และพลทหาร ปิยพันธ์ แสนสุข สังกัดหน่วยเฉพาะกิจกรมทหารราบที่ 17 อ.ปางมะผ้า จ.แม่ฮ่องสอน  ที่เสียชีวิตจากการเข้าไปปฏิบัติหน้าที่ดับไฟป่าโดยการช่วยเหลือ นั้น ทางผู้ว่าราชการจังหวัดแม่ฮ่องสอน เชียงใหม่ และหน่วยงานที่เกี่ยวข้องจะเข้าไปดำเนินการช่วยเหลือเยียวยาครอบครัวผู้เสียชีวิตอย่างเต็มที่ เพราะได้สละชีวิตตนเองเพื่อช่วยเหลือผู้อื่น
โฆษกรัฐบาลย้ำว่า การแก้ไขปัญหาไฟป่า นายกรัฐมนตรีย้ำถึงมาตรการการบังคับใช้กฎหมายกับผู้กระทำความผิดอย่างเคร่งครัด และขอความร่วมมือกับประชาชนในพื้นที่ไม่เผา ให้ความร่วมมือกับทุกภาคส่วนในการป้องกันและแก้ไขปัญหาไฟป่าและหมอกควันให้กลับเข้าสู่ภาวะปกติให้โดยเร็วที่สุด

ที่มา : https://www.thaigov.go.th/news/contents/details/28368
