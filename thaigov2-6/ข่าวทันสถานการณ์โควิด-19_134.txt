รัฐบาลไทย-ข่าวทำเนียบรัฐบาล-สำนักงานสลากฯ มอบเงินสนับสนุนให้กับศิริราชมูลนิธิ เพื่อใช้ในการรักษาผู้ป่วยโรค COVID-19 [กระทรวงการคลัง]

วันศุกร์ที่ 3 เมษายน 2563
สำนักงานสลากฯ มอบเงินสนับสนุนให้กับศิริราชมูลนิธิ เพื่อใช้ในการรักษาผู้ป่วยโรค COVID-19 [กระทรวงการคลัง]
สำนักงานสลากฯ มอบเงินสนับสนุนให้กับศิริราชมูลนิธิ เพื่อใช้ในการรักษาผู้ป่วยโรค COVID-19
วันนี้ (3 เมษายน 2563) เวลา 09.00 น. นายพชร อนันตศิลป์ อธิบดีกรมสรรพสามิต ในฐานะประธานกรรมการสลากกินแบ่งรัฐบาล พร้อมด้วย พันตำรวจเอกบุญส่ง จันทรีศรี ผู้อำนวยการสำนักงานสลากกินแบ่งรัฐบาล เดินทางไปมอบเงินสนันสนุนให้กับศิริราชมูลนิธิ จำนวนเงิน 1,000,000 บาท เพื่อใช้ในการจัดซื้อเครื่องมือแพทย์ อุปกรณ์ทางการแพทย์ และกระบวนการที่เกี่ยวข้องในการรักษาผู้ป่วยโรค COVID-19 โดยมี ศ.ดร.นพ.ประสิทธิ์ วัฒนาภา คณบดีคณะแพทยศาสตร์ศิริราชพยาบาล เป็นผู้รับมอบ นอกจากนี้สำนักงานฯ ยังได้สนับสนุนโรงพยาบาลและหน่วยงานที่ให้บริการรักษาผู้ป่วยโรค COVID-19 อีก 4 แห่งประกอบด้วย มูลนิธิรามาธิบดี สถาบันบำราศนราดูร โรงพยาบาลจุฬาลงกรณ์สภากาชาดไทย และมูลนิธิโรงพยาบาลราชวิถี แห่งละ 1,000,000 บาท รวมเป็นเงิน 5,000,000 บาท และในโอกาสเดียวกันนี้ กรมสรรพสามิต ได้ส่งมอบผลิตภัณฑ์ทำความสะอาดมือที่ผลิตจากแอลกอฮอล์แปลงสภาพ ตามโครงการกระทรวงการคลังร่วมใจสู้ภัย COVID-19 จำนวน 1,000 ลิตร เพื่อนำไปใช้ ในการป้องกันและแก้ไขการแพร่ระบาดเชื้อไวรัส COVID-19 ด้วย
ทั้งนี้ สำนักงานสลากกินแบ่งรัฐบาลขอขอบคุณบุคลากรทางการแพทย์ทุกท่านที่ได้เสียสละ ทำหน้าที่
อย่างสุดความสามารถในการดูแลรักษาผู้ป่วย และขอส่งกำลังใจถึงผู้ป่วยและประชาชนคนไทยทุกคน ดูแลสุขภาพ
ให้ปลอดภัย เพื่อก้าวผ่านวิกฤตครั้งนี้ไปด้วยกัน
#คลังรวมใจสู้ภัยโควิด19

ที่มา : https://www.thaigov.go.th/news/contents/details/28423
