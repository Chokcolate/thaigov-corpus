รัฐบาลไทย-ข่าวทำเนียบรัฐบาล-รมช.มนัญญา เดินหน้าพ่นยาฆ่าโควิด ขอประชาชนอยู่บ้านช่วยชาติ

วันอังคารที่ 31 มีนาคม 2563
รมช.มนัญญา เดินหน้าพ่นยาฆ่าโควิด ขอประชาชนอยู่บ้านช่วยชาติ
รมช.มนัญญา เดินหน้าพ่นยาฆ่าโควิด ขอประชาชนอยู่บ้านช่วยชาติ
นางสาวมนัญญา ไทยเศรษฐ์ รัฐมนตรีช่วยว่าการกระทรวงเกษตรและสหกรณ์ พร้อมคณะกรมส่งเสริมสหกรณ์ กรมตรวจบัญชีสหกรณ์ กรมวิชาการเกษตร ร่วมกับกรมปศุสัตว์ ปฏิบัติการจิตอาสาฉีดพ่นน้ำยาฆ่าเชื้อไวรัสโควิด-19 ในพื้นที่จังหวัดปทุมธานี ณ บริเวณที่ว่าการอำเภอคลองหลวง และ สถานีตำรวจภูธร คลองหลวง
(ในวันที่ 31 มี.ค.63)
รัฐมนตรีช่วยว่าการกระทรวงเกษตรและสหกรณ์ กล่าวว่า ในสถานการณ์การแพร่ระบาดเชื้อไวรัสโควิด-19 สิ่งที่ประชาชนทุกคนสามารถช่วยเหลือประเทศชาติได้นั้นคือการอยู่บ้าน ลดการแพร่เชื้อและลดความเสี่ยงในการติดเชื้อ ได้เป็นอย่างดี ซึ่งทางกระทรวงเกษตรและสหกรณ์ ยังคงดำเนินงานในนโยบายและโครงการต่างๆ อย่างต่อเนื่อง ไม่ว่าจะเป็น โครงการนำลูกหลานเกษตรกรกลับบ้าน โครงการซูเปอร์มาร์เก็ตสหกรณ์ เพื่อช่วยเหลือและบรรเทาความเดือดร้อนให้กับเกษตรกร และประชาชน
ในการนี้สำหรับปฏิบัติการจิตอาสาฉีดพ่นน้ำยาฆ่าเชื้อไวรัสโควิด-19 ได้ดำเนินการต่อเนื่องสำหรับพื้นที่และจังหวัดต่างๆที่มีการร้องขอ เพื่อป้องกันและดูแลประชาชนทั่วประเทศต่อไป

ที่มา : https://www.thaigov.go.th/news/contents/details/28192
