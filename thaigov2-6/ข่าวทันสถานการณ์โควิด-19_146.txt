รัฐบาลไทย-ข่าวทำเนียบรัฐบาล-บขส. และรถร่วมฯ แจ้งงดจำหน่ายตั๋วทุกเส้นทางสายยาวที่มีระยะทางเกิน 300 กิโลเมตร จนกว่าสถานการณ์ระบาด COVID - 19 กลับสู่ภาวะปกติ [กระทรวงคมนาคม]

วันเสาร์ที่ 4 เมษายน 2563
พิมพ์
บขส. และรถร่วมฯ แจ้งงดจำหน่ายตั๋วทุกเส้นทางสายยาวที่มีระยะทางเกิน 300 กิโลเมตร จนกว่าสถานการณ์ระบาด COVID - 19 กลับสู่ภาวะปกติ [กระทรวงคมนาคม]
บขส. และรถร่วมฯ แจ้งงดจำหน่ายตั๋วทุกเส้นทางสายยาวที่มีระยะทางเกิน 300 กิโลเมตร จนกว่าสถานการณ์ระบาด COVID - 19 กลับสู่ภาวะปกติ
บริษัท ขนส่ง จำกัด (บขส.) แจ้งว่า ตามที่รัฐบาลได้ประกาศเคอร์ฟิว ห้ามบุคคลทั่วราชอาณาจักรออกนอกเคหสถาน ระหว่างเวลา 22.00 - 04.00 น. ตั้งแต่วันที่ 3 เมษายน 2563 เป็นต้นไป จนกว่าจะมีการเปลี่ยนแปลง ประกอบกับบางจังหวัดประกาศปิดเมืองห้ามประชาชนเดินทางเข้า-ออก  และการใช้มาตรการเว้นระยะห่าง Social Distancing บนรถโดยสาร ทำให้ บขส. ไม่สามารถจัดรถให้บริการประชาชนได้ ทุกเส้นทางทั่วประเทศ ตั้งแต่วันที่ 3 เมษายน 2563 เป็นต้นไป ขณะที่ล่าสุดผู้ประกอบการรถร่วมฯ แจ้งขอหยุดการเดินรถเส้นทางสายยาวที่มีระยะทางเกิน 300 กิโลเมตร เนื่องจากต้องทำ Social Distancing เว้นระยะห่างเช่นกัน จึงไม่สามารถจำหน่ายตั๋วโดยสารได้ ตั้งแต่วันนี้ (4 เม.ย. 63) เป็นต้นไป จนกว่าสถานการณ์จะกลับเข้าสู่ภาวะปกติ  จึงแจ้งผู้ใช้บริการงดเข้ามาซื้อตั๋วที่สถานีทุกแห่งทั่วประเทศ
ส่วนการเดินรถสายสั้นของรถตู้โดยสาร ระยะทางไม่เกิน 300 กิโลเมตร ยังมีรถตู้ให้บริการ ในช่วงเวลา 05.00 - 16.00 น. โดยรถตู้โดยสารทุกคันจะใช้มาตรการเว้นระยะห่าง Social Distancing อย่างเข้มงวดทำให้ความถี่ในการเดินรถลดลง
ดังนั้นหากไม่มีเหตุจำเป็นขอให้ผู้โดยสารงดการเดินทาง และปฏิบัติตามนโยบายของรัฐบาลที่รณรงค์ “อยู่บ้าน หยุดเชื้อ เพื่อชาติ” เพื่อป้องกันการแพร่ระบาดของเชื้อไวรัส COVID – 19
ข่าว : งานกิจกรรมพิเศษและสื่อมวลชน
กองสื่อสารองค์กรและการตลาด สำนักอำนวยการ

ที่มา : https://www.thaigov.go.th/news/contents/details/28448
