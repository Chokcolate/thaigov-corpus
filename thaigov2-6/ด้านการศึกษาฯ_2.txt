รัฐบาลไทย-ข่าวทำเนียบรัฐบาล-อพวช. รับมือปิดชั่วคราว ปรับกลยุทธ์มุ่งเน้นส่งเสริมวิทยาศาสตร์ออนไลน์ ผ่าน โครงการ SCIENCE DELIVERY BY NSM

วันศุกร์ที่ 3 เมษายน 2563
อพวช. รับมือปิดชั่วคราว ปรับกลยุทธ์มุ่งเน้นส่งเสริมวิทยาศาสตร์ออนไลน์ ผ่าน โครงการ SCIENCE DELIVERY BY NSM
อพวช. รับมือปิดชั่วคราว ปรับกลยุทธ์มุ่งเน้นส่งเสริมวิทยาศาสตร์ออนไลน์ ผ่าน โครงการ SCIENCE DELIVERY BY NSM
องค์การพิพิธภัณฑ์วิทยาศาสตร์แห่งชาติ (อพวช.) กระทรวงการอุดมศึกษา วิทยาศาสตร์ วิจัยและนวัตกรรม ปรับกลยุทธ์รับมือสืบเนื่องจากสถานการณ์ปิดบริการชั่วคราวเพื่อเป็นพิพิธภัณฑ์ออนไลน์ ในโครงการ Science Delivery By NSM การเรียนรู้วิทยาศาสตร์ออนไลน์เต็มรูปแบบ มุ่งมั่นที่จะเสริมสร้างความรู้และแรงบันดาลใจให้กับเยาวชน และประชาชนในสังคม ด้วยการใช้เทคโนโลยีผสมผสานกับนวัตกรรมผ่าน Facebook : NSM Thailand เพื่อเป็นพื้นที่แห่งการเรียนรู้ออนไลน์อย่างสร้างสรรค์ พร้อมทั้งยังจัดเต็มกิจกรรมเสริมสร้างการเรียนรู้ให้กับเยาวชนและประชาชน โดยทุกคนสามารถเข้าถึงการเรียนรู้วิทยาศาสตร์แบบสนุกสนานได้ทุกที่ทุกเวลา ไม่ว่าจะอยู่ที่ไหนได้ทั่วโลก
ผศ.ดร.รวิน ระวิวงศ์ ผู้อำนวยการองค์การพิพิธภัณฑ์วิทยาศาสตร์แห่งชาติ (อพวช.) กล่าวว่า “ในช่วงที่พิพิธภัณฑ์ ของ อพวช. ปิดให้บริการชั่วคราว  เรายังคงพัฒนาและส่งเสริมการเรียนรู้อย่างต่อเนื่องในฐานะเป็นแหล่งเรียนรู้ด้านวิทยาศาสตร์อันดับต้น ๆของ ประเทศ เราจึงมุ่งมั่นที่จะเสริมสร้างความรู้และแรงบันดาลใจให้กับประชาชนในสังคม ด้วยการใช้เทคโนโลยีผสมผสานกับนวัตกรรมผ่านการจัดทำโครงการ Science Delivery By NSM ขึ้น เพื่อเป็นพื้นที่แห่งการเรียนรู้ออนไลน์อย่างสร้างสรรค์ โดยทุกคนสามารถเข้าถึงการเรียนรู้วิทยาศาสตร์แบบสนุกสนานได้ทุกที่ทุกเวลา ไม่ว่าจะอยู่ที่ไหนได้ทั่วโลก (Learning Science from anywhere anything) เพียงผ่านอุปกรณ์คอมพิวเตอร์ สมาร์ทโฟนและแท็บเล็ต ก็สามารถเข้าถึงพิพิธภัณฑ์และองค์ความรู้ได้อย่างทั่วถึง เป็นการก้าวข้ามข้อจำกัดด้านระยะทาง และความปลอดภัยของประชาชนสืบเนื่องจากสถานการณ์ในปัจจุบันอีกด้วย”
โครงการ Science Delivery By NSM ประกอบไปด้วย การเรียนรู้วิทยาศาสตร์ออนไลน์จัดเต็มในรูปแบบต่างๆ เพื่อส่งเสริมให้ครอบครัวและเยาวชนที่ช่วงนี้ใช้เวลาอยู่บ้าน สามารถหาความสนุกสนานอย่างสร้างสรรค์ด้วยการนำองค์ความรู้มาส่งตรงถึงบ้าน พร้อมมีส่วนร่วมในการทำกิจกรรมร่วมกัน ผ่าน Live activity โดยแบ่งกิจกรรมออกเป็น SHOW , Review , Virtual Museum , DIY and hands-on , Game-contest อาทิเช่น กิจกรรม “Science Trick” สนุกสนานไปกับการสาธิตการแสดง Science Show ,กิจกรรม “Museum Review”  รีวิวนิทรรศการบางส่วนของพิพิธภัณฑ์ต่าง ๆ เช่น นิทรรศการตารางธาตุ กับ 8 วัน 8 ธาตุ  และกิจกรรม “Try science ลองวิทย์คิดสนุก” ใน VR Cardboard Box สอนประดิษฐ์ของเล่น ชื้นงานต่าง ๆ โดยผู้ชมสามารถดาวน์โหลดใบงานศึกษา เพื่อเตรียมทำการทดลองไปพร้อม ๆ กับเจ้าหน้าที่ , “กิจกรรม Walk Rally” บนโลกออนไลน์กับ พิพิธภัณฑ์เสมือนจริง Virtual Museum สนุกกับการค้นหา RC คิด วิเคราะห์หาคำตอบด้วยตัวเอง เป็นต้น ซึ่งความสนุกเหล่านี้ สามารถติดตามกันได้เร็ว ๆ นี้ในรูปแบบออนไลน์ที่ Facebook : NSM Thailand
นอกจากนี้ NSM Virtual Museum พิพิธภัณฑ์เสมือนจริง 360 องศา เป็นเทคโนโลยีดิจิทัลสุดล้ำ ที่เผยแพร่ข้อมูลหรือความรู้ของแต่ละพิพิธภัณฑ์ไว้อย่างทันสมัย รวดเร็ว และมีประสิทธิภาพ ซึ่งสามารถเข้าถึงผู้เข้าชมได้ตลอดเวลา แค่เพียงปลายนิ้วสัมผัสก็จะได้เห็นภาพเสมือนเดินทางไปชมด้วยตาตนเอง ทั้งยังเปิดประสบการณ์ เสริมสร้างการเรียนรู้ของเยาวชนและประชาชนทั่วไปอย่างไม่มีที่สิ้นสุด ไปกับพิพิธภัณฑ์วิทยาศาสตร์ พิพิธภัณฑ์ธรรมชาติวิทยา และพิพิธภัณฑ์เทคโนโลยีสารสนเทศ พร้อมเปิดตัวครั้งแรก กับ ศูนย์นวัตกรรมแห่งอนาคต Futurium ในรูปแบบออนไลน์ ที่จะมีการเปิดบริการอย่างเป็นทางการในปี 2566 และ Museum on Demand ที่รวบรวมนิทรรศการที่เคยจัดแสดงในงานมหกรรมวิทยาศาสตร์และเทคโนโลยีแห่งชาติ และ อพวช. แต่ยังคงได้รับความสนใจและความนิยมจึงนำมาจัดแสดงในรูปแบบออนไลน์สุดพิเศษเอาไว้ที่นี่ที่เดียวเท่านั้น
สำหรับผู้เข้าชมที่สนใจสามารถเข้าไปเที่ยวชม NSM Virtual Museum พิพิธภัณฑ์เสมือนจริง อพวช. ได้ที่ http://virtual.nsm.or.th/ สำหรับศูนย์นวัตกรรมแห่งอนาคต Futurium สามารถเข้าชมที่ http://futuriumvm.nsm.or.th/ และMuseum on Demand ที่ http://virtual.nsm.or.th/NSTEX/ โดยในอนาคตจะมีการนำนิทรรศการของ อพวช. ที่เคยจัดแสดงมาจัดแสดงเพิ่มเติมในระบบดังกล่าวต่อไป สอบถามรายละเอียดเพิ่มเติมได้ที่หมายเลขโทรศัพท์ 02-577-9999 หรือ www.nsm.or.th
ข้อมูลข่าวโดย : องค์การพิพิธภัณฑ์วิทยาศาสตร์แห่งชาติ (อพวช.)
เผยแพร่ : จิรายุ รุจิพงษ์วาที
ส่วนสื่อสารองค์กร
กระทรวงการอุดมศึกษา วิทยาศาสตร์ วิจัยและนวัตกรรม
โทรศัพท์ 0 2333 3700 ต่อ 3728 - 3732 โทรสาร 0 2333 3834
Facebook : @MHESIThailand
Call Center โทร.1313

ที่มา : https://www.thaigov.go.th/news/contents/details/28389
