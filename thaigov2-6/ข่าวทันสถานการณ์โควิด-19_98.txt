รัฐบาลไทย-ข่าวทำเนียบรัฐบาล-กระทรวงดิจิทัลฯ จัดกิจกรรม I – Share แลกเปลี่ยนองค์ความรู้ “การปฏิบัติงานของศูนย์ต่อต้านข่าวปลอม” [กระทรวงดิจิทัลเพื่อเศรษฐกิจและสังคม]

วันพฤหัสบดีที่ 2 เมษายน 2563
พิมพ์
กระทรวงดิจิทัลฯ จัดกิจกรรม I – Share แลกเปลี่ยนองค์ความรู้ “การปฏิบัติงานของศูนย์ต่อต้านข่าวปลอม” [กระทรวงดิจิทัลเพื่อเศรษฐกิจและสังคม]
กระทรวงดิจิทัลฯ จัดกิจกรรม I – Share แลกเปลี่ยนองค์ความรู้ “การปฏิบัติงานของศูนย์ต่อต้านข่าวปลอม”
นายภุชพงค์ โนดไธสง รองปลัดกระทรวงดิจิทัลเพื่อเศรษฐกิจและสังคม เป็นประธานในพิธีเปิดกิจกรรม  กิจกรรม I – Share จัดขึ้นในหัวข้อเรื่อง “การปฏิบัติงานของศูนย์ต่อต้านข่าวปลอม (Anti Fake News Center : AFNC)” ซึ่งเป็นกิจกรรมการจัดการองค์ความรู้(KM) ประจำปี พ.ศ. ๒๕๖๓ ของสำนักงานปลัดกระทรวงดิจิทัลเพื่อเศรษฐกิจและสังคม  โดยมี นายภูเวียง ประคำมินทร์ รองปลัดกระทรวงดิจิทัลฯร่วมงานฯ สำหรับการจัดกิจกรรมครั้งนี้ เพื่อเป็นการแลกเปลี่ยนความรู้ของบุคลากรภายในหน่วยงาน ในการนำความรู้ที่ถ่ายทอดไปใช้ในการปฏิบัติงานได้อย่างมีประสิทธิภาพ โดยได้รับเกรียติจาก นายพลวรรธน์ วิทูรกลชิต ผู้อำนวยการศูนย์ต่อต้านข่าวปลอม  นายสัจจะ โชคบุญส่ง ผู้อำนวยการกลุ่มงานสนับสนุนงานคดีทางเศรษฐกิจและสังคม  นายสันติภาพ เพิ่มมงคลทรัพย์ รักษาการผู้จัดการส่วนพัฒนาบริการคลาวด์และดิจิทัลที่ ๑ หน่วยงาน บมจ. ทีโอที ร่วมเป็นวิทยากรบรรยาย    และ นางสาวขวัญจิต จินดานุรักษ์ นักประชาสัมพันธ์ชำนาญการ เป็นพิธีกร ณ ห้อง Co-Working Space ชั้น 8 เมื่อวันที่ 1 เมษายน 2563

ที่มา : https://www.thaigov.go.th/news/contents/details/28345
