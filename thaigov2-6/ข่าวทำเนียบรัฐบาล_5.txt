รัฐบาลไทย-ข่าวทำเนียบรัฐบาล-นายกฯ เตรียมถก ครม. นัดพิเศษ เรื่องมาตรการช่วยเหลือและงบประมาณ

วันพุธที่ 1 เมษายน 2563
พิมพ์
นายกฯ เตรียมถก ครม. นัดพิเศษ เรื่องมาตรการช่วยเหลือและงบประมาณ
นายกฯ เตรียมถก ครม. นัดพิเศษ เรื่องมาตรการช่วยเหลือและงบประมาณ
วันที่ 1 เมษายน 2563 ศาสตราจารย์ นฤมล ภิญโญสินวัฒน์ โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม เตรียมเรียกประชุมคณะรัฐมนตรี นัดพิเศษในช่วงเช้าวันศุกร์ ที่ 3 เมษายน 2563 ณ ตึกสันติไมตรี ทำเนียบรัฐบาล เพื่อหารือเร่งด่วนในเรื่อง
1. รับฟังข้อมูลจากกระทรวงต่าง ๆ สิ่งที่จะออกเป็นมาตรการเยียวยาในระยะ 3 และ 4 สำหรับช่วงเดือนพฤษภาคม - กรกฎาคม 2563 ต่อไป
2. หารือเรื่องงบประมาณ กรอบวงเงิน จัดลำดับความสำคัญเร่งด่วน รวมทั้ง แหล่งที่มาของเงินจากที่ต่าง ๆ
ทั้งนี้ จะเป็นรูปแบบการประชุมเต็มคณะ โดยไม่ผ่านระบบ Video Conference

ที่มา : https://www.thaigov.go.th/news/contents/details/28250
