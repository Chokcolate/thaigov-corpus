รัฐบาลไทย-ข่าวทำเนียบรัฐบาล-สธ.กำชับทุกจังหวัดที่พบผู้ป่วยรายใหม่ต้องเคร่งครัดมาตรการด้านสาธารณสุขควบคู่กับมาตรการทางสังคม

วันเสาร์ที่ 4 เมษายน 2563
สธ.กำชับทุกจังหวัดที่พบผู้ป่วยรายใหม่ต้องเคร่งครัดมาตรการด้านสาธารณสุขควบคู่กับมาตรการทางสังคม
กระทรวงสาธารณสุข เผยวันนี้พบผู้ป่วยรายใหม่ 89 ราย  ใน 17 จังหวัด โดยเกือบ 1 ใน 4 เป็นผู้เดินทางมาจากต่างประเทศ  ขอเน้นย้ำให้ทุกจังหวัดที่พบผู้ป่วยรายใหม่ ใช้มาตรการด้านสาธารณสุขค้นหาผู้สัมผัสใกล้ชิดผู้ติดเชื้อ เฝ้าระวังกักกันตัว 14 วัน และใช้มาตรกา
สธ.กำชับทุกจังหวัดที่พบผู้ป่วยรายใหม่ต้องเคร่งครัดมาตรการด้านสาธารณสุขควบคู่กับมาตรการทางสังคม
กระทรวงสาธารณสุข เผยวันนี้พบผู้ป่วยรายใหม่ 89 ราย  ใน 17 จังหวัด โดยเกือบ 1 ใน 4 เป็นผู้เดินทางมาจากต่างประเทศ  ขอเน้นย้ำให้ทุกจังหวัดที่พบผู้ป่วยรายใหม่ ใช้มาตรการด้านสาธารณสุขค้นหาผู้สัมผัสใกล้ชิดผู้ติดเชื้อ เฝ้าระวังกักกันตัว 14 วัน และใช้มาตรการทางสังคม การเว้นระยะห่าง ควบคู่กัน เพื่อลดจำนวนผู้สัมผัสกับผู้ป่วยให้ได้มากที่สุด
บ่ายวันนี้ (4 เมษายน 2563) ที่ ศูนย์ปฏิบัติการด้านข่าวโรคติดเชื้อไวรัสโคโรนา 2019 กระทรวงสาธารณสุข จ.นนทบุรี  นายแพทย์ธนรักษ์ ผลิพัฒน์ รองอธิบดีกรมควบคุมโรค  กล่าวว่า จำนวนผู้ป่วยรายใหม่ในประเทศลดลง  วันนี้พบผู้ป่วยรายใหม่ 89 ราย  เป็นการติดเชื้อในประเทศที่ต่ำกว่า 100 รายในรอบสัปดาห์ โดย 1 ใน 4 เป็นผู้เดินทางมาจากต่างประเทศจำนวน 21 คน เป็นคนไทย 18 คน ต่างชาติ 3 คน ซึ่งภาครัฐได้เข้มงวดกระบวนการรับตัวไว้สังเกตอาการ ขอให้ทุกคนให้ความร่วมมือ เพราะคนเสี่ยงสุดที่จะติดเชื้อ คือคนที่อยู่ใกล้ชิด คนในครอบครัว หรือคนที่ร่วมสังสรรค์ด้วย
พื้นที่พบผู้ป่วยรายใหม่ อยู่ใน 17 จังหวัด มากกว่าร้อยละ 50 อยู่พื้นที่กรุงเทพมหานครและปริมณฑล รองลงมาคือภูเก็ต ชลบุรี ปทุมธานี  ส่วนภาคใต้ยังพบที่สงขลาและนราธิวาส ซึ่งมาตรการในแต่ละจังหวัดที่พบผู้ป่วยมีความแตกต่างกัน โดยจังหวัดที่พบผู้ป่วยน้อย จะทราบว่าผู้ป่วยเป็นใครบ้างมาตรการที่ดำเนินการจะเป็นมาตรการด้านสาธารณสุข โดยติดตามผู้สัมผัสผู้ป่วย นำมาเฝ้าระวังกักเป็นเวลา 14 วัน ส่วนจังหวัดที่พบผู้ป่วยจำนวนมาก นอกจากจะใช้มาตรการด้านสาธารณสุข คือติดตามผู้สัมผัสแล้ว ยังต้องใช้มาตรการทางสังคม ทั้งเรื่องการเพิ่มระยะห่าง ไม่ไปในพื้นที่คนแออัด ล้างมือบ่อยๆ เนื่องจากไม่ทราบว่าใครติดเชื้อบ้าง การไปที่มีคนหนาแน่น มีโอกาสติดเชื้อมาก
“มาตรการด้านสาธารณสุขและมาตรการด้านสังคม เป็นเรื่องจำเป็นสำหรับทุกพื้นที่ที่พบผู้ป่วยรายใหม่ ทุกภาคส่วนต้องร่วมกันให้ผู้ป่วยรายใหม่ต่ำที่สุดเท่าที่จะทำได้ จนถึงไม่พบผู้ป่วยรายใหม่ เมื่อถึงตอนนั้นมาตรการต่างๆ จะผ่อนคลายทุกคน สามารถกลับไปใช้ชีวิตได้ตามปกติ” นายแพทย์ธนรักษ์กล่าว
******************* 4 เมษายน 2563

ที่มา : https://www.thaigov.go.th/news/contents/details/28440
