รัฐบาลไทย-ข่าวทำเนียบรัฐบาล-สพฐ. เร่งผลิตหน้ากาก Face Shield จากเครื่องพิมพ์ 3D มอบสาธารณสุข ช่วยเหลือเหตุโควิด-19 [กระทรวงศึกษาธิการ]

วันอังคารที่ 31 มีนาคม 2563
พิมพ์
สพฐ. เร่งผลิตหน้ากาก Face Shield จากเครื่องพิมพ์ 3D มอบสาธารณสุข ช่วยเหลือเหตุโควิด-19 [กระทรวงศึกษาธิการ]
สพฐ. เร่งผลิตหน้ากาก Face Shield จากเครื่องพิมพ์ 3D มอบสาธารณสุข ช่วยเหลือเหตุโควิด-19
วันที่ 30 มีนาคม 2563 ณ ห้องประชุม สศศ. นายธีร์ ภวังคนันท์ ผู้อำนวยการสำนักอำนวยการ รักษาการในตำแหน่งที่ปรึกษาด้านพัฒนาระบบเครือข่ายและการมีส่วนร่วม นายวุฒิศักดิ์ เหล็กคำ ผู้อำนวยการสำนักบริหารงานการศึกษาพิเศษ (ผอ.สศศ.) พร้อมด้วยผู้แทนจากสำนักพัฒนานวัตกรรมการจัดการศึกษา (สนก.) ร่วมกำหนดแผนการผลิตหน้ากาก Face Shield จากเครื่องพิมพ์ 3D เพื่อมอบให้ฝ่ายการสาธารณสุข โดยระยะเร่งด่วนจะเริ่มดำเนินการผลิตในโรงเรียน สังกัดสำนักงานเขตพื้นที่การศึกษา (สพท.) จำนวน 70 โรง และโรงเรียน สังกัด สำนักบริหารงานการศึกษาพิเศษ (สศศ.) จำนวน 15 โรง รวมทั้งสิ้น 85 โรง ทั่วประเทศ
โดยมอบหมายให้ สนก. และ สศศ. ดูแลขับเคลื่อนการผลิต พร้อมกันนี้สำนักงานคณะกรรมการการศึกษาขั้นพื้นฐาน (สพฐ.) จะดำเนินการสำรวจ  สพท. และโรงเรียน ที่สามารถดำเนินการผลิตได้ เพื่อเร่งสนับสนุนการผลิตเพิ่มเติม โดยให้ใช้งบประมาณจากต้นสังกัด และใช้บุคลากรของ สพฐ. เท่านั้น ทั้งนี้หลังจากเสร็จสิ้นกระบวนการผลิตแล้ว สำนักอำนวยการ สพฐ. จะมีหน้าที่ประสานกับฝ่ายการสาธารณสุข เพื่อส่งมอบหน้ากาก Face Shield ต่อไป

ที่มา : https://www.thaigov.go.th/news/contents/details/28228
