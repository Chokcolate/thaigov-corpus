รัฐบาลไทย-ข่าวทำเนียบรัฐบาล-ก.อุตฯ มอบเครื่องผลิตน้ำสะอาดเพื่อประชาชนให้ ศอญ.จอส.พระราชทาน

วันศุกร์ที่ 3 เมษายน 2563
พิมพ์
ก.อุตฯ มอบเครื่องผลิตน้ำสะอาดเพื่อประชาชนให้ ศอญ.จอส.พระราชทาน
นางวรวรรณ ชิตอรุณ รองปลัดกระทรวงอุตสาหกรรม ในฐานะผู้อำนวยการศูนย์อำนวยการจิตอาสากระทรวงอุตสาหกรรม  มอบเครื่องผลิตน้ำสะอาดเพื่อประชาชนให้ ศอญ.จอส.พระราชทาน  ณ ห้องประชุม 1 ชั้น 2 ศอญ.จอส. เขตพระราชฐาน (เขาดินวนา)
วันนี้ (3 เมษายน 2563) เวลา 09.00-10.30 น. นางวรวรรณ ชิตอรุณ รองปลัดกระทรวงอุตสาหกรรม ในฐานะผู้อำนวยการศูนย์อำนวยการจิตอาสากระทรวงอุตสาหกรรม เข้าร่วมประชุมเพื่อรายงานความก้าวหน้า 6 โครงการของกระทรวงฯ ภายใต้ ศูนย์อำนวยการใหญ่จิตอาสาพระราชทาน (ศอ.จอส.พระราชทาน) พร้อมทั้งมอบเครื่องผลิตน้ำสะอาดแบบเคลื่อนที่ จำนวน 6 เครื่อง ให้กับ ศอ.จอส.พระราชทาน นำไปใช้ช่วยเหลือแก้วิกฤติภัยแล้ง โดยมี พลเรือเอก ปวิตร รุจิเทศ ผู้อำนวยการศูนย์อำนวยการใหญ่จิตอาสาพระราชทาน เป็นผู้รับมอบ พร้อมด้วย นายสุรพล ชามาตย์ รองปลัดกระทรวงอุตสาหกรรม นายวีระกิตติ์ รันทกิจธนวัชร์ รองเลขาธิการ สมอ. และ รศ.ดร.สุชาติ  เหลืองประเสริฐ หัวหน้าภาควิชาวิศวกรรมสิ่งแวดล้อม คณะวิศวกรรมศาสตร์ ม.เกษตรศาสตร์ ร่วมด้วย ณ ห้องประชุม 1 ชั้น 2 ศอญ.จอส. เขตพระราชฐาน (เขาดินวนา)

ที่มา : https://www.thaigov.go.th/news/contents/details/28376
