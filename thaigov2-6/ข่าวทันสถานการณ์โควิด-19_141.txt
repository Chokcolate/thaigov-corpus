รัฐบาลไทย-ข่าวทำเนียบรัฐบาล-นายกฯ ห่วงใยคนไทยทุกคน ที่เดินทางกลับจากต่างประเทศ หลังเกิดเหตุวุ่นวายสนามบินสุวรรณภูมิ ขอประชาชนเข้าใจปฏิบัติตามข้อบังคับ

วันเสาร์ที่ 4 เมษายน 2563
พิมพ์
นายกฯ ห่วงใยคนไทยทุกคน ที่เดินทางกลับจากต่างประเทศ หลังเกิดเหตุวุ่นวายสนามบินสุวรรณภูมิ ขอประชาชนเข้าใจปฏิบัติตามข้อบังคับ
นายกฯ ห่วงใยคนไทยทุกคน ที่เดินทางกลับจากต่างประเทศ หลังเกิดเหตุวุ่นวายสนามบินสุวรรณภูมิ ขอประชาชนเข้าใจปฏิบัติตามข้อบังคับ
วันที่ 4 เม.ย.63 ศาสตราจารย์นฤมล ภิญโญสินวัฒน์ โฆษกประจำสำนักนายกรัฐมนตรี เปิดเผยว่า พลเอกประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม แสดงความเป็นห่วงเหตุความวุ่นวาย หลังจากมีเที่ยวบินผู้โดยสารจากสหรัฐอเมริกาและญี่ปุ่น เดินทางมาถึงท่าอากาศยานสุวรรณภูมิ
นายกรัฐมนตรีขอให้ครอบครัว ผู้ปกครอง และบุคคลที่เดินทางกลับจากต่างประเทศได้เข้าใจในขั้นตอนการทำงานของรัฐบาลในการป้องกันการแพร่ระบาดเชื้อโควิด-19 โดยทุกคนที่เดินทางกลับจากประเทศเสี่ยงจะต้องเข้าสู่มาตรการกักตัวตาม พ.ร.ก.ฉุกเฉิน หลังจากเดินทางเข้ามายังประทศไทยแล้ว ผู้โดยสารหรือบุคคลที่ได้รับอนุญาตให้เข้าประเทศไทย ต้องปฏิบัติตามมาตรการป้องกันโรคตามที่รัฐบาลกำหนด โดยให้กักกันเฝ้าระวังเป็นระยะเวลา 14 วัน และต้องไปรายงานตัวต่อศูนย์คัดกรองโควิด-19 ประจำหมู่บ้านหรือชุมชนท้องที่ที่อำเภอกำหนด ฝ่าฝืน มีโทษตาม พรก. ฉุกเฉิน โดยไม่มีข้อยกเว้น
นายกรัฐมนตรีขอให้ประชาชนเข้าใจในการทำงานของรัฐบาลที่มีความพยายามในการแก้ไขปัญหาเพื่อป้องกันและยับยั้งการระบาดของเชื้อโควิด-19 ซึ่งทำให้ประชาชนไม่ได้รับความสะดวกสบายในช่วงนี้ จึงขอให้ประชาชนอดทน ให้ความร่วมมือเพื่อตัวเอง เพื่อครอบครัว และเพื่อสังคมจะได้ปลอดภัย หากไม่ให้ความร่วมมือ ไม่ปฏิบัติตาม จะส่งผลเสียตามมาทีหลัง

ที่มา : https://www.thaigov.go.th/news/contents/details/28443
