รัฐบาลไทย-ข่าวทำเนียบรัฐบาล-สำนักงานสรรพากรพื้นที่สาขาห้วยขวาง 1 ไม่สามารถให้บริการได้เป็นการชั่วคราว [กระทรวงการคลัง]

วันอังคารที่ 31 มีนาคม 2563
พิมพ์
สำนักงานสรรพากรพื้นที่สาขาห้วยขวาง 1 ไม่สามารถให้บริการได้เป็นการชั่วคราว [กระทรวงการคลัง]
จากมาตรการรับมือและป้องกันไวรัส COVID-19 ของกรมสรรพากร ได้รับแจ้งว่ามีผู้เสียภาษีไปใช้บริการ ณ สำนักงานสรรพากรพื้นที่สาขาห้วยขวาง 1 ติดเชื้อไวรัส COVID-19 เป็นผลให้ต้องปิดสำนักงานสรรพากรพื้นที่สาขาห้วยขวาง 1
จากมาตรการรับมือและป้องกันไวรัส COVID-19 ของกรมสรรพากร ได้รับแจ้งว่ามีผู้เสียภาษีไปใช้บริการ ณ สำนักงานสรรพากรพื้นที่สาขาห้วยขวาง 1 ติดเชื้อไวรัส COVID-19 เป็นผลให้ต้องปิดสำนักงานสรรพากรพื้นที่สาขาห้วยขวาง 1 ซึ่งตั้งอยู่ภายในอาคารสำนักงานเขตห้วยขวาง เป็นการชั่วคราว เป็นเวลา 8 วัน ตั้งแต่วันที่  30 มีนาคม 2563 จนถึงวันที่ 6 เมษายน 2563
นางสมหมาย ศิริอุดมเศรษฐ ที่ปรึกษาด้านยุทธศาสตร์การจัดเก็บภาษี (กลุ่มธุรกิจพลังงาน) ในฐานะโฆษกกรมสรรพากร เปิดเผยว่า “ตามที่กรมสรรพากรได้มีมาตรการรับมือและป้องกันไวรัส COVID-19 นั้น กรมสรรพากรได้มีการสั่งปิดให้บริการชั่วคราวของ สำนักงานสรรพากรพื้นที่สาขาห้วยขวาง 1 ซึ่งตั้งอยู่ภายในอาคารสำนักงานเขตห้วยขวาง เป็นเวลา 8 วัน ตั้งแต่วันที่ 30 มีนาคม 2563 จนถึงวันที่ 6 เมษายน 2563  เพื่อเป็นการเฝ้าระวังและเพื่อสังเกตอาการ ณ ที่พักอาศัย (Self – Quarantine at Home) ทั้งนี้ ยังไม่พบว่ามีเจ้าหน้าที่สรรพากรท่านใดเป็นผู้ป่วยติดเชื้อไวรัส COVID-19 นอกจากนี้ทางกรมสรรพากรจะดำเนินการทำความสะอาด ฆ่าเชื้อในอาคาร รวมถึงให้เจ้าหน้าที่กักตัวเองในที่พักอาศัย เพื่อความปลอดภัยของผู้เสียภาษีและเจ้าหน้าที่ และเป็นไปตามมาตรการป้องกันไวรัส COVID-19 ของกรมสรรพากร และแนวทางปฏิบัติของกรมควบคุมโรค กระทรวงสาธารณสุขโดยเคร่งครัด”
โฆษกกรมสรรพากร กล่าวเพิ่มเติมว่า “ทั้งนี้ เพื่อความสะดวก รวดเร็ว และปลอดภัยจากโรค COVID-19 ผู้เสียภาษีสามารถใช้บริการผ่านช่องทางอิเล็กทรอนิกส์ของกรมสรรพากรได้ที่ www.rd.go.th ”
หากมีข้อสงสัยสามารถสอบถามรายละเอียดได้ที่ ศูนย์สารนิเทศสรรพากร (RD Intelligence Center) โทร. 1161

ที่มา : https://www.thaigov.go.th/news/contents/details/28159
