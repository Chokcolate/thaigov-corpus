รัฐบาลไทย-ข่าวทำเนียบรัฐบาล-กรมทางหลวงสู้ภัย COVID-19 รณรงค์คนไทยลดใช้เงินสด จัดโปรโมชั่นเติม M-Pass 1,000 บาท คืนเงิน 150 บาท [กระทรวงคมนาคม]

วันอังคารที่ 31 มีนาคม 2563
พิมพ์
กรมทางหลวงสู้ภัย COVID-19 รณรงค์คนไทยลดใช้เงินสด จัดโปรโมชั่นเติม M-Pass 1,000 บาท คืนเงิน 150 บาท [กระทรวงคมนาคม]
กรมทางหลวงสู้ภัย COVID-19 รณรงค์คนไทยลดใช้เงินสด จัดโปรโมชั่นเติม M-Pass 1,000 บาท คืนเงิน 150 บาท
ฉบับที่ 301/2563
กรมทางหลวงสู้ภัย COVID-19 รณรงค์คนไทยลดใช้เงินสด จัดโปรโมชั่นเติม M-Pass 1,000 บาท คืนเงิน 150 บาท
กรมทางหลวง (ทล.) กระทรวงคมนาคม จัดโปรโมชั่น “ลดเสี่ยง เลี่ยงเงินสด” เติมเงินบัตร M-Pass 1,000 บาท รับเครดิตเงินคืน 150 บาท จูงใจใช้บัตรอัตโนมัติจ่ายค่าผ่านทางพิเศษระหว่างเมือง หรือมอเตอร์เวย์ แทนการใช้เงินสดที่อาจปนเปื้อนเชื้อไวรัส COVID-19 ร่วมรณรงค์คนไทยห่างไกลโรคฯ
นายสราวุธ ทรงศิวิไล อธิบดีกรมทางหลวง กล่าวว่า ทล. ขอร่วมเป็นอีกองค์กรหนึ่งในการควบคุมและลดความเสี่ยงการแพร่ระบาดของโรคติดเชื้อไวรัสโคโรนา 2019 (COVID-19) ด้วยการออกมาตรการรณรงค์และสนับสนุนให้ผู้ใช้ทางใช้บัตรอัตโนมัติ (M-Pass) ชำระค่าผ่านทางมอเตอร์เวย์ของ ทล. แทนการใช้เงินสด ซึ่งสาเหตุหนึ่งของการแพร่เชื้อที่ง่ายและรวดเร็วที่สุดมาจากการใช้ธนบัตรหรือเหรียญชำระค่าบริการและสินค้าต่าง ๆ ดังนั้นเพื่อตัดต้นตอการแพร่เชื้อคือต้องลดการใช้เงินสด ทล. จึงรณรงค์ให้คนใช้ M-Pass มากขึ้นด้วยการมอบส่วนลดเงินคืน
ทล. จัดโปรโมชั่น ลดเสี่ยง เลี่ยงเงินสด ด้วย M-Pass มอบเครดิตเงินคืน จำนวน 150 บาท เข้า Tag M-Pass ทั้งลูกค้าปัจจุบันและลูกค้าสมัครบัตรใหม่ เพียงเติมเงินในบัตร M-Pass ตั้งแต่วันที่ 1 เมษายน 2563 เป็นต้นไป จำนวน 1,000 บาท ผ่านทุกช่องทางทั้ง QR Code บนแอพพลิเคชั่น ด้วย Mobile Banking ของธนาคารต่าง ๆ เช่น Krungthai NEXT Krungthai Netbank เป็นต้น โดยเครดิตเงินคืนดังกล่าวจะคืนเข้าสู่บัตร M-Pass ภายใน 15 วันทำการ อย่างไรก็ตาม ผู้ใช้ทางสามารถสมัครและรับบัตร M-Pass ได้ทันทีผ่านธนาคารกรุงไทย 162 สาขา และจุดบริการบนมอเตอร์เวย์ทั้ง 5 จุด คือ ด่านฯ ทับช้าง 1 ด่านฯ ทับช้าง 2 Service Area ขาเข้า Service Area ขาออก และด่านฯ โป่ง 3
การใช้บัตร M-Pass ชำระค่าผ่านทางมอเตอร์เวย์เพิ่มความสะดวกการเดินทาง รวมทั้งประหยัดเวลาเพราะช่วยลดปัญหาการจราจรบริเวณหน้าด่าน และช่วยลดมลพิษด้านฝุ่นละอองขนาดเล็ก หรือ PM 2.5 นอกจากนั้น จะสามารถช่วยลดค่าใช้จ่ายการเดินทางเพราะ ทล. มีแผนส่งเสริมการตลาดและให้ส่วนลดต่าง ๆ ในการใช้บัตรตลอดทั้งปี

ที่มา : https://www.thaigov.go.th/news/contents/details/28211
