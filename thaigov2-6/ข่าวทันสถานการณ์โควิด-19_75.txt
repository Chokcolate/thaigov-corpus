รัฐบาลไทย-ข่าวทำเนียบรัฐบาล-รฟท. ให้ผู้โดยสารที่จองตั๋วผ่านอินเตอร์เน็ต สามารถยื่นเอกสารขอคืนเงินทางระบบอีเมล Passenger-ser@railway.co.th ได้เต็มราคา [กระทรวงคมนาคม]

วันพุธที่ 1 เมษายน 2563
พิมพ์
รฟท. ให้ผู้โดยสารที่จองตั๋วผ่านอินเตอร์เน็ต สามารถยื่นเอกสารขอคืนเงินทางระบบอีเมล Passenger-ser@railway.co.th ได้เต็มราคา [กระทรวงคมนาคม]
รฟท. ให้ผู้โดยสารที่จองตั๋วผ่านอินเตอร์เน็ต สามารถยื่นเอกสารขอคืนเงินทางระบบอีเมล Passenger-ser@railway.co.th ได้เต็มราคา
ฉบับที่ 308/2563
รฟท. ให้ผู้โดยสารที่จองตั๋วผ่านอินเตอร์เน็ต สามารถยื่นเอกสารขอคืนเงินทางระบบอีเมล Passenger-ser@railway.co.th ได้เต็มราคา
การรถไฟแห่งประเทศไทย (รฟท.) กระทรวงคมนาคม ให้ผู้โดยสารที่จองตั๋วผ่านอินเตอร์เน็ต สามารถขอคืนเงินค่าตั๋วโดยสารทางระบบอีเมล (E-mail) ได้เต็มราคาเป็นกรณีพิเศษ เพื่อหลีกเลี่ยงการเดินทางในช่วงสถานการณ์การแพร่ระบาดของเชื้อไวรัสโคโรนา 2019 (COVID-19)
นายวรวุฒิ มาลา รองผู้ว่าการกลุ่มธุรกิจการบริหารทรัพย์สิน รักษาการในตำแหน่งผู้ว่าการรถไฟแห่งประเทศไทย กล่าวว่า ตามที่สถานการณ์การแพร่ระบาดของโรคติดเชื้อไวรัส COVID-19 ได้แพร่ระบาดอย่างรวดเร็ว ทำให้หลายประเทศต้องประกาศห้ามการเดินทางเข้า - ออกประเทศ และเมื่อวันที่  26 มีนาคม 2563 รัฐบาลได้ประกาศใช้พระราชกำหนดการบริหารราชการในสถานการณ์ฉุกเฉิน พ.ศ. 2548 เพื่อป้องกันและควบคุมการแพร่ระบาดของโรคติดเชื้อไวรัส COVID-19 โดยขอความร่วมมือให้ประชาชนงดการเดินทางออกจากที่พักอาศัยจนกว่าจะมีคำสั่งเปลี่ยนแปลง ดังนั้น รฟท. จึงได้อำนวยความสะดวกให้กับผู้โดยสารที่จองตั๋วโดยสารทางอินเตอร์เน็ตในประเทศหรือต่างประเทศ หรือกรณีที่จองตั๋วโดยสารเดินทางกับขบวนรถที่ได้ประกาศงดเดินรถไปแล้ว และหากไม่ประสงค์จะเดินทาง สามารถแจ้งขอรับเงินค่าตั๋วโดยสารคืนได้เต็มราคาเป็นกรณีพิเศษทางจดหมายอิเล็กทรอนิกส์ (E-mail) พร้อมกับแนบไฟล์ตั๋วอินเตอร์เน็ตส่งที่ Passenger-ser@railway.co.th ได้ตั้งแต่วันที่ 30 มีนาคม 2563 เป็นต้นไป หรือสอบถามข้อมูลเพิ่มเติมได้ที่ศูนย์บริการลูกค้าสัมพันธ์ โทร. 1690 ตลอด 24 ชั่วโมง
การจองตั๋วผ่านอินเตอร์เน็ต คือ การซื้อตั๋วโดยสารผ่านหน้าเว็บไซต์ของ รฟท. www.railway.co.th หรือที่ www.thairailwayticket.com โดยผู้ซื้อตั๋วจะชำระค่าโดยสารผ่านบัตรเครดิตและบัตรเดบิต

ที่มา : https://www.thaigov.go.th/news/contents/details/28286
