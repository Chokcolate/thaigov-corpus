รัฐบาลไทย-ข่าวทำเนียบรัฐบาล-กรมการขนส่งทางบกตรวจเข้มรถโดยสารสาธารณะต้องเว้นระยะนั่ง หรือยืนห่างกันอย่างน้อย 1 เมตร ตามนโยบาย Social Distancing ของรัฐบาลและกระทรวงคมนาคม [กระทรวงคมนาคม]

วันศุกร์ที่ 3 เมษายน 2563
พิมพ์
กรมการขนส่งทางบกตรวจเข้มรถโดยสารสาธารณะต้องเว้นระยะนั่ง หรือยืนห่างกันอย่างน้อย 1 เมตร ตามนโยบาย Social Distancing ของรัฐบาลและกระทรวงคมนาคม [กระทรวงคมนาคม]
กรมการขนส่งทางบกตรวจเข้มรถโดยสารสาธารณะต้องเว้นระยะนั่ง หรือยืนห่างกันอย่างน้อย 1 เมตร ตามนโยบาย Social Distancing ของรัฐบาลและกระทรวงคมนาคม
ฉบับที่ 325/2563
กรมการขนส่งทางบกตรวจเข้มรถโดยสารสาธารณะต้องเว้นระยะนั่ง หรือยืนห่างกันอย่างน้อย 1 เมตร ตามนโยบาย Social Distancing ของรัฐบาลและกระทรวงคมนาคม
นายจิรุตม์ วิศาลจิตร อธิบดีกรมการขนส่งทางบก กระทรวงคมนาคม กล่าวเผยว่า ตามที่รัฐบาลได้มีประกาศสถานการณ์ฉุกเฉินฯ เพื่อควบคุมไม่ให้มีการแพร่ระบาดโรคติดเชื้อไวรัสโคโรนา 2019 (COVID-19) รัฐมนตรีว่าการกระทรวงคมนาคม (นายศักดิ์สยาม ชิดชอบ) ได้สั่งการให้งานหน่วยงานในสังกัดกระทรวงคมนาคม เข้มงวดผู้โดยสารที่ใช้บริการระบบขนส่งมวลชนให้ปฏิบัติตามนโยบายเว้นระยะห่างทางสังคม (Social Distancing) อย่างน้อย 1 เมตร เพื่อป้องกันการติดต่อสัมผัสเพื่อป้องกันการแพร่ระบาดของโรคฯ ในภาคการขนส่งผู้โดยสาร
กรมการขนส่งทางบก (ขบ.) ได้กำชับให้สำนักงานขนส่งทุกแห่งดำเนินการตามมาตรการดังกล่าว โดยตรวจสอบรถโดยสารสาธารณะทุกประเภทต้องเว้นระยะนั่ง หรือยืนห่างกันอย่างน้อย 1 เมตร ทั้งภายในรถโดยสาร และที่นั่งคอยภายในสถานีขนส่งผู้โดยสาร นอกจากนี้ ให้คัดกรองผู้โดยสารทุกคนก่อนการเดินทาง หากตรวจพบผู้โดยสารที่มีอุณหภูมิสูงเกินกว่า 37.5 องศาเซลเซียส ห้ามเดินทางโดยเด็ดขาด รวมทั้งให้กรอกข้อมูลคำถามสุขภาพ ตามแบบ ต.8 คค ที่ระบุจุดเดินทางที่ออกและจุดหมายปลายทาง ชื่อ ที่อยู่ เบอร์โทรศัพท์ เป็นประโยชน์ต่อการควบคุมโรคติดต่อ และตรวจสอบให้ผู้โดยสารทุกคนต้องสวมใส่หน้ากากอนามัยหรือหน้ากากผ้าก่อนขึ้นรถโดยสารและตลอดการเดินทาง
ส่วนการให้บริการประชาชนที่สำนักงานขนส่ง ได้มีประกาศงดการดำเนินการด้านใบอนุญาตขับรถจนกว่าจะมีประกาศยกเลิกสถานการณ์ โดยคงให้บริการด้านทะเบียนและภาษีตามปกติ ซึ่งได้กำชับให้มีมาตรการป้องกันทั้งประชาชนและเจ้าหน้าที่ผู้ปฏิบัติงานดังนี้
- ตั้งจุดคัดกรอง ตรวจวัดอุณหภูมิผู้เข้าไปในสถานที่และการบริการสาธารณะ หากพบมีอาการไข้ หรืออาการต้องสงสัยเข้าข่ายอาการโรคดังกล่าวให้ประสานหน่วยงานสาธารณสุขในพื้นที่โดยเร็ว
- ทำความสะอาดฆ่าเชื้อโรคพื้นที่ให้บริการภายในสำนักงานขนส่งทุกวัน โดยเฉพาะจุดที่มีการสัมผัสบ่อยครั้ง เช่น เคาน์เตอร์บริการ ที่จับประตู ที่จับราวบันได ปุ่มกดลิฟต์ เป็นต้น และจัดให้มีสบู่ในห้องน้ำ เจลแอลกอฮอล์ล้างมือที่เคาน์เตอร์ให้บริการและจุดประชาสัมพันธ์
- ดำเนินการมาตรการ Social Distancing โดยเว้นระยะห่างของที่นั่งพักคอย กำหนดระยะห่างของตำแหน่งการยืนคอยรับบริการที่จุดประชาสัมพันธ์
- ประชาสัมพันธ์ให้ใช้บริการชำระภาษีรถประจำปีผ่านเว็บไซต์ https://eservice.dlt.go.th หรือใช้บริการเลื่อนล้อต่อภาษี (Drive Thru for Tax) ในพื้นที่สำนักงานขนส่งจังหวัดทุกจังหวัด
- ขอความร่วมมือประชาชนสวมหน้ากากอนามัยหรือหน้ากากผ้าเมื่อไปติดต่อราชการ และปฏิบัติตามคำแนะนำของเจ้าหน้าที่อย่างเคร่งครัด เพื่อลดความเสี่ยงติดต่อแพร่กระจายโรคฯ

ที่มา : https://www.thaigov.go.th/news/contents/details/28418
