รัฐบาลไทย-ข่าวทำเนียบรัฐบาล-ไอแบงก์ บรรเทาผลกระทบจากภาวะเศรษฐกิจกลุ่มลูกค้ารายย่อยและ MSMEs ออกมาตรการช่วยเหลือ ให้พักชำระหนี้เงินต้นเป็นเวลา 3 เดือน [กระทรวงการคลัง]

วันพุธที่ 1 เมษายน 2563
พิมพ์
ไอแบงก์ บรรเทาผลกระทบจากภาวะเศรษฐกิจกลุ่มลูกค้ารายย่อยและ MSMEs ออกมาตรการช่วยเหลือ ให้พักชำระหนี้เงินต้นเป็นเวลา 3 เดือน [กระทรวงการคลัง]
ธนาคารอิสลามแห่งประเทศไทย (ไอแบงก์) ออกมาตรการการช่วยเหลือทุกกลุ่มลูกค้าที่ได้รับผลกระทบจากภาวะเศรษฐกิจ ให้พักชำระหนี้เป็นเวลา 3 เดือน สามารถยื่นคำขอได้สะดวก เพียงดาวน์โหลดใบคำขออนุมัติเปลี่ยนแปลงเงื่อนไขการชำระหนี้ฯ ผ่านทางเว็บไซต์ www.ibank.co.th
ธนาคารอิสลามแห่งประเทศไทย (ไอแบงก์) ออกมาตรการการช่วยเหลือทุกกลุ่มลูกค้าที่ได้รับผลกระทบจากภาวะเศรษฐกิจ ให้พักชำระหนี้เป็นเวลา 3 เดือน สามารถยื่นคำขอได้สะดวก เพียงดาวน์โหลดใบคำขออนุมัติเปลี่ยนแปลงเงื่อนไขการชำระหนี้ฯ ผ่านทางเว็บไซต์ www.ibank.co.th และส่งกลับมายังอีเมล COVID19@ibank.co.th ตั้งแต่วันที่ 1 เมษายน – 30 มิถุนายน 2563
สำหรับมาตรการฯ นี้ เพื่อให้ความช่วยเหลือทุกกลุ่มลูกค้าของธนาคาร ทั้งลูกค้ารายย่อย สินเชื่อบุคคล สินเชื่อธุรกิจ รวมทั้งธุรกิจ MSMEs ที่ได้รับผลกระทบจากสถานการณ์ที่ส่งผลกระทบต่อสภาวะเศรษฐกิจ (สงครามการค้าภัยแล้ง และโควิด-19)  ด้วยการลดภาระผ่อนค่างวดเป็นระยะเวลา 3 เดือน โดยลูกค้าที่จะได้รับความช่วยเหลือภายใต้มาตรการนี้ต้องเป็นลูกค้าปัจจุบันของธนาคารที่ได้รับผลกระทบ และไม่มีสถานะเป็น NPF  ณ วันที่ยื่นขอรับมาตรการ โดยมีมาตรการความช่วยเหลือตามประเภทสินเชื่อ ดังนี้
ประเภทสินเชื่อ                                              มาตรการให้ความช่วยเหลือ
สินเชื่อบุคคล
- สินเชื่ออเนกประสงค์แบบไม่มีหลักประกัน            พักชำระหนี้เงินต้นและกำไร ระยะเวลา 3 เดือน
สินเชื่อเช่าซื้อรถยนต์ (Hire Purchase)
วงเงินไม่เกิน 250,000 บาท                              พักชำระค่างวด ระยะเวลา 3 เดือน
สินเชื่อเพื่อที่อยู่อาศัย
- สินเชื่อเพื่อที่อยู่อาศัยรวมถึงสินเชื่อ อเนกประสงค์ที่นำที่อยู่อาศัยมาเป็นหลักประกัน เช่น
สินเชื่อบ้านแลกเงิน วงเงินไม่เกิน 3 ล้านบาท        พักชำระหนี้เงินต้นและให้ชำระเฉพาะกำไร ระยะเวลา 3 เดือน
สินเชื่อเพื่อธุรกิจ
- สินเชื่อธุรกิจแบบมีกำหนดระยะเวลา
- สินเชื่อธุรกิจ MSMEs
วงเงินไม่เกิน 20 ล้านบาท                                พักชำระหนี้เงินต้นและให้ชำระเฉพาะกำไร ระยะเวลา 3 เดือน
ลูกค้าที่สนใจเข้าร่วมมาตรการ สามารถดาวน์โหลดใบคำขออนุมัติเปลี่ยนแปลงเงื่อนไขการชำระหนี้มาตรการช่วยเหลือฯ ได้ที่ www.ibank.co.th >คลิกเมนูโปรโมชั่นสินเชื่อ >คลิกมาตรการให้ความช่วยเหลือลูกหนี้รายย่อยชั้นดี > คลิกดาวน์โหลดแบบฟอร์ม กรอกข้อมูลให้ครบถ้วนพร้อมลงนามในเอกสาร และส่งมาที่อีเมล COVID19@ibank.co.th หรือยื่นขอรับมาตรการช่วยเหลือได้ที่ไอแบงก์ทุกสาขา ตั้งแต่วันที่ 1 เมษายน  - 30 มิถุนายน 2563 (ระยะเวลาในการดำเนินการตามมาตรการรวมถึงการจัดทำนิติกรรมสัญญาให้เสร็จสิ้นไม่เกินวันที่ 30 มิถุนายน 2563 ) แล้วรอผลการพิจารณาผ่านทางเอสเอ็มเอสมือถือ (SMS) ของลูกค้า สอบถามเพิ่มเติม ibank Call Center 1302

ที่มา : https://www.thaigov.go.th/news/contents/details/28245
