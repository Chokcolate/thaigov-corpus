รัฐบาลไทย-ข่าวทำเนียบรัฐบาล-สถานเอกอัครราชทูต ณ กรุงโตเกียวดูแลคนไทยที่ตกค้างที่สนามบิน [กระทรวงการต่างประเทศ]

วันอาทิตย์ที่ 5 เมษายน 2563
พิมพ์
สถานเอกอัครราชทูต ณ กรุงโตเกียวดูแลคนไทยที่ตกค้างที่สนามบิน [กระทรวงการต่างประเทศ]
สถานเอกอัครราชทูต ณ กรุงโตเกียวดูแลคนไทยที่ตกค้างที่สนามบิน
นายสิงห์ทอง ลาภพิเศษพันธุ์ เอกอัครราชทูต ณ กรุงโตเกียว นำทีมเจ้าหน้าที่สถานเอกอัครราชทูตฯ ไปพบปะ ให้กำลังใจและช่วยเหลือคนไทย 10 รายที่ตกค้างที่สนามบิน Haneda และได้นำหน้ากากอนามัย เจลล้างมือแอลกอฮอล์ แว่น goggles ทิชชู่เปียก วิตามินซี และสเปรย์ฆ่าเชื้อโรค ไปมอบให้คนไทยที่ได้รับผลกระทบจากการประกาศระงับเที่ยวบินเข้าประเทศไทยระหว่างวันที่ 4-6 เมษายน 2563 ของ กพท. นอกจากนี้ ยังประสานขอผ้าห่มจากสายการบินเพื่อให้คนไทยใช้ระหว่างพักที่สนามบิน รวมทั้งสามารถใช้ห้องอาบน้ำในบริเวณ transit area ด้วย

ที่มา : https://www.thaigov.go.th/news/contents/details/28487
