รัฐบาลไทย-ข่าวทำเนียบรัฐบาล-โฆษก ศบค. แจ้งขออย่าเผยแพร่ส่งต่อรายชื่อคนไทย 158 คน ขอเป็นข้อมูลเพื่อเจ้าหน้าที่ปฏิบัติงาน

วันเสาร์ที่ 4 เมษายน 2563
พิมพ์
โฆษก ศบค. แจ้งขออย่าเผยแพร่ส่งต่อรายชื่อคนไทย 158 คน ขอเป็นข้อมูลเพื่อเจ้าหน้าที่ปฏิบัติงาน
โฆษก ศบค. แจ้งขออย่าเผยแพร่ส่งต่อรายชื่อคนไทย 158 คน ขอเป็นข้อมูลเพื่อเจ้าหน้าที่ปฏิบัติงาน
วันนี้ (4 เม.ย.63) นายแพทย์ทวีศิลป์ วิษณุโยธิน โฆษกศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (ศบค.) ชี้แจงจากกรณี คนไทยจำนวน 158 รายได้เดินทางมาถึงสนามบินสุวรรณภูมิเมื่อวานนี้ และมีการหลบหนีการกักตัว State Quarantine กลับไปยังบ้านพักอาศัย จึงให้ต้องมีการติดตามตัวทั้งหมดภายในวันนี้ ซึ่งขณะนี้เจ้าหน้าที่กำลังปฏิบัติงานติดตามตัวตามข้อมูลที่มี และบางส่วนได้มารายงานตัวแล้ว
แต่ขณะนี้มีการเผยแพร่ส่งต่อรายชื่อและรายละเอียดของคนไทย 158 รายอย่างรวดเร็วในสื่อออนไลน์ ซึ่งการเผยแพร่นี้ไม่เกิดประโยชน์ต่อการติดตามตัวของเจ้าหน้าที่ และจะทำให้การติดตามตัวทำได้ยากขึ้น รวมทั้งเป็นข้อมูลส่วนบุคคล จึงขอความร่วมมือจากทุกคนหยุดเผยแพร่ส่งต่อรายละเอียดดังกล่าว เพื่อการดำเนินการของเจ้าหน้าที่และการรายงานตัวของบุคคลเหล่านั้นเป็นไปอย่างเรียบร้อย

ที่มา : https://www.thaigov.go.th/news/contents/details/28447
