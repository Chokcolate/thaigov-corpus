รัฐบาลไทย-ข่าวทำเนียบรัฐบาล-ท่าอากาศยานสุวรรณภูมิสรุปรายงานการคัดกรองผู้โดยสารตามมาตรการป้องกันการแพร่ระบาดของเชื้อไวรัส (COVID–19) [กระทรวงคมนาคม]

วันพฤหัสบดีที่ 2 เมษายน 2563
พิมพ์
ท่าอากาศยานสุวรรณภูมิสรุปรายงานการคัดกรองผู้โดยสารตามมาตรการป้องกันการแพร่ระบาดของเชื้อไวรัส (COVID–19) [กระทรวงคมนาคม]
ข้อมูล ณ วันที่ 1 เม.ย.63 เวลา 00.00 - 23.59 น.
ศูนย์ปฏิบัติการภาวะฉุกเฉินท่าอากาศยานสุวรรณภูมิ EMERGENCY OPERATION CENTER : EOC (COVID-19) ขอรายงานผลการสรุปจำนวนผู้โดยสารที่เดินทางผ่านเข้า - ออก ท่าอากาศยานสุวรรณภูมิ (ทสภ.)ประจำวันที่ 2 เมษายน 2563 โดยมีรายละเอียดดังนี้
1. สรุปจำนวนเที่ยวบินทั้งสิ้น 165 เที่ยวบิน แบ่งเป็น
1.1  เที่ยวบินระหว่างประเทศ จำนวน 107 เที่ยวบิน
-  เที่ยวบินขาออกจำนวน 53 เที่ยวบิน
-  เที่ยวบินขาเข้าจำนวน 54 เที่ยวบิน
1.2  เที่ยวบินภายในประเทศ จำนวน 58 เที่ยวบิน
-  เที่ยวบินขาออกจำนวน 29 เที่ยวบิน
-  เที่ยวบินขาเข้าจำนวน 29 เที่ยวบิน
2. สรุปจำนวนผู้โดยสารที่เดินทางผ่านเข้า - ออก ณ ทสภ. มีจำนวนทั้งสิ้น 6,441 คน
2.1  ผู้โดยสารระหว่างประเทศ จำนวน 4,197 คน แบ่งเป็น
-  ผู้โดยสารขาออกจำนวน 3,231 คน
-  ผู้โดยสารขาเข้าจำนวน 966 คน
2.2  ผู้โดยสารภายในประเทศ จำนวน 2,244 คน แบ่งเป็น
-  ผู้โดยสารขาออกจำนวน 810 คน
-  ผู้โดยสารขาเข้าจำนวน 1,434 คน
เมื่อเปรียบเทียบตัวเลขเที่ยวบินและผู้โดยสารจากช่วงเดียวกันของปีที่แล้ว พบว่า ทสภ. มีจำนวนเที่ยวบินลดลงร้อยละ 83.7 และจำนวนผู้โดยสารลดลงร้อยละ 96.2
ด่านควบคุมโรคติดต่อระหว่างประเทศ ทสภ. ได้ดำเนินการคัดกรองผู้โดยสารขาเข้าระหว่างประเทศ จำนวน 966 คน ไม่พบผู้โดยสารเข้าเกณฑ์ PUI แต่ตรวจพบผู้โดยสารคนไทยที่มาจากต่างประเทศมีไข้ 1 คน ได้เก็บตัวอย่างส่งตรวจ ผล Lab ออกมาเป็น Negative จึงให้เข้าประเทศและให้ Home quarantine และในส่วนผู้โดยสารขาออกจำนวน 3,231 คน ไม่พบผู้โดยสารเข้าเกณฑ์ PUI
ทั้งนี้ ในวันที่ 1 เมษาคม 2563 มีเที่ยวบินที่มาจากประเทศเกาหลี จำนวน 3 เที่ยวบิน (KOREAN AIRLINES 3 เที่ยวบิน) มีจำนวนผู้โดยสารทั้งสิ้น 58 คน โดยเป็นผู้โดยสารคนไทยจำนวน 56 คน ซึ่งในจำนวนนี้มีผู้โดยสารที่เป็นแรงงานไทยที่เดินทางมาจากประเทศเกาหลี ที่มีวีซ่าการเดินทางหมดอายุ (Overstay) จำนวน 20 คน ตรวจไม่พบผู้โดยสารที่เข้าเกณฑ์ PUI

ที่มา : https://www.thaigov.go.th/news/contents/details/28356
