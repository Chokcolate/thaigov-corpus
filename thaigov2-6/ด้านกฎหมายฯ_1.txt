รัฐบาลไทย-ข่าวทำเนียบรัฐบาล-กระทรวงยุติธรรม พิจารณาค่าตอบแทนผู้เสียหายและค่าทดแทนและค่าใช้จ่ายแก่จำเลยในคดีอาญา ครั้งที่ ๓/๒๕๖๓

วันอังคารที่ 31 มีนาคม 2563
กระทรวงยุติธรรม พิจารณาค่าตอบแทนผู้เสียหายและค่าทดแทนและค่าใช้จ่ายแก่จำเลยในคดีอาญา ครั้งที่ ๓/๒๕๖๓
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะกรรมการพิจารณาค่าตอบแทนผู้เสียหายและค่าทดแทนและค่าใช้จ่ายแก่จำเลยในคดีอาญา ครั้งที่ ๓/๒๕๖๓
ในวันพฤหัสบดีที่ ๒๖ มีนาคม ๒๕๖๓ เวลา ๐๙.๓๐ น. ณ ห้องประชุมกระทรวงยุติธรรม ๒ ชั้น ๘ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะกรรมการพิจารณาค่าตอบแทนผู้เสียหายและค่าทดแทนและค่าใช้จ่ายแก่จำเลยในคดีอาญา ครั้งที่ ๓/๒๕๖๓ โดยมีนายเรืองศักดิ์ สุวารี อธิบดีกรมคุ้มครองสิทธิและเสรีภาพ พร้อมด้วยคณะกรรมการผู้ทรงคุณวุฒิ เข้าร่วมประชุม
สำหรับการประชุมในครั้งนี้ ฝ่ายเลขานุการฯ ได้แจ้งให้ที่ประชุมทราบเกี่ยวกับสถิติการช่วยเหลือผู้เสียหายและจำเลยในคดีอาญาออนไลน์​ การพัฒนาระบบการจัดการเรื่องร้องเรียนกรณีปัญหาต่างๆ ตามคำแนะนำของคณะกรรมการพิจารณาค่าตอบแทนผู้เสียหาย และค่าทดแทนและค่าทดแทนและค่าใช้จ่ายแก่จำเลยในคดีอาญา และตัวอย่างคดีที่ประชาชนไม่พึงพอใจผลคำพิพากษาของศาลอุทธรณ์และจะยื่นฟ้องศาลปกครอง รายงานผลการเข้าร่วมประชุมคณะอนุกรรมาธิการศึกษาสถานการณ์การป้องกันและแก้ปัญหาการข่มขืนกระทำชำเรา และการล่วงละเมิดทางเพศ สภาผู้แทนราษฎร มาตรการเร่งรัดการเบิกจ่ายเงินให้เป็นไปตามเป้าหมายที่วางไว้ ปี พ.ศ. ๒๕๖๓ สิ้นไตรมาส ๒ เดือนมีนาคม ๒๕๖๓ ผลคำพิพากษาศาลอุทธรณ์การติดตามผลการให้ความช่วยเหลือผู้เสียหายคดีความผิดเกี่ยวกับเพศตามข้อสั่งการของคณะกรรมการ
นอกจากนี้ ยังได้ร่วมกันพิจารณาคำขออุทธรณ์ของผู้เสียหาย จำนวน ๓๔ เรื่อง และคำขอจำเลย จำนวน ๗๕ เรื่อง โดยอนุมัติจ่ายเงินจำนวนทั้งสิ้น ๑,๗๘๔,๑๑๘ บาท

ที่มา : https://www.thaigov.go.th/news/contents/details/28202
