รัฐบาลไทย-ข่าวทำเนียบรัฐบาล-มาตรการช่วยเหลือของกองทุนประกันสังคม ​[กระทรวงเเรงงาน]

วันเสาร์ที่ 4 เมษายน 2563
มาตรการช่วยเหลือของกองทุนประกันสังคม ​[กระทรวงเเรงงาน]
มาตรการช่วยเหลือของกองทุนประกันสังคม ​
มาตรการช่วยเหลือของกองทุนประกันสังคม
☑️กรณีนายจ้างเลิกจ้าง (ทั้งหมด/ บางส่วน) หรือ ปิดกิจการ
ลูกจ้างได้เงินชดเชยจากนายจ้างตาม พ.ร.บ. คุ้มครองแรงงาน และรับเงินสิทธิประโยชน์ทดแทนกรณีว่างงานจากกองทุนประกันสังคม ร้อยละ 70 ของค่าจ้าง จนกว่าจะได้งานใหม่ แต่ไม่เกิน 200 วัน
☑️กรณีสถานประกอบกิจการถูกรัฐสั่งหยุดประกอบกิจการเนื่องจากเหตุสุดวิสัย (โควิด 19)
กองทุนประกันสังคมจ่ายประโยชน์ทดแทนกรณีว่างงาน ร้อยละ 62 ของค่าจ้าง จนกว่าจะกลับมาเปิดกิจการอีกครั้ง แต่ไม่เกิน 90 วัน (หากสถานการณ์ยืดเยื้อเกิน 90 วัน กระทรวงแรงงานจะพิจารณาให้ความช่วยเหลือต่อไป)
☑️กรณีนายจ้างให้ลูกจ้างซึ่งเป็นกลุ่มเสี่ยงหยุดงานเพื่อป้องกันการแพร่ระบาดหรือกักตัว
กองทุนประกันสังคมจ่ายประโยชน์ทดแทนกรณีว่างงาน ร้อยละ 62 ของค่าจ้าง จนกว่าจะกลับมาทำงานได้ แต่ไม่เกิน 90 วัน
☑️กรณีผู้ประกันตนอิสระในมาตรา 39 มาตรา 40 และผู้ประกันตนมาตรา 33 ที่ส่งเงินสมทบไม่ถึง 6 เดือนที่ได้รับผลกระทบจาก Covid-19
สามารถขึ้นทะเบียนรับเงินชดเชยการขาดรายได้ 5,000 บาท (3 เดือน) จากกระทรวงการคลัง
☑️กรณีสถานประกอบการที่การประกอบธุรกิจได้รับผลกระทบ
กระทรวงแรงงานอยู่ระหว่างหารือร่วมกับกระทรวงการคลังเพื่อให้ความช่วยเหลือ โดยคาดว่าจะมีผู้ได้รับผลกระทบประมาณ 500,000 คน ในกลุ่มกิจการโรงแรม การขนส่งผู้โดยสาร และท่องเที่ยว
#กระทรวงแรงงาน
#สำนักงานประกันสังคม
#โทรสายด่วน1506

ที่มา : https://www.thaigov.go.th/news/contents/details/28451
