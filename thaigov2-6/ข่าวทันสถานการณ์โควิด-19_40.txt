รัฐบาลไทย-ข่าวทำเนียบรัฐบาล-ปลัดกระทรวงดิจิทัลฯ สนับสนุนการใช้มาตรการทำงานจากที่บ้าน Work from home ในช่วงวิกฤติการณ์โรคติดเชื้อไวรัสโควิด-19 [กระทรวงดิจิทัลเพื่อเศรษฐกิจและสังคม]

วันอังคารที่ 31 มีนาคม 2563
ปลัดกระทรวงดิจิทัลฯ สนับสนุนการใช้มาตรการทำงานจากที่บ้าน Work from home ในช่วงวิกฤติการณ์โรคติดเชื้อไวรัสโควิด-19 [กระทรวงดิจิทัลเพื่อเศรษฐกิจและสังคม]
ปลัดกระทรวงดิจิทัลฯ สนับสนุนการใช้มาตรการทำงานจากที่บ้าน Work from home ในช่วงวิกฤติการณ์โรคติดเชื้อไวรัสโควิด-19
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม (ดีอีเอส) ได้ให้เกียรติสัมภาษณ์พิเศษ กับ ทางรายการ “ข่าวเย็น25” ช่อง GMM25 โดยคุณนพขวัญ นาคนวล (จุ๋ม ปอยเด้ง) เกี่ยวกับการสนับสนุนให้บุคลากรทั้งหน่วยงานภาครัฐและภาคเอกชนทำงานจากบ้าน (Work from home) ตามมาตรการยับยั้งการแพร่ระบาดของโรคติดเชื้อไวรัสโคโรนา 2019 (โควิด-19) ภายในประเทศ เพื่อให้สามารถทำงานได้อย่างต่อเนื่องและมีประสิทธิภาพด้วยเทคโนโลยีดิจิทัล โดยคำนึงถึงคุณภาพชีวิตและความปลอดภัยของผู้ปฏิบัติงาน กระทรวงดิจิทัลเพื่อเศรษฐกิจและสังคม (ดีอีเอส) จึงได้ดำเนินการสนับสนุนให้หน่วยงานภาครัฐทำงานจากบ้าน (Work from Home) โดยครอบคลุม 3 ด้าน ได้แก่ 1. การให้บริการ Work from Home (WFH) สำหรับหน่วยงานรัฐ 2. การจัดการระบบสารบรรณอิเล็กทรอนิกส์และการประชุมผ่านสื่ออิเล็กทรอนิกส์ และ 3. การเตรียมการรองรับการจัดประชุมทางไกลออนไลน์ (Web Conference) เมื่อวันที่ 31 มีนาคม 2563 ณ สำนักงานปลัดกระทรวงดิจิทัลเพื่อเศรษฐกิจและสังคม ชั้น 8 อาคารรัฐประศาสนภักดี ศูนย์ราชการเฉลิมพระเกียรติฯ ถนนแจ้งวัฒนะ กรุงเทพฯ
*******************

ที่มา : https://www.thaigov.go.th/news/contents/details/28210
