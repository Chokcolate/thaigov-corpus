รัฐบาลไทย-ข่าวทำเนียบรัฐบาล-ประชาชนร่วมมือ วธ.สร้างสังคมสื่อสู้ COVID-19 เดินหน้าผลิตสื่อดีให้กำลังใจหมอ-พยาบาล-บุคลากรทางการแพทย์ รวมไปถึงรณรงค์ “อยู่บ้าน หยุดเชื้อ เพื่อชาติ”

วันอังคารที่ 31 มีนาคม 2563
ประชาชนร่วมมือ วธ.สร้างสังคมสื่อสู้ COVID-19 เดินหน้าผลิตสื่อดีให้กำลังใจหมอ-พยาบาล-บุคลากรทางการแพทย์ รวมไปถึงรณรงค์ “อยู่บ้าน หยุดเชื้อ เพื่อชาติ”
ประชาชนร่วมมือ วธ.สร้างสังคมสื่อสู้ COVID-19 เดินหน้าผลิตสื่อดีให้กำลังใจหมอ-พยาบาล-บุคลากรทางการแพทย์ รวมไปถึงรณรงค์ “อยู่บ้าน หยุดเชื้อ เพื่อชาติ” ให้กำลังใจพี่น้องประชาชนที่ต้องเปลี่ยนแปลงวิถีชีวิตทำงานอยู่กับบ้าน
ประชาชนร่วมมือ วธ.สร้างสังคมสื่อสู้ COVID-19 เดินหน้าผลิตสื่อดีให้กำลังใจหมอ-พยาบาล-บุคลากรทางการแพทย์ รวมไปถึงรณรงค์ “อยู่บ้าน หยุดเชื้อ เพื่อชาติ” ให้กำลังใจพี่น้องประชาชนที่ต้องเปลี่ยนแปลงวิถีชีวิตทำงานอยู่กับบ้าน
นายอิทธิพล คุณปลื้ม รัฐมนตรีว่ากระทรวงวัฒนธรรม กล่าวว่า จากสถานการณ์การระบาดของไวรัสโคโรนา 2019   (COVID-19) ทั่วโลก รวมถึงประเทศไทย พลเอกประยุทธ์ จันทร์โอชา นายกรัฐมนตรี และรัฐบาล ได้พยายามแก้ไขปัญหามาโดยตลอด การคุมสถานการณ์ การรณรงค์แก้ไขเกิดจากความร่วมมือทุกภาคส่วน ในส่วนของกระทรวงวัฒนธรรม (วธ.) ได้รวมใจทุกหน่วยงานในสังกัดและสำนักงานวัฒนธรรมจังหวัดพร้อมให้การสนับสนุนการทำงานของรัฐบาล กระทรวงวัฒนธรรมและผู้ว่าราชการจังหวัดอย่างเต็มที่
รมว.วัฒนธรรม กล่าวต่อไปว่า ที่ผ่านมาได้รับความร่วมมือเป็นอย่างดีจากศิลปินแห่งชาติ ศิลปินและศิลปินพื้นบ้าน โดยเฉพาะสำนักงานวัฒนธรรมจังหวัด ทำงานบูรณาการเครือข่ายชุมชนคุณธรรมน้อมนำหลักปรัชญาของเศรษฐกิจพอเพียงขับเคลื่อนด้วยพลัง บวร บ้าน วัด โรงเรียน กว่า 2 หมื่นชุมชนทั่วประเทศ  ร่วมกันประชาสัมพันธ์ความรู้ มาตรการป้องกัน แนวทางต่างๆเกี่ยวกับโรคติดเชื้อไวรัสโคโรน่า 2019 (COVID-19) แก่ประชาชนอย่างต่อเนื่อง ตามที่กระทรวงสาธารณสุขและรัฐบาลขอความร่วมมือ โดย วธ.ได้ทยอยนำคลิปเผยแพร่ต่อไปทางช่องทางสื่อต่างๆ  และสื่อสังคมออนไลน์ อาทิ Facebook , Twitter , Instagram และเว็บไซต์ของกระทรวงวัฒนธรรม www.m-culture.go.th
นายอิทธิพล กล่าวอีกว่า ล่าสุดทาง วธ.ได้มอบหมายให้คณะทำงานศูนย์บริหารสถานการณ์การแพร่ระบาดของโรคติดเชื้อไวรัสโคโรน่า ๒๐๑๙ (โควิด-๑๙) วธ.จัดการรณรงค์สังคมสื่อสู้ COVID-19 เชิญชวนให้ประชาชนร่วมกันผลิตสื่อที่ดีๆมีสาระน่าสนใจหรือเป็นการให้กำลังใจแพทย์ พยาบาล บุคลากรทางการแพทย์ ตลอดจนทุกท่านที่ทำงานช่วยกันสู้วิกฤตนี้ รวมถึงให้กำลังใจพี่น้องประชาชนที่ต้องเปลี่ยนแปลงวิถีชีวิตทำงานอยู่กับบ้าน หรือทำงานที่บ้าน (Work From Home) เพื่อลดการติดต่อของโรคระบาดนี้ จึงขอเชิญชวนให้ประชาชนส่งคลิปวิดีโอรณรงค์การให้กำลังใจดังกล่าว หรือ การเว้นระยะห่างทางสังคม (Social Distancing) หรือ “อยู่บ้าน หยุดเชื้อ เพื่อชาติ” โดยจะมีการคัดเลือก ประกาศผลพร้อมให้รางวัลเป็นระยะ เช่น หนังสือที่มีเนื้อหาด้านศิลปวัฒนธรรม  พร้อมนำคลิ๊ปที่มีเนื้อหาสร้างสรรค์เผยแพร่ต่อไป ติดตามรายละเอียดเพิ่มเติมได้ที่เฟสบุ๊ก สายด่วนวัฒนธรรม 1765
"การขอความร่วมมือร่วมใจจากประชาชน เครือข่ายวัฒนธรรมในการจัดทำคลิปดังกล่าว จะทำให้เกิดความตระหนักรู้แก่ประชาชนและสังคมในการตื่นตัวป้องกันการแพร่ระบาดของโรคติดเชื้อไวรัส โคโรนา ๒๐๑๙ (COVID 19) ในวงกว้าง รวดเร็ว และทั่วถึง รวมทั้ง ลดความตระหนกและสร้างขวัญกำลังใจให้กับประชาชนและสังคมในการฝ่าฟันวิกฤติครั้งนี้ไปด้วยกัน กระทรวงวัฒนธรรมจึงขอขอบคุณทุกท่านที่ร่วมมือร่วมใจช่วยให้คนไทยก้าวไปข้างหน้าและสามารถต่อสู้กับเชื้อไวรัสโคโรนา ๒๐๑๙ (COVID-19) ได้อย่างปลอดภัย ซึ่งเป็นความร่วมมือระหว่างหน่วยงานภาครัฐ ภาคเอกชน และภาคประชาชน ในการช่วยเหลือสังคมและนำพาประเทศไทยผ่านพ้นวิกฤติไปได้" รมว.วัฒนธรรม กล่าว

ที่มา : https://www.thaigov.go.th/news/contents/details/28194
