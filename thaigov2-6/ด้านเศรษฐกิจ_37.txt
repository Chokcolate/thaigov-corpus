รัฐบาลไทย-ข่าวทำเนียบรัฐบาล-รองปลัดฯ ภานุวัฒน์ Conference คณะกรรมการส่งเสริมและพัฒนาดิจิทัลเพื่อเศรษฐกิจและสังคม ครั้งที่ 1/2563

วันพฤหัสบดีที่ 2 เมษายน 2563
พิมพ์
รองปลัดฯ ภานุวัฒน์ Conference คณะกรรมการส่งเสริมและพัฒนาดิจิทัลเพื่อเศรษฐกิจและสังคม ครั้งที่ 1/2563
นายภานุวัฒน์ ตริยางกูรศรี รองปลัดกระทรวงอุตสาหกรรม   Conference คณะกรรมการส่งเสริมและพัฒนาดิจิทัลเพื่อเศรษฐกิจและสังคม ครั้งที่ 1/2563 ณ ห้องประชุม อก. 2 ชั้น 3 อาคารสำนักงานปลัดกระทรวงอุตสาหกรรม
วันที่ 1 เมษายน 2563 นายภานุวัฒน์ ตริยางกูรศรี รองปลัดกระทรวงอุตสาหกรรม ในฐานะผู้บริหารเทคโนโลยีสารสนเทศระดับสูงกระทรวงอุตสาหกรรม เป็นผู้แทนหลักในคณะกรรมการส่งเสริมและพัฒนาดิจิทัลเพื่อเศรษฐกิจและสังคม พร้อมด้วย นางสาวณิรดา วิสุทธิชาติธาดา ผู้อำนวยการศูนย์เทคโนโลยีสารสนเทศและการสื่อสาร เข้าประชุม Conference คณะกรรมการส่งเสริมและพัฒนาดิจิทัลเพื่อเศรษฐกิจและสังคม ครั้งที่ 1/2563 โดยมี นายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม เป็นประธานกรรมการ ณ ห้องประชุม อก. 2 ชั้น 3 อาคารสำนักงานปลัดกระทรวงอุตสาหกรรม
เนื้อหาหลักในการประชุม เน้นถึงผลกระทบและแนวทางการเตรียมความพร้อมเพื่อรับมือกับ Disruptive Technology ของประเทศไทย รายงานผลการวัดมูลค่าเศรษฐกิจดิจิทัล (ร่าง) นโยบายและแผนเฉพาะด้านการพัฒนากำลังคนให้พร้อมเข้าสู่ยุคเศรษฐกิจและสังคมดิจิทัล ระยะที่ 1 (พ.ศ. 2563 - 2565) (แผนปฏิบัติการ) โดย กระทรวงอุตสาหกรรมได้เสนอให้กำหนดตัวชี้วัดยุทธศาสตร์บุคลากรวิชาชีพด้านดิจิทัล โดยเฉพาะอย่างยิ่งในสาขาที่ขาดแคลนวัดผลเป็นเชิงตัวเลข (จำนวนคน) เพื่อให้สามารถประเมินการดำเนินงานที่แม่นยำและง่ายต่อการติดตามผลในอนาคตได้

ที่มา : https://www.thaigov.go.th/news/contents/details/28294
