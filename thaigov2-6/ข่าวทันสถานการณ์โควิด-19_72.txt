รัฐบาลไทย-ข่าวทำเนียบรัฐบาล-อนุทินรับมอบหน้ากากอนามัย [กระทรวงสาธารณสุข]

วันพุธที่ 1 เมษายน 2563
พิมพ์
อนุทินรับมอบหน้ากากอนามัย [กระทรวงสาธารณสุข]
รองนายกรัฐมนตรีและรัฐมนตรีว่าการกระทรวงสาธารณสุข รับมอบหน้ากากอนามัยจำนวน 80,000 ชิ้น จากรัฐมนตรีว่าการกระทรวงเกษตรและสหกรณ์
รองนายกรัฐมนตรีและรัฐมนตรีว่าการกระทรวงสาธารณสุข รับมอบหน้ากากอนามัยจำนวน 80,000 ชิ้น จากรัฐมนตรีว่าการกระทรวงเกษตรและสหกรณ์
วันนี้ (1 เมษายน 2563) ที่กระทรวงสาธารณสุข จ.นนทบุรี นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงสาธารณสุข พร้อมด้วย ดร.สาธิต ปิตุเตชะ รัฐมนตรีช่วยว่าการกระทรวงสาธารณสุข และคณะผู้บริหาร รับมอบหน้ากากอนามัยจำนวน 80,000 ชิ้น จาก นายเฉลิมชัย ศรีอ่อน รัฐมนตรีว่าการกระทรวงเกษตรและสหกรณ์
นายอนุทินกล่าวว่า หน้ากากอนามัยที่ได้รับจากท่านรัฐมนตรีว่าการกระทรวงเกษตรและสหกรณ์ในวันนี้กระทรวงสาธารณสุขจะนำไปให้กับบุคลากรทางการแพทย์ทุกคนที่ต้องเสี่ยงต่อการดูแลรักษาผู้ป่วยโรคโควิด-19 ในภาวะวิกฤต หน้าที่ของกระทรวงสาธารณสุข คือ การดูแล รักษา ป้องกันให้คนไทยปลอดภัย ไม่ให้ติดเชื้อและเสียชีวิต รวมถึงป้องกันไม่ให้มีการติดเชื้อในแพทย์ พยาบาล บุคลากรสาธารณสุขทุกคน ดังนั้น ความร่วมมือของหน่วยงานทั้งภาครัฐและเอกชนมีความสำคัญที่จะช่วยสนับสนุนภารกิจการหยุดการแพร่ระบาดโรคโควิด-19 ได้
“ในนามบุคลากรกระทรวงสาธารณสุข ขอขอบคุณในน้ำใจไมตรีที่ท่านรัฐมนตรีว่าการกระทรวงเกษตรและสหกรณ์ มีความห่วงใยในภารกิจของกระทรวงสาธารณสุข ของที่ได้รับบริจาคจะรีบกระจายจัดสรรให้โรงพยาบาลโดยเร็วที่สุด” อนุทินกล่าว
***********************************
1 เมษายน 2563

ที่มา : https://www.thaigov.go.th/news/contents/details/28277
