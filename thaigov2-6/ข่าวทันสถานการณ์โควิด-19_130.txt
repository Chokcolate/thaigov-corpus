รัฐบาลไทย-ข่าวทำเนียบรัฐบาล-ขสมก.ปรับเปลี่ยนเวลาให้บริการรถโดยสารประจำทาง เพื่อให้เป็นไปตามข้อสั่งการของนายกรัฐมนตรี [กระทรวงคมนาคม]

วันศุกร์ที่ 3 เมษายน 2563
พิมพ์
ขสมก.ปรับเปลี่ยนเวลาให้บริการรถโดยสารประจำทาง เพื่อให้เป็นไปตามข้อสั่งการของนายกรัฐมนตรี [กระทรวงคมนาคม]
ขสมก.ปรับเปลี่ยนเวลาให้บริการรถโดยสารประจำทาง เพื่อให้เป็นไปตามข้อสั่งการของนายกรัฐมนตรี
ข่าว ขสมก.ฉบับที่ 013 /2563  ประจำวันที่ 3 เมษายน 2563
ขสมก.ปรับเปลี่ยนเวลาให้บริการรถโดยสารประจำทาง เพื่อให้เป็นไปตามข้อสั่งการของนายกรัฐมนตรี
องค์การขนส่งมวลชนกรุงเทพ (ขสมก.) ปรับเปลี่ยนเวลาให้บริการรถโดยสารประจำทางทุกประเภทจากเวลาปกติ  เป็นให้บริการ เวลา 05.00 - 21.00 น. ตั้งแต่วันที่ 3 เมษายน 2563 เป็นต้นไป
นายสุระชัย เอี่ยมวชิรสกุล  ผู้อำนวยการองค์การขนส่งมวลชนกรุงเทพ (ขสมก.) เปิดเผยว่า ตามที่พลเอกประยุทธ์ จันทร์โอชา นายกรัฐมนตรี ได้ประกาศข้อกำหนดออกตามความในมาตรา 9 แห่งพระราชกำหนดการบริหารราชการในสถานการณ์ฉุกเฉิน พ.ศ.2548 (ฉบับที่ 2) ห้ามบุคคลใดทั่วราชอาณาจักรออกนอกเคหสถานระหว่าง เวลา 22.00 -  04.00 น.ของวันรุ่งขึ้น โดยมีผลบังคับตั้งแต่วันที่ 3 เมษายน 2563 เป็นต้นไป  จนกว่าจะมีประกาศเปลี่ยนแปลง ขสมก.จึงได้ปรับเปลี่ยนเวลา การให้บริการรถโดยสารประจำทางทุกประเภทจากเวลาปกติ เป็นให้บริการ เวลา 05.00 - 21.00 น. และได้ขอความร่วมมือผู้ประกอบการรถโดยสารเอกชนร่วมบริการ ปรับเปลี่ยนเวลาให้บริการ รถโดยสาร เป็นเวลา 05.00 - 21.00 น. เช่นกัน เพื่อให้สอดคล้องกับประกาศข้อกำหนดดังกล่าว โดยเริ่มตั้งแต่วันที่ 3 เมษายน 2563 เป็นต้นไป
...........................................
ต้องการทราบรายละเอียดเพิ่มเติมเกี่ยวกับการใช้บริการ สอบถามเส้นทางรถเมล์  หรือ แนะนำบริการได้ที่  www.bmta.co.th , facebook bmta@bmta.co.th หรือ  ศูนย์  Call  Center  1348  ทุกวัน  ตั้งแต่เวลา 06.00 - 19.00 น. เป็นต้นไป
** หมายเหตุ รถโดยสารทุกคันจะต้องกลับถึงอู่ภายในเวลา 21.00 น.

ที่มา : https://www.thaigov.go.th/news/contents/details/28419
