รัฐบาลไทย-ข่าวทำเนียบรัฐบาล-กรมท่าอากาศยานแจ้งงดการให้บริการชั่วคราว ณ ท่าอากาศยานนราธิวาส เนื่องจากสถานการณ์การแพร่ระบาดของโรคติดเชื้อไวรัส COVID-19 [กระทรวงคมนาคม]

วันอังคารที่ 31 มีนาคม 2563
พิมพ์
กรมท่าอากาศยานแจ้งงดการให้บริการชั่วคราว ณ ท่าอากาศยานนราธิวาส เนื่องจากสถานการณ์การแพร่ระบาดของโรคติดเชื้อไวรัส COVID-19 [กระทรวงคมนาคม]
กรมท่าอากาศยานแจ้งงดการให้บริการชั่วคราว ณ ท่าอากาศยานนราธิวาส เนื่องจากสถานการณ์การแพร่ระบาดของโรคติดเชื้อไวรัส COVID-19
ฉบับที่ 295/2563
กรมท่าอากาศยานแจ้งงดการให้บริการชั่วคราว ณ ท่าอากาศยานนราธิวาส เนื่องจากสถานการณ์การแพร่ระบาดของโรคติดเชื้อไวรัส COVID-19
นายทวี เกศิสำอาง อธิบดีกรมท่าอากาศยาน กระทรวงคมนาคม กล่าวว่า กรมท่าอากาศยานงดให้บริการท่าอากาศยานนราธิวาส เนื่องจากขณะนี้มีการแพร่ระบาดของโรคติดเชื้อไวรัส COVID-19 หลายอำเภอในจังหวัดนราธิวาส และมีผู้ป่วยเพิ่มขึ้นอย่างรวดเร็ว ดังนั้น เพื่อยับยั้งการแพร่ระบาดไปสู่ประชาชนในวงกว้าง การควบคุมพื้นที่ที่มีปัจจัยเสี่ยงต่อการแพร่ระบาดของโรคฯ นายเอกรัฐ หลีเส็น ผู้ว่าราชการจังหวัดนราธิวาส ได้มีคำสั่งระงับการเดินทางเข้า – ออกจังหวัดนราธิวาสของบุคคลตามมาตรการเฝ้าระวัง ควบคุม ป้องกันการแพร่ระบาดอย่างเข้มข้นเพื่อลดโอกาสการแพร่ระบาดของโรคฯ ในสถานที่ต่าง ๆ ที่มีความเสี่ยงสูง
ทั้งนี้ เพื่อเป็นการปฏิบัติตามคำสั่งของจังหวัดนราธิวาส ท่าอากาศยานนราธิวาสจึงมีความจำเป็น ต้องงดการให้บริการ ตั้งแต่วันที่ 29 มีนาคม 2563 เป็นต้นไป จนกว่าสถานการณ์จะคลี่คลาย โดยท่าอากาศยานนราธิวาสได้ออกประกาศนักบิน (NOTAM) เพื่อแจ้งนักบินหยุดให้บริการ ณ ท่าอากาศยานนราธิวาสเป็นการชั่วคราว ส่งผลให้สายการบินต่าง ๆ ที่ให้บริการ ณ ท่าอากาศยานนราธิวาส ต้องงดให้บริการแก่ผู้โดยสารตามประกาศของจังหวัดดังกล่าว
สำหรับผู้โดยสารที่ได้สำรองบัตรโดยสารของสายการบินไว้ สามารถติดต่อขอคืนบัตรโดยสาร ค่าโดยสาร เปลี่ยนแปลงการเดินทาง เส้นทางบิน หรือสอบถามรายละเอียดดังนี้
สายการบินไทยแอร์เอเชีย www.airasia.com โทร. 0 7356 5112 (ติดต่อได้ถึงวันที่ 31 มีนาคม 2563)
สายการบินไทยสมายล์ https://member.Thai smileair.com/customerservice/refund Call Center โทร. 1181 หรือ 0 2118 8888 ตลอด 24 ชั่วโมง
ประชาสัมพันธ์ท่าอากาศยานนราธิวาส โทร. 0 7356 5061 - 5
สำหรับท่าอากาศยานอื่น ๆ ในสังกัดกรมท่าอากาศยานคงให้บริการตามปกติ หากมีการเปลี่ยนแปลง จะแจ้งให้ผู้ใช้บริการทราบทันที และขออภัยในความไม่สะดวกมา ณ โอกาสนี้

ที่มา : https://www.thaigov.go.th/news/contents/details/28219
