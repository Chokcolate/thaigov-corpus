รัฐบาลไทย-ข่าวทำเนียบรัฐบาล-“กอช. แนะสมาชิกติดต่อผ่านระบบบริการอิเล็กทรอนิกส์ (e-Service) อยู่บ้าน หยุดเชื้อ เพื่อชาติ ตามนโยบายรัฐบาล” [กระทรวงการคลัง]

วันจันทร์ที่ 30 มีนาคม 2563
พิมพ์
“กอช. แนะสมาชิกติดต่อผ่านระบบบริการอิเล็กทรอนิกส์ (e-Service) อยู่บ้าน หยุดเชื้อ เพื่อชาติ ตามนโยบายรัฐบาล” [กระทรวงการคลัง]
กอช. ยกระดับอำนวยความสะดวก สร้างความมั่นใจให้บริการสมาชิก ผ่านระบบบริการอิเล็กทรอนิกส์ (e-Service) บริการไร้กังวลในการติดต่อสื่อสารอำนวยความสะดวกให้สมาชิก กอช. สอบถามข้อมูลหรือข่าวสารต่างๆ ได้หลากหลายช่องทาง
กองทุนการออมแห่งชาติ หรือ กอช. ยกระดับอำนวยความสะดวก สร้างความมั่นใจให้บริการสมาชิก ผ่านระบบบริการอิเล็กทรอนิกส์ (e-Service) บริการไร้กังวลในการติดต่อสื่อสารอำนวยความสะดวกให้สมาชิก กอช. สอบถามข้อมูลหรือข่าวสารต่างๆ ได้หลากหลายช่องทาง อาทิ เฟซบุ๊ก กอช. “กองทุนการออมแห่งชาติ – กอช.”, ไลน์ “@nsf.th”, อีเมล “info@nsf.or.th” และสายด่วนเงินออม โทร. 02-049-9000
นางสาวจารุลักษณ์ เรืองสุวรรณ เลขาธิการคณะกรรมการกองทุนการออมแห่งชาติ หรือ กอช. เปิดเผยว่า  กอช. ยกระดับอำนวยความสะดวก สร้างความมั่นใจให้บริการสมาชิก ผ่านระบบบริการอิเล็กทรอนิกส์ (e-Service) บริการไร้กังวลในการติดต่อสื่อสารอำนวยความสะดวกให้สมาชิก กอช. สอบถามข้อมูลหรือข่าวสารต่างๆ ได้หลากหลายช่องทาง โดยไม่ต้องออกจากบ้าน ตามนโยบายของรัฐบาล “อยู่บ้าน หยุดเชื้อ เพื่อชาติ” ป้องกันการแพร่ระบาดของเชื้อไวรัสโควิด-19  ด้วยสมาร์ทโฟนของท่าน อาทิ เฟซบุ๊ก กอช. “กองทุนการออมแห่งชาติ – กอช.”, ไลน์ “@nsf.th”, อีเมล “info@nsf.or.th” และสายด่วนเงินออม โทร.02-049-9000 ทั้งนี้ สมาชิก กอช. และผู้ที่สนใจ สามารถดาวน์โหลดแอปพลิเคชัน “กอช” เพื่อสมัครสมาชิก ดูข้อมูลบัญชีเงินออม และใช้ตรวจสอบสิทธิการสมัครสมาชิกได้ทั้งระบบ IOS และ Android หรือดูข้อมูลข่าวสารต่างๆ ของ กอช. ได้ทางเว็บไซต์ กอช. “www.nsf.or.th”
ทั้งนี้ ตามมติคณะรัฐมนตรีในการประชุมเมื่อวันที่ 17 มีนาคม 2563 เห็นชอบออกมาตรการในการป้องกันวิกฤตการณ์จากเชื้อไวรัสโควิด-19  และให้ส่วนราชการ หน่วยงานของรัฐทุกแห่ง เร่งดำเนินการตามมาตรการดังกล่าวนั้น กอช. ได้มีการดำเนินการวางแผนบริหารความต่อเนื่องขององค์กร (Business Continuity Plan: BCP) พิจารณาให้พนักงานบางส่วนปฏิบัติงานเหลื่อมเวลาทำงานไม่ต้องเดินทางพร้อมกัน หรือปฏิบัติงานที่บ้าน (Work from Home) เพื่อลดความแออัด ลดความเสี่ยงต่อการติดเชื้อและป้องกันการแพร่ระบาดของเชื้อไวรัสโควิด-19
อย่างไรก็ตาม สมาชิก กอช. ไม่ต้องกังวลในการส่งเงินออมสะสม เนื่องด้วย กอช. เป็นการออมภาคสมัครใจ มีมากออมมาก มีน้อยออมน้อย ออมเงินเมื่อพร้อม สิทธิในการเป็นสมาชิกยังคงอยู่ เมื่อสมาชิกส่งเงินออมสะสมขั้นต่ำ 50 บาท สูงสุด 13,200 บาทต่อปี สมาชิกจะได้รับเงินสมทบจากรัฐตามช่วงอายุของสมาชิก ตามเงื่อนไขที่ พ.ร.บ. กอช. กำหนด
“คุณออม  รัฐช่วยออม   คุณได้บำนาญ”

ที่มา : https://www.thaigov.go.th/news/contents/details/28105
