รัฐบาลไทย-ข่าวทำเนียบรัฐบาล-ยธ. พัฒนางานนิติวิทยาศาสตร์และนิติเวชศาสตร์กับกระบวนการยุติธรรม

วันพฤหัสบดีที่ 19 มกราคม 2560
ยธ. พัฒนางานนิติวิทยาศาสตร์และนิติเวชศาสตร์กับกระบวนการยุติธรรม
โครงการสัมมนาเรื่อง การพัฒนางานนิติวิทยาศาสตร์และนิติเวชศาสตร์กับกระบวนการยุติธรรม เพื่อหารือแนวทางการพัฒนาและการบูรณาการความร่วมมือระหว่างหน่วยงานด้านนิติวิทยาศาสตร์ของประเทศไทย
นายสุวพันธุ์ ตันยุวรรธนะ  รัฐมนตรีว่าการกระทรวงยุติธรรม
เป็นประธานเปิดโครงการสัมมนาเรื่อง การพัฒนางานนิติวิทยาศาสตร์และนิติเวชศาสตร์กับกระบวนการยุติธรรม
เพื่อหารือแนวทางการพัฒนาและการบูรณาการความร่วมมือระหว่างหน่วยงานด้านนิติวิทยาศาสตร์ของประเทศไทย
โดยเชิญผู้เชี่ยวชาญทางด้านนิติวิทยาศาสตร์จากในประเทศและต่างประเทศ มาถ่ายทอดความรู้และประสบการณ์
เพื่อสร้างมาตรฐานงานนิติวิทยาศาสตร์ของประเทศไทยให้เป็นสากล ทั้งทางด้านวิชาการและการปฏิบัติงาน
อันจะช่วยสร้างความเชื่อมั่นให้กับกระบวนการยุติธรรมและสามารถเป็นที่พึ่งพาของประชาชน
โดยมี นายชาญเชาวน์ ไชยานุกิจ  ปลัดกระทรวงยุติธรรม
นายสมณ์ พรหมรส  ผู้อำนวยการสถาบันนิติวิทยาศาสตร์
พร้อมด้วยผู้เข้าร่วมสัมมนา จำนวนทั้งสิ้น ๒๐๐ คน จากหน่วยงานภายในประเทศ ประกอบด้วย
สถาบันนิติเวชวิทยา และสำนักงานพิสูจน์หลักฐาน สำนักงานตำรวจแห่งชาติ
นักวิชาการจากมหาวิทยาลัย ผู้บริหารและเจ้าหน้าที่ที่เกี่ยวข้องจากกระทรวงสาธารณสุข
กระทรวงวิทยาศาสตร์และเทคโนโลยี และหน่วยงานในสังกัดกระทรวงยุติธรรม เข้าร่วมฯ
ณ โรงแรมเซ็นทราศูนย์ราชการและคอนเวนชันเซ็นเตอร์ แจ้งวัฒนะ

ที่มา : http://www.thaigov.go.th/news/contents/details/1419
