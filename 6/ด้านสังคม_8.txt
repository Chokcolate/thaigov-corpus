รัฐบาลไทย-ข่าวทำเนียบรัฐบาล-​สดร.เปิดบ้านต้อนรับ ดร.อรรชกา สีบุญเรือง(รมว.วท) ณ จังหวัดเชียงใหม่

วันอังคารที่ 27 ธันวาคม 2559
​สดร.เปิดบ้านต้อนรับ ดร.อรรชกา สีบุญเรือง(รมว.วท) ณ จังหวัดเชียงใหม่
​สดร.เปิดบ้านต้อนรับ ดร.อรรชกา สีบุญเรือง(รมว.วท) ณ จังหวัดเชียงใหม่
23 ธันวาคม 2559 /ดร.อรรชกา สีบุญเรือง รัฐมนตรีว่าการกระทรวงวิทยาศาสตร์และเทคโนโลยี นายสมชาย เทียมบุญประเสริฐ รองปลัดกระทรวงวิทยาศาสตร์ฯ เดินทางตรวจเยี่ยมการดำเนินงานสถาบันวิจัยดาราศาสตร์แห่งชาติ (สดร.) โดยมี รองศาสตราจารย์บุญรักษา สุนทรธรรม ผู้อำนวยการดร.ศรัณย์ โปษยะจินดา รองผู้อำนวยการและคณะผู้บริหารเจ้าหน้าที่ ให้การต้อนรับ ณ สถาบันวิจัยดาราศาสตร์แห่งชาติ (สดร.) จังหวัดเชียงใหม่
ดร.อรรชกา กล่าวว่า สถาบันวิจัยดาราศาสตร์แห่งชาติ (สดร.) เป็นหน่วยงานที่ได้รับการสนับสนุนภารกิจในการสร้างองค์ความรู้ให้แก่ประเทศไทยในด้านดาราศาสตร์และยังช่วยส่งเสริมให้เด็ก/นักเรียน/เยาวชน หันมาให้ความสำคัญกับการเรียนด้านวิทยาศาสตร์กันเพิ่มขึ้น ซึ่งนับเป็นเรื่องที่ดีและควรให้การสนับสนุนอย่างต่อเนื่อง และขอชื่นชมผู้บริหาร คณะทำงาน และเจ้าหน้าที่ สถาบันวิจัยดาราศาสตร์แห่งชาติ (สดร.) ที่ทำงานกันอย่างเข้มแข็ง ตั้งใจ และเสียสละเพื่อให้เกิดประโยชน์ต่อประเทศ
รองศาสตราจารย์บุญรักษา กล่าวรายงานถึงการดำเนินการของสถาบันวิจัยดาราศาสตร์แห่งชาติซึ่งเป็นองค์กรชั้นน้ำด้านดาราศาสตร์ที่ได้รับการยอมรับในระดับสากลและมีโครงสร้างองค์กรที่มีผลการดำเนินงานที่สำคัญ ได้แก่ 1.การให้บริการโครงสร้างพื้นฐาน 2.การค้นคว้าวิจัยและพัฒนาด้านดาราศาสตร์3.การสร้างเครือข่ายการวิจัยและวิชาการทั้งในระดับชาติและนานาชาติ4.การบริการถ่ายทอดองค์ความรู้และเทคโนโลยีด้านดาราศาสตร์ นอกจากนี้ ด้านการพัฒนากำลังคนทางด้านวิทยาศาสตร์และเทคโนโลยี สถาบันวิจัยสถาบันวิจัยดาราศาสตร์แห่งชาติ (สดร.)ได้ร่วมมือกับมหาวิทยาลัยในการทำวิจัยและให้นิสิตนักศึกษามาร่วมวิจัย และการให้นักวิจัย นักวิชาการจัดกิจกรรม ถ่ายทอดองค์ความรู้แก่นักเรียน นิสิต นักศึกษา
รองศาสตราจารย์บุญรักษา ได้นำเยี่ยมชมอาคารปฏิบัติการ ห้องตรวจสอบคุณภาพ ห้องเครื่องจักรอัตโนมัติ ห้องOptical lab เครื่องเคลือบกระจกกล้องโทรทรรศน์ โดย สดร.ได้ออกแบบและจัดสร้างเครื่องเคลือบกระจ ร่วมกับ สถาบันวิจัยแสซินโครตรอนเพื่อใช้ในการเคลือบกระจกกล้องโทรทรรศน์ ซึ่งมีขนาดเส้นผ่านศูนย์กลางอยู่ที่ 2.4 เมตร
รองศาสตราจารย์บุญรักษา เผยว่าในอนาคต สถาบันวิจัยดาราศาสตร์แห่งชาติ (สดร.)จะสร้างหอจดหมายเหตุดาราศาสตร์ในประเทศไทยหลังจากการสร้าง Astropark เสร็จสิ้น เพื่อเป็นสถานที่ที่รวบรวมข้อมูล ผลงานวิจัยต่างๆด้านดาราศาสตร์ในประเทศไทยเป็นแห่งแรก
ข่าวโดย : นางสาวชลธิชา แสงเทียนสุวรรณ
ภาพโดย : นายไววิทย์ ยอดประสิทธิ์,นายภูมินทร์ ปั้นเล็ก
กลุ่มงานประชาสัมพันธ์  กระทรวงวิทยาศาสตร์และเทคโนโลยี
โทร.02 333 3728 – 3732  โทรสาร 02 333 3834
E-mail : pr@most.go.th  Facebook : sciencethailand

ที่มา : http://www.thaigov.go.th/news/contents/details/1129
