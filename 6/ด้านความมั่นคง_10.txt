รัฐบาลไทย-ข่าวทำเนียบรัฐบาล-ทส. จัดกิจกรรมทำบุญตักบาตร ถวายเป็นพระราชกุศลแด่พระบาทสมเด็จพระปรมินทรมหาภูมิพลอดุลยเดช และสมเด็จพระเจ้าอยู่หัวมหาวชิราลงกรณบดินทรเทพยวรางกูร เนื่องในวันขึ้นปีใหม่ พุทธศักราช 2560

วันพฤหัสบดีที่ 5 มกราคม 2560
ทส. จัดกิจกรรมทำบุญตักบาตร ถวายเป็นพระราชกุศลแด่พระบาทสมเด็จพระปรมินทรมหาภูมิพลอดุลยเดช และสมเด็จพระเจ้าอยู่หัวมหาวชิราลงกรณบดินทรเทพยวรางกูร เนื่องในวันขึ้นปีใหม่ พุทธศักราช 2560
กระทรวงทรัพยากรธรรมชาติและสิ่งแวดล้อม จัดกิจกรรมทำบุญตักบาตร ถวายเป็นพระราชกุศลแด่พระบาทสมเด็จพระปรมินทรมหาภูมิพลอดุลยเดช และสมเด็จพระเจ้าอยู่หัวมหาวชิราลงกรณ บดินทรเทพยวรางกูร เนื่องในวันปีใหม่ พุทธศักราช 2560
กระทรวงทรัพยากรธรรมชาติและสิ่งแวดล้อม จัดกิจกรรมทำบุญตักบาตร ถวายเป็นพระราชกุศลแด่พระบาทสมเด็จพระปรมินทรมหาภูมิพลอดุลยเดช และสมเด็จพระเจ้าอยู่หัวมหาวชิราลงกรณ บดินทรเทพยวรางกูร เนื่องในวันปีใหม่ พุทธศักราช 2560 โดยในเช้าวันนี้ (5 มกราคม 2559) เวลา 07.00 น. พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม นำข้าราชการ พนักงาน เจ้าหน้าที่ในสังกัดกระทรวงฯ กว่า 300 คน ร่วมทำบุญตักบาตรพระภิกษุสงฆ์ จากวัดมหาธาตุยุวราชรังสฤษฎิ์ และวัดแก้วฟ้าจุฬามณี รวมจำนวน 89 รูป นอกจากนี้ภายในงาน รัฐมนตรีว่าการกระทรวงทรัพยากรธรรมชาติและสิ่งแวดล้อม ได้ถวายสักการะพระบรมฉายาลักษณ์พระบาทสมเด็จพระปรมินทรมหาภูมิพลอดุลยเดช และ ถวายความเคารพพระบรมฉายาลักษณ์สมเด็จพระเจ้าอยู่หัวมหาวชิราลงกรณ บดินทรเทพยวรางกูร ตลอดจนกล่าวอวยพรปีใหม่ ในโอกาสนี้ด้วย

ที่มา : http://www.thaigov.go.th/news/contents/details/1191
