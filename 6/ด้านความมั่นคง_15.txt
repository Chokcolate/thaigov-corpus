รัฐบาลไทย-ข่าวทำเนียบรัฐบาล-ทส.จัดประชุมเชิงปฏิบัติการป้องกันและปราบปรามการทุจริตและการดำเนินการตามนโยบายในการต่อต้านการทุจริตและคุ้มครองจริยธรรม กระทรวงทรัพยากรธรรมชาติและสิ่งแวดล้อม ประจำปี 2560

วันอังคารที่ 10 มกราคม 2560
ทส.จัดประชุมเชิงปฏิบัติการป้องกันและปราบปรามการทุจริตและการดำเนินการตามนโยบายในการต่อต้านการทุจริตและคุ้มครองจริยธรรม กระทรวงทรัพยากรธรรมชาติและสิ่งแวดล้อม ประจำปี 2560
พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานเปิดการประชุม "โครงการประชุมเชิงปฏิบัติการป้องกันและปราบปรามการทุจริตและการดำเนินการตามนโยบายในการต่อต้านการทุจริตและคุ้มครองจริยธรรม
พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานเปิดการประชุม "โครงการประชุมเชิงปฏิบัติการป้องกันและปราบปรามการทุจริตและการดำเนินการตามนโยบายในการต่อต้านการทุจริตและคุ้มครองจริยธรรม กระทรวงทรัพยากรธรรมชาติและสิ่งแวดล้อม ประจำปี 2560” โดยมีนายวิจารย์ สิมาฉายา ปลัดกระทรวงทรัพยากรธรรมชาติและสิ่งแวดล้อม กล่าวรายงานความเป็นมาของโครงการดังกล่าวฯ และมีผู้บริหารระดับสูงร่วมงาน ณ ห้องอารีย์สัมพันธ์ ชั้น 3 อาคารกรมส่งเสริมคุณภาพสิ่งแวดล้อม
สำนักงานปลัดกระทรวงทรัพยากรธรรมชาติและสิ่งแวดล้อม โดยศูนย์ปฏิบัติการต่อต้านการทุจริต ในฐานะที่เป็นหน่วยงานหลักที่รับผิดชอบเกี่ยวกับมาตรการต่อต้านทุจริตและส่งเสริมคุ้มครองจริยธรรม และเพื่อสนับสนุนนโยบายรัฐบาล และแผนงานเชิงรุก จัดการประชุมดังกล่าวฯขึ้น เพื่อให้คณะกรรมการร่วมป้องกันและปราบปรามการทุจริต กระทรวงทรัพยากรธรรมชาติและสิ่งแวดล้อม รับทราบแนวทางในการดำเนินการป้องกันการปราบปรามการทุจริต, การสร้างจิตสำนึกและค่านิยมต่อต้านการทุจริตแก่ข้าราชการและเจ้าหน้าที่ของรัฐ, และเพื่อให้ประชาชนเกิดความเชื่อมั่นและศรัทธาต่อการป้องกันและปราบปรามการทุจริตในภาครัฐ อันจะส่งผลให้เกิดภาพลักษณ์ที่ดีต่อภาครัฐและประเทศชาติ
ในการนี้ ภายในงานมีการจัดเสวนาเรื่อง "การดำเนินการป้องกันและปราบปรามการทุจริต กระทรวงทรัพยากรธรรมชาติและสิ่งแวดล้อม” ซึ่งมีผู้แทนจากสำนักงาน ป.ป.ท./ป.ป.ช./ผู้แทนสำนักงานตรวจเงินแผ่นดิน ผู้แทนกรมสอบสวนคดีพิเศษ ผู้แทนมูลนิธิต่อต้านการทุจริต เข้าร่วมเสวนาเพื่อให้ข้าราชการและเจ้าหน้าที่หน่วยงาน ทส. เกิดความตระหนักและมีความรู้ในการป้องกันและปราบปรามการทุจริตในภาครัฐ

ที่มา : http://www.thaigov.go.th/news/contents/details/1286
