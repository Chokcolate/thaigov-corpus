รัฐบาลไทย-ข่าวทำเนียบรัฐบาล-ยธ.ประชุมปรับเปลี่ยนแนวทางการบริหารจัดการด้านอาหาร เครื่องดื่มและการอำนวยความสะดวกแก่ประชาชน

วันจันทร์ที่ 30 มกราคม 2560
ยธ.ประชุมปรับเปลี่ยนแนวทางการบริหารจัดการด้านอาหาร เครื่องดื่มและการอำนวยความสะดวกแก่ประชาชน
การประชุมปรับเปลี่ยนแนวทางการบริหารจัดการด้านอาหารเครื่องดื่มและการอำนวยความสะดวกแก่ประชาชน
นายธวัชชัย ไทยเขียว รองปลัดกระทรวงยุติธรรม
เป็นประธานการประชุมปรับเปลี่ยนแนวทางการบริหารจัดการด้านอาหาร
เครื่องดื่มและการอำนวยความสะดวกแก่ประชาชนในพื้นที่สนามหลวงหลังพิธีบำเพ็ญพระราชกุศลสตมวาร(ครบรอบ 100 วัน) จะแบ่งเป็น 2 และเด็นหลักๆ คือ
1.การจัดส่วนราชการเป็นเจ้าภาพดูแลรับผิดชอบการบริการด้านอาหาร เครื่องดื่ม และการอำนวยความสะดวกให้กับประชาชนที่เดินทางมาถวายสักการะพระบรมศพฯ ในพื้นที่เต้นท์พักคอยและ
ด้านประตูเทวาภิรมย์ ในวันที่ 1-10 กรกฎาคม 2560 ที่กระทรวงยุติธรรมรับผิดชอบ โดยมี 2 ทางเลือก
2.ประมาณการค่าใช้จ่ายในการบริการอาหารและน้ำดื่มในแต่ละวัน
โดยมีผู้แทนจากหน่วยงานในสังกัดกระทรวงยุติธรรมเข้าร่วมประชุมฯ
ณ ห้องประชุมสำนักนโยบายและยุทธศาสตร์ ชั้น ๙ อาคารราชบุรีดิเรกฤทธิ์
ศูนย์ราชการเฉลิมพระเกียรติฯ กรุงเทพฯ

ที่มา : http://www.thaigov.go.th/news/contents/details/1631
