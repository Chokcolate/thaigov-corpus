รัฐบาลไทย-ข่าวทำเนียบรัฐบาล-กระทรวงวิทย์ฯ จัดประชุมเชิงปฏิบัติการ เรื่องการมอบนโยบายการดำเนินงานของ สป.วท. 20 ปี และการจัดทำแผนที่ยุทธศาสตร์และการถ่ายทอดตัวชี้วัดและค่าเป้าหมายของ สป.วท. ประจำปีงบประมาณ พ.ศ.

วันอังคารที่ 27 ธันวาคม 2559
กระทรวงวิทย์ฯ จัดประชุมเชิงปฏิบัติการ เรื่องการมอบนโยบายการดำเนินงานของ สป.วท. 20 ปี และการจัดทำแผนที่ยุทธศาสตร์และการถ่ายทอดตัวชี้วัดและค่าเป้าหมายของ สป.วท. ประจำปีงบประมาณ พ.ศ.
กระทรวงวิทย์ฯ จัดประชุมเชิงปฏิบัติการ เรื่องการมอบนโยบายการดำเนินงานของ สป.วท. 20 ปี
กระทรวงวิทย์ฯ จัดประชุมเชิงปฏิบัติการ เรื่องการมอบนโยบายการดำเนินงานของ สป.วท. 20 ปี และการจัดทำแผนที่ยุทธศาสตร์และการถ่ายทอดตัวชี้วัดและค่าเป้าหมายของ สป.วท. ประจำปีงบประมาณ พ.ศ. 2560
วันนี้ 19 ธันวาคม 2559 ณ โรงแรมปริ้นซ์พาเลซ มหานาค กรุงเทพฯ / กระทรวงวิทยาศาสตร์และเทคโนโลยี (วท.) จัดประชุมเชิงปฏิบัติการ เรื่องการมอบนโยบายการดำเนินงานของ สป.วท. 20 ปี และการจัดทำแผนที่ยุทธศาสตร์และการถ่ายทอดตัวชี้วัดและค่าเป้าหมายของ สป.วท. ประจำปีงบประมาณ พ.ศ. 2560
โดยมี รศ.นพ. สรนิต ศิลธรรม ปลัดกระทรวงวิทยาศาสตร์ฯ เป็นประธานเปิดการประชุมดังกล่าว พร้อมบรรยายเรื่อง นโยบายการดำเนินงาน ของ สป.วท. 20 ปี  สำหรับการประชุมในครั้งนี้ เป็นความร่วมมือระหว่างสำนักนโยบายและยุทธศาสตร์ (สน.) และกลุ่มพัฒนาระบบบริหาร (กพร.) โดยมีวัตถุประสงค์เพื่อสื่อสารทิศทางและเป้าหมายขององค์การให้เจ้าหน้าที่ของ สป.วท. รับทราบและมีความเข้าใจที่ตรงกัน เพื่อสื่อสารให้เจ้าหน้าที่ทุกระดับรับทราบและเข้าใจถึงตัวชี้วัดและเป้าหมายตามแผนที่ยุทธศาสตร์ของ สป.วท. ประจำปีงบประมาณ พ.ศ.2560 และเพื่อให้การดำเนินงานตามยุทธศาสตร์ของ สป.วท. ประสบผลสำเร็จตามเป้าหมาย
รศ.นพ. สรนิต กล่าวว่า อยากเห็นวงการวิทยาศาสตร์และเทคโนโลยีทำงานเชื่อมโยงกับภาคเอกชน มหาวิทยาลัย และทุกภาคส่วนที่เกี่ยวข้องกับวิทยาศาสตร์และเทคโนโลยี พร้อมทั้งอยากเห็นประเทศไทยนำวิทยาศาสตร์ เทคโนโลยีและนวัตกรรม (วทน.) ไปใช้ให้เกิดประโยชน์สูงสุด อาทิ ด้านบุคลากร อาจารย์ในมหาวิทยาลัยสามารถนำผลงานจากการตีพิมพ์ นำมาวิจัยและพัฒนาให้ต่อยอดให้เกิดประโยชน์กับประเทศไทยได้ และในปี พ.ศ. 2579 นวัตกรรมจะต้องเป็นนวัตกรรมที่มีความคิดริเริ่มหรือความคิดสร้างสรรค์ เพื่อนำประเทศไทยไปสู่ประเทศที่พัฒนาแล้วอย่างยั่งยืน ซึ่งปัจจุบันประเทศไทยอยู่ใน Middle Income Trap หรือประเทศที่มีรายได้ปานกลาง ดังนั้นภายใต้ความคาดหวังการนำนวัตกรรมมาใช้สร้างองค์ความรู้ให้เกิดการเปลี่ยนแปลงของประเทศไทยไปสู่ประเทศที่พัฒนาแล้วอย่างยั่งยืน
รศ.นพ. สรนิต กล่าวต่อว่า สำหรับเป้าประสงค์ในอีก 20 ปีข้างหน้านั้น ธุรกิจขนาดเล็กๆจะเติบโตขึ้นเป็นสตาร์ทอัพแล้วใช้นวัตกรรมเข้ามาต่อยอดให้เกิดความคิดใหม่ๆขึ้นในประเทศไทย ประเทศไทยเป็นประเทศที่มีการบริการและการท่องเที่ยวเป็นเลิศและเราสามารถนำเทคโนโลยีเข้ามาช่วยพัฒนาด้านเศรษฐกิจได้ ด้านการลงทุนงานวิจัยและนวัตกรรมตั้งเป้า 4 % ของ GDP ในอีก 20 ปี ซึ่งปัจจุบันตัวเลขของ GDP อยู่ที่ 0.74 % ด้านสัดส่วนการลงทุนวิจัยและนวัตกรรม ภาคเอกชนต่อรัฐบาล 70:30  และด้านบุลคลากรวิจัยและพัฒนา 200 คนต่อประชากร 10,000 คน และสำหรับยุทธศาสตร์ ระยะ 20 ปี นั้น แบ่งออกเป็น 5 ยุทธศาสตร์ ได้แก่ 1.การบ่มเพาะนวัตกรเพื่ออนาคต 2.บริการจัดการงานวิจัยพัฒนาและนวัตกรรมในสาขาเป้าหมาย 3.ขับเคลื่อนโครงการ ด้าน วทน.ขนาดใหญ่ 4. พัฒนาเขตนวัตกรรม 5.ผลักดันเทคโนโลยีเพื่อสังคมและเศรษฐกิจฐานราก
นางสาวรัตน์สุดา ตันศรีสกุล ปฏิบัติหน้าที่ผู้อำนวยการกลุ่มพัฒนาระบบบริหาร(ผกพร.) กล่าวว่า ตามที่ คณะรัฐมนตรีมีมติเมื่อวันที่ 28 มิถุนายน 2559 เห็นชอบให้สำนักงาน ก.พ.ร. พัฒนาเกณฑ์คุณภาพการบริหารจัดการภาครัฐระดับพื้นฐาน และส่งเสริมให้ส่วนราชการนำเกณฑ์ไปใช้ในการพัฒนาคุณภาพการบริหารจัดการองค์การอย่างมีประสิทธิภาพและยั่งยืน โดยมีจุดม่งหมายเพื่อให้ส่วนราชการนำไปใช้เป็นกรอบในการประเมินตนเอง เพื่อหาโอกาสในการปรับปรุงองค์การและพัฒนาอย่างต่อเนื่อง เกณฑ์การประเมินการบริหารจัดการภาครัฐระดับพื้นฐาน ฉบับที่ 2 แบ่งออกเป็น 7 หมวด คือการวางแผนเชิงยุทธศาสตร์ การให้ความสำคัญกับผู้รับบริการและผู้มีส่วนได้เสีย การวัดวิเคราะห์ การจัดการความรู้ การมุ่งเน้นบุคลากร การมุ่งเน้นระบบการปฏิบัติการและผลลัพธ์การดำเนินการ
จากนั้นได้จัดให้มีพิธีลงนามในนโยบายการกำกับดูแลองค์การที่ดี สป.วท. ประจำปีงบประมาณ พ.ศ.2560 โดยมี รศ.นพ. สรนิต ศิลธรรม ปลัดกระทรวงวิทยาศาสตร์ฯ นายสมชาย เทียมบุญประเสริฐ รองปลัดกระทรวงวิทยาศาสตร์ฯ นางนันทวรรณ ชื่นศิริ หัวหน้าผู้ตรวจราชการกระทรวงวิทยาศาสตร์ฯ  นายเพิ่มสุข สัจจาภิวัฒน์ ผู้ช่วยปลัดกระทรวงวิทยาศาสตร์ฯ นางสาวสุณีย์ เลิศเพียรธรรม ผู้อำนวยการสำนักบริหารกลาง (ผอ.สบ.) นางวนิดา บุญนาคค้า ผู้อำนวยการสำนักส่งเสริมและถ่ายทอดเทคโนโลยี(ผอ.สส.) นายชาญวิทย์ ตรีเดช ปฏิบัติหน้าที่แทนผู้อำนวยการสำนักงานเลขานุการ คณะกรรมการส่งเสริมกิจการอุทยานวิทยาศาสตร์ (ผอ.สอว.) นางฐมาภรณ์ อภิสนธ์ ผู้อำนวยการส่วนความร่วมมือระหว่างประเทศ (ผอ.สม.) นางสาวศศิชา อมแย้ม หัวหน้าหน่วยตรวจสอบภายใน (หตน.) นายวันชัย สุวรรณหงษ์ หัวหน้ากลุ่มงานกฏหมาย(หกก.) (ด้านบริหารทรัพยากรบุคคล ปฏิบัติหน้าที่ ผสห.) นางสาวรัตน์สุดา ตันศรีสกุล ปฏิบัติหน้าที่ผู้อำนวยการกลุมพัฒนาระบบบริหาร(ผกพร.)นางสาวจันทนา วงศ์เยาว์ฟ้า (ผู้อำนวยการศูนย์เทคโนโลยีสารสนเทศและการสื่อสาร(ผอ.ศท.) นางสาวภัทริยา ไชยมณี ผู้อำนวยการสำนักนโยบายและยุทธศาสตร์ (ผอ.สน.) นางสาววรรณพร ปึงวัชรสมิทธิ์ (ผอ.ตร.) โดยมีวัตถุประสงค์เพื่อให้การปฏิบัติราชการของสำนักงานปลัดกระทรวงวิทยาศาสตร์และเทคโนโลยีมีระบบการบริหารจัดการที่ดี มีความชัดเจนโปร่งใส มีธรรมาภิบาล เป็นที่ยอมรับของทุกฝ่ายที่เกี่ยวข้อง อันจะเป็นการเสริมสร้างความมีศักดิ์ศรีของการเป็นหน่วยงานภาครัฐ พร้อมสร้างความไว้วางใจและศรัทธาจากประชาชน ผู้รับบริการ ผู้ปฏิบัติงาน และผู้มีส่วนได้ส่วนเสียตลอดไป
ทั้งนี้ รศ.นพ. สรนิต ได้มอบรางวัลผลการปฏิบัติราชการตามคำรับรองการปฏิบัติราชการของสำนัก/ศูนย์/กลุ่ม ประจำปีงบประมาณ พ.ศ 2559 ได้แก่ ศูนย์ปฏิบัติการต่อต้านการทุจริต (ศปท.) ศูนย์เทคโนโลยีสารสนเทศและการสื่อสาร (ศท.) และ สำนักความร่วมมือระหว่างประเทศและวิเทศสัมพันธ์ (สม.)
ข่าวโดย : นางสาวชลธิชา แสงเทียนสุวรรณ
ภาพโดย : นายไววิทย์ ยอดประสิทธิ์,นางสาวพจนพร แสงสว่าง
กลุ่มงานประชาสัมพันธ์  กระทรวงวิทยาศาสตร์และเทคโนโลยี
โทร.02 333 3728 – 3732  โทรสาร 02 333 3834
E-mail : pr@most.go.th  Facebook : sciencethailand

ที่มา : http://www.thaigov.go.th/news/contents/details/1121
