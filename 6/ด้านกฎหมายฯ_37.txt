รัฐบาลไทย-ข่าวทำเนียบรัฐบาล- กระทรวงยุติธรรม โดยกรมบังคับคดี จัดมหกรรมไกล่เกลี่ยข้อพิพาทชั้นบังคับคดี  เพื่อช่วยเหลือลูกหนี้ผู้ประสบอุทกภัยในพื้นที่ภาคใต้ ณ จังหวัดสุราษฎร์ธานี

วันอังคารที่ 31 มกราคม 2560
กระทรวงยุติธรรม โดยกรมบังคับคดี จัดมหกรรมไกล่เกลี่ยข้อพิพาทชั้นบังคับคดี  เพื่อช่วยเหลือลูกหนี้ผู้ประสบอุทกภัยในพื้นที่ภาคใต้ ณ จังหวัดสุราษฎร์ธานี
นายศุภวัชร ศักดา รองผู้ว่าราชการจังหวัดสุราษฎร์ธานี เป็นประธานเปิดโครงการมหกรรมไกล่เกลี่ยข้อพิพาทชั้นบังคับคดี เพื่อช่วยเหลือลูกหนี้ผู้ประสบอุทกภัยในพื้นที่ภาคใต้ ปี ๒๕๖๐ (ครั้งที่ ๑)
เมื่อวันจันทร์ที่ ๓๐ มกราคม ๒๕๖๐ เวลา ๐๙.๓๐ น.
ณ แก้วสมุย รีสอร์ท อำเภอเมือง จังหวัดสุราษฎร์ธานี
นายศุภวัชร ศักดา รองผู้ว่าราชการจังหวัดสุราษฎร์ธานี
เป็นประธานเปิดโครงการมหกรรมไกล่เกลี่ยข้อพิพาทชั้นบังคับคดี
เพื่อช่วยเหลือลูกหนี้ผู้ประสบอุทกภัยในพื้นที่ภาคใต้ ปี ๒๕๖๐ (ครั้งที่ ๑)
โดยมีนางสาวรื่นวดี สุวรรณมงคล อธิบดีกรมบังคับคดี เป็นผู้กล่าวรายงาน
สำหรับโครงการดังกล่าวจัดขึ้นโดยความร่วมมือระหว่างกรมบังคับคดี
ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.)
ธนาคารออมสิน และธนาคารไทยพาณิชย์ จำกัด (มหาชน)
เพื่อหาแนวทางและมาตรการในการช่วยเหลือลูกหนี้ที่ประสบอุทกภัยในพื้นที่ภาคใต้
ตลอดจนเพิ่มโอกาสในการชำระหนี้ของลูกหนี้
อันจะเป็นการลดปริมาณคดีที่เข้าสู่การบังคับคดี ลดการถูกยึดทรัพย์สิน อายัดทรัพย์สินของลูกหนี้
และเปิดโอกาสเข้าสู่กระบวนการไกล่เกลี่ยฯ ต่อไป
โดยมีผู้เข้าร่วมการไกล่เกลี่ยชั้นบังคับคดีจากสถาบันการเงินทั้งสามแห่ง จำนวน ๑๗๕ ราย
คิดเป็นทุนทรัพย์ประมาณ ๖๘.๗๕ ล้านบาท
จากนั้น ในเวลา ๑๐.๐๐ น. อธิบดีกรมบังคับคดี ได้พูดคุยร่วมกับเครือข่ายวิทยากรตัวคูณ
ในเขตพื้นที่สำนักงานบังคับคดีจังหวัดสุราษฎร์ธานี
เพื่อหารือเกี่ยวกับการทำงานเชิงรุกของกรมบังคับคดี พร้อมซักถามปัญหาของเครือข่าย
ซึ่งได้รับความสนใจและความร่วมมือเป็นอย่างดีจากเครือข่ายวิทยากรตัวคูณ
ในเวลา ๑๑.๐๐ น. ณ วัดบางขยาราม ตำบลบางชนะ อำเภอเมือง จังหวัดสุราษฎร์ธานี
อธิบดีกรมบังคับคดี พร้อมคณะ
ถวายข้าวสารแด่พระอธิการภูวนาท จารุทีมโม เจ้าอาวาสวัดบางขยาราม
เพื่อร่วมทำบุญแด่พระภิกษุสงฆ์ รวมทั้งเพื่อช่วยเหลือประชาชนที่ประสบอุทกภัยในพื้นที่
และในเวลา ๑๔.๐๐ น. อธิบดีกรมบังคับคดี พร้อมด้วยนางภาวดี ศิริเมธารักษ์ ผู้ตรวจราชการกรมบังคับคดี
และนางเพ็ญรวี มาแสง ผู้เชี่ยวชาญเฉพาะด้านการบังคับคดีล้มละลาย
ตรวจเยี่ยมสำนักงานบังคับคดีจังหวัดสุราษฎร์ธานี เพื่อมอบนโยบายการดำเนินงานเชิงรุกของกรมบังคับคดี
ซึ่งให้ความสำคัญในเรื่องการไกล่เกลี่ยข้อพิพาทชั้นบังคับคดี
โดยมีนางประทุม ปิยะพิสุทธิ์ ผู้อำนวยการสำนักงานบังคับคดีจังหวัดสุราษฎร์ธานี
พร้อมด้วยคณะเจ้าหน้าที่ให้การต้อนรับ
ณ สำนักงานบังคับคดีจังหวัดสุราษฎร์ธานี

ที่มา : http://www.thaigov.go.th/news/contents/details/1641
