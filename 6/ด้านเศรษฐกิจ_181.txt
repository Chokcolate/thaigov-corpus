รัฐบาลไทย-ข่าวทำเนียบรัฐบาล-กิจกรรม Co-Design Workshop และนำเสนอแนวคิดพัฒนาผลิตภัณฑ์ต้นแบบ Co-design Supply chain

วันศุกร์ที่ 3 กุมภาพันธ์ 2560
กิจกรรม Co-Design Workshop และนำเสนอแนวคิดพัฒนาผลิตภัณฑ์ต้นแบบ Co-design Supply chain
กรมส่งเสริมอุตสาหกรรม (กสอ.) สำนักงานวิสาหกิจขนาดกลางและขนาดย่อม (สสว.) และสถาบันพัฒนาอุตสาหกรรมสิ่งทอ จัดกิจกรรม Co-Design Workshop
วันที่ 1 กุมภาพันธ์ 2560 กระทรวงอุตสาหกรรม โดย กรมส่งเสริมอุตสาหกรรม (กสอ.) สำนักงานวิสาหกิจขนาดกลางและขนาดย่อม (สสว.) และสถาบันพัฒนาอุตสาหกรรมสิ่งทอ จัดกิจกรรม Co-Design Workshop และนำเสนอแนวคิดพัฒนาผลิตภัณฑ์ต้นแบบ Co-design Supply chain ในกิจกรรมสร้างนักออกแบบ Innoneering Designers ยุคใหม่ ภายใต้โครงการยกระดับผลิตภัณฑ์ SMEs สู่ตลาดโลก (Global Reach) โดยมี ดร.ชาญชัย สิริเกษมเลิศ ผู้อำนวยการสถาบันพัฒนาอุตสาหกรรมสิ่งทอ กล่าวต้อนรับ ณ ห้องแชมเบอร์ ชั้น B โรงแรม S31 สุขุมวิท 31
โดยกิจกรรมดังกล่าวได้มีการเชื่อมโยงตั้งแต่ต้นน้ำ กลางน้ำ ปลายน้ำ คือ ผู้ประกอบการ ผู้ผลิต นักออกแบบ เพื่อร่วมสร้างสรรค์ผลิตภัณฑ์รวมทั้งหมด 35 ราย ซึ่งได้มีการแบ่งกลุ่มนำเสนอแนวคิดผลิตภัณฑ์ต้นแบบเป็น 10 กลุ่ม จากนั้นจะพัฒนาเข้าสู่กระบวนการผลิตจริงและนำไปจัดแสดงผลงานในพื้นที่ค้าปลีกเพื่อทดสอบตลาด และเตรียมความพร้อมต่อยอดสู่การขายจริง

ที่มา : http://www.thaigov.go.th/news/contents/details/1686
