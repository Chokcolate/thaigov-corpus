รัฐบาลไทย-ข่าวทำเนียบรัฐบาล-รมต.นร.ออมสินฯ เป็นผู้แทนรัฐบาลรับมอบเงินช่วยเหลือผู้ประสบอุทกภัยภาคใต้จากคณะกรรมการการประปานครหลวง

วันพฤหัสบดีที่ 12 มกราคม 2560
รมต.นร.ออมสินฯ เป็นผู้แทนรัฐบาลรับมอบเงินช่วยเหลือผู้ประสบอุทกภัยภาคใต้จากคณะกรรมการการประปานครหลวง
นายออมสิน ชีวะพฤกษ์ รัฐมนตรีประจำสำนักนายกรัฐมนตรี เป็นผู้แทนรัฐบาลรับมอบเงินช่วยเหลือผู้ประสบอุทกภัยภาคใต้จำนวน 500,000 บาท จาก  นายธนศักดิ์ วัฒนฐานะ ผู้ว่าการประปานครหลวงในฐานะตัวแทนคณะกรรมการการประปานครหลวง
วันนี้ (12 มกราคม 2560) เวลา 13.30 น. ณ ห้องรับรอง 1 ตึกบัญชาการ 1 ทำเนียบรัฐบาล       นายออมสิน ชีวะพฤกษ์ รัฐมนตรีประจำสำนักนายกรัฐมนตรี เป็นผู้แทนรัฐบาลรับมอบเงินช่วยเหลือผู้ประสบอุทกภัยภาคใต้จำนวน 500,000 บาท จาก  นายธนศักดิ์ วัฒนฐานะ ผู้ว่าการประปานครหลวงในฐานะตัวแทนคณะกรรมการการประปานครหลวง
โอกาสนี้ รัฐมนตรีประจำสำนักนายกรัฐมนตรีได้กล่าวขอบคุณ พร้อมชี้แจงเพิ่มเติมว่า พลเอกประยุทธ์ จันทร์โอชา นายกรัฐมนตรี เคยมีดำริว่าถ้าประชาชนมีความประสงค์ร่วมบริจาคเห็นควรแนะนำให้บริจาคเป็นเงินจะเหมาะสมกว่า เนื่องด้วยทางรัฐบาลจะได้นำเงินบริจาคดังกล่าวไปจัดซื้อสิ่งของที่จำเป็นตามที่ประชาชนในพื้นที่ร้องขอได้อย่างเหมาะสมกับความจำเป็นเร่งด่วนอย่างแท้จริง ทั้งนี้ หากประชาชนหรือหน่วยงานทั้งภาครัฐและเอกชนประสงค์จะร่วมบริจาคเงินหรือสิ่งของต่าง ๆ สามารถบริจาคได้ในวันอาทิตย์ที่ 15 มกราคม 2560 เวลา 18.00 น.- 20.00 น. ณ ตึกสันติไมตรี ทำเนียบรัฐบาล
********************************
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/1331
