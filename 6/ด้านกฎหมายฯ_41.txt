รัฐบาลไทย-ข่าวทำเนียบรัฐบาล- กระทรวงยุติธรรม รับเรื่องร้องทุกข์จากประชาชน

วันศุกร์ที่ 3 กุมภาพันธ์ 2560
กระทรวงยุติธรรม รับเรื่องร้องทุกข์จากประชาชน
นายอินทราวุธ สมมาตร หัวหน้าศูนย์บริการร่วมกระทรวงยุติธรรม รับเรื่องจากทนายสงกรานต์ อัจฉริยะทรัพย์ ในฐานะตัวแทนประชาชนผู้เสียหายจากการถูกหลอกลวงกรณีต่างๆ
ในวันศุกร์ที่ ๓ มกราคม ๒๕๖๐ เวลา ๑๕.๐๐ น.
นายอินทราวุธ สมมาตร หัวหน้าศูนย์บริการร่วมกระทรวงยุติธรรม
รับเรื่องจากทนายสงกรานต์ อัจฉริยะทรัพย์
ในฐานะตัวแทนประชาชนผู้เสียหายจากการถูกหลอกลวงกรณีต่างๆ ดังนี้
๑. กรณีผู้เสียหายหลงเชื่อจ่ายเงินดาวน์ซื้อคอนโดที่อำเภอหัวหิน จังหวัดประจวบคีรีขันธ์
แต่บริษัทไม่มีการสร้างคอนโดตามที่โฆษณา
๒. กรณีถูกหลอกลวงให้กลุ่มชาวบ้านอำเภอท่ามะกา จังหวัดกาญจนบุรี ร่วมลงทุนค้าทองคำในประเทศลาว
๓. กรณีผู้เสียหายเสียค่าลงทะเบียนเรียนหลักสูตร “วิชาชีพที่ปรึกษาธุรกิจเพื่อการพัฒนาวิสาหกิจไทย” (วปธ.)
ของมหาวิทยาลัยชื่อดังย่านบางเขน เป็นรายละ ๑๕๐,๐๐๐ บาท แต่ไม่ได้รับวุฒิและใบประกาศนียบัตร
๔. กรณีชาวบ้านในจังหวัดชัยภูมิและจังหวัดในพื้นที่ภาคตะวันออกเฉียงเหนือ ถูกนายทุนทำสัญญากู้เงิน
เพื่อส่งให้ญาติไปทำงานต่างประเทศ แต่เมื่อผ่อนชำระครบแล้ว นายทุนกลับอ้างว่าไม่ได้รับชำระหนี้
และฟ้องร้องบังคับคดีแก่กลุ่มชาวบ้าน
ทั้งนี้ กระทรวงยุติธรรมจะได้ดำเนินการพิจารณาตามข้อเท็จจริงของผู้ร้องต่อไป
ณ บริเวณหน้าศูนย์บริการร่วมกระทรวงยุติธรรม ชั้น ๒ อาคารราชบุรีดิเรกฤทธิ์
ศูนย์ราชการเฉลิมพระเกียรติฯ กรุงเทพมหานคร

ที่มา : http://www.thaigov.go.th/news/contents/details/1695
