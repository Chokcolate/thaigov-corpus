รัฐบาลไทย-ข่าวทำเนียบรัฐบาล-​รมว.ก.วิทย์ฯ ลงพื้นที่ตรวจเยี่ยมการดำเนินงานของสำนักงานเลขานุการคณะกรรมการส่งเสริมกิจการอุทยานวิทยาศาสตร์ กระทรวงวิทยาศาสตร์ฯ และอุทยานวิทยาศาสตร์ภาคเหนือ

วันอังคารที่ 27 ธันวาคม 2559
​รมว.ก.วิทย์ฯ ลงพื้นที่ตรวจเยี่ยมการดำเนินงานของสำนักงานเลขานุการคณะกรรมการส่งเสริมกิจการอุทยานวิทยาศาสตร์ กระทรวงวิทยาศาสตร์ฯ และอุทยานวิทยาศาสตร์ภาคเหนือ
​รมว.ก.วิทย์ฯ ลงพื้นที่ตรวจเยี่ยมการดำเนินงานของสำนักงานเลขานุการคณะกรรมการส่งเสริมกิจการอุทยานวิทยาศาสตร์ กระทรวงวิทยาศาสตร์ฯ และอุทยานวิทยาศาสตร์ภาคเหนือ
22 ธันวาคม 2559 / ดร.อรรชกา สีบุญเรือง รัฐมนตรีว่าการกระทรวงวิทยาศาสตร์และเทคโนโลยี พร้อมด้วย นายสมชาย เทียมบุญประเสริฐ รองปลัดกระทรวงวิทยาศาสตร์ฯ ลงพื้นที่ตรวจเยี่ยมการดำเนินงานของ สำนักงานเลขานุการคณะกรรมการส่งเสริมกิจการอุทยานวิทยาศาสตร์ กระทรวงวิทยาศาสตร์ฯ และอุทยานวิทยาศาสตร์ภาคเหนือ (จ.เชียงใหม่) ณ The BRICK Startup Sdpace โดยมี น.ส.ทิพวัลย์ เวชชาการัณย์ ผู้อำนวยการสำนักงานเลขานุการคณะกรรมการส่งเสริมกิจการอุทยานวิทยาศาสตร์ ผศ.ดร.ธัญญานุภาพ อานันทนะ ผู้อำนวยการอุทยานวิทยาศาสตร์ภาคเหนือ พร้อมด้วยผู้บริหารและผู้ประกอบการธุรกิจเทคโนโลยีในพื้นที่ภาคเหนือให้การต้อนรับ พร้อมรับฟังการบรรยายสรุปการดำเนินงานอุทยานวิทยาศาสตร์ภาคเหนือ และฟังการนำเสนอผลการดำเนินงานของศูนย์ประสานงานกระทรวงวิทยาศาสตร์และเทคโนโลยีประจำภูมิภาค ภาคเหนือตอนบน ( ศวภ.1 ) ณ The Brick Startup Space
นอกจากนี้ ได้เปิดโอกาสให้ผู้ประกอบการที่เป็นสตาร์ทอัพเล่าประสบการณ์ความสำเร็จจากธุรกิจอาทิ บริษัท บีนิท จำกัด บริษัทสยามโนวาท จำกัด เป็นต้น
ดร.อรรชกา สีบุญเรือง ได้มอบนโยบายให้อุทยานวิทยาศาสตร์ภูมิภาคเป็นกลไกในการช่วยส่งเสริมการพัฒนาเศรษฐกิจในภูมิภาค สนับสนุนภาคอุตสาหกรรม และเชื่อมโยงงานวิจัยในมหาวิทยาลัยสู่เชิงพาณิชย์ โดยในปีงบประมาณ พ.ศ. 2560 กระทรวงวิทยาศาสตร์ฯต้องเดินหน้าสนับสนุนผู้ประกอบการต่างๆ พร้อมนำนวัตกรรมเข้าไปพัฒนาผู้ประกอบการใหม่ๆให้มีจำนวนมากขึ้นเพื่อตอบโจทย์ของรัฐบาลโดยให้ยึดยุทธศาสตร์ 20 ปี เป็นหลัก ทั้งนี้ ขอชื่นชมสำนักงานเลขานุการคณะกรรมการส่งเสริมกิจการอุทยานวิทยาศาสตร์ ที่ทำงานกันอย่างเต็มที่และมีความเข้มแข็งจนสามารถทำงานให้เสร็จลุล่วงไปตามวัตถุประสงค์ได้
สำหรับ The Brick Sta Space นั้น เป็นมากกว่า Co-working Space เพราะไม่ใช่แค่พื้นที่ทำงานร่วมกัน แต่เปรียบเหมือนสถานที่สร้างแรงบันดาลใจ เพิ่มโอกาสในการเจอพันธมิตรทางธุรกิจ นอกจากนี้ยังเป็นพื้นที่เชื่อมโยงผู้เชี่ยวชาญ หลากหลายสาขาที่พร้อมให้คำปรึกษาแก่ผู้ประกอบการผ่าน Pre Incubation Program และหน่วยงานงานบ่มเพาะธุรกิจฯ รวมถึงการจับคู่ทางธุรกิจที่ช่วยส่งเสริมการสร้างเครือข่ายและขยายผลทางธุรกิจตลอดจนการแลกเปลี่ยนประสบการณ์พร้อมสร้างการเรียนรู้ใหม่ๆที่เกิดขึ้นในThe Brick Co-working Space เพื่อสร้างแรงกระตุ้นให้เกิด สตาร์ทอัพ ท่ามกลางสิ่งแวดล้อม Ecosystem ที่เต็มไปด้วยแรงบันดาลใจเพื่อจุดประกายให้เกิดแนวคิดใหม่ๆได้
ข่าวโดย : นางสาวชลธิชา แสงเทียนสุวรรณ
ภาพโดย : นายไววิทย์ ยอดประสิทธิ์,นายภูมินทร์ ปั้นเล็ก
กลุ่มงานประชาสัมพันธ์  กระทรวงวิทยาศาสตร์และเทคโนโลยี
โทร.02 333 3728 – 3732  โทรสาร 02 333 3834
E-mail : pr@most.go.th  Facebook : sciencethailand

ที่มา : http://www.thaigov.go.th/news/contents/details/1124
