รัฐบาลไทย-ข่าวทำเนียบรัฐบาล-รมว.ทส. ตรวจเยี่ยมสวนรุกขชาติห้วยแก้ว จังหวัดเชียงใหม่ พร้อมมอบนโยบายการดำเนินงาน

วันศุกร์ที่ 27 มกราคม 2560
รมว.ทส. ตรวจเยี่ยมสวนรุกขชาติห้วยแก้ว จังหวัดเชียงใหม่ พร้อมมอบนโยบายการดำเนินงาน
กระทรวงทรัพยากรธรรมชาติและสิ่งแวดล้อม ลงพื้นที่ตรวจเยี่ยมและมอบนโยบายแก่ข้าราชการและพนักงานเจ้าหน้าที่ สำนักบริหารพื้นที่อนุรักษ์ที่ 16 จังหวัดเชียงใหม่
พลเอกสุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วยนายธัญญา เนติธรรมกุล อธิบดีกรมอุทยานแห่งชาติ สัตว์ป่า และพันธุ์พืช เดินทางไปตรวจเยี่ยมและมอบนโยบายแก่ข้าราชการและพนักงานเจ้าหน้าที่ สำนักบริหารพื้นที่อนุรักษ์ที่ 16 จังหวัดเชียงใหม่ พร้อมกันนี้ได้เยี่ยมชมค่ายเยาวชนในสวนรุกขชาติห้วยแก้ว และฟังบรรยายสรุปผลการดำเนินงานจากผู้อำนวยการสำนักบริหารพื้นที่อนุรักษ์ที่ 16 และผู้อำนวยการสำนักจัดการทรัพยากรป่าไม้ที่ 1 ณ ส่วนจัดการต้นน้ำ (ห้วยแก้ว) จังหวัดเชียงใหม่

ที่มา : http://www.thaigov.go.th/news/contents/details/1510
