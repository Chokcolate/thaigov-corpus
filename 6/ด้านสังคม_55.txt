รัฐบาลไทย-ข่าวทำเนียบรัฐบาล-กระทรวงวิทย์ สานสัมพันธ์ สปป.ลาว ร่วมมือด้านวิทยาศาสตร์ เทคโนโลยีและนวัตกรรม ตามแผนงานปี 2017

วันจันทร์ที่ 6 กุมภาพันธ์ 2560
กระทรวงวิทย์ สานสัมพันธ์ สปป.ลาว ร่วมมือด้านวิทยาศาสตร์ เทคโนโลยีและนวัตกรรม ตามแผนงานปี 2017
กระทรวงวิทย์ สานสัมพันธ์ สปป.ลาว ร่วมมือด้านวิทยาศาสตร์ เทคโนโลยีและนวัตกรรม ตามแผนงานปี 2017
2 กุมภาพันธ์ 2560 ณ ห้องประชุม โรงแรม Le Meridien เชียงราย / รศ.นพ.สรนิต ศิลธรรม ปลัดกระทรวงวิทยาศาสตร์และเทคโนโลยี เป็นประธานในการประชุมคณะกรรมการร่วมด้านวิทยาศาสตร์ เทคโนโลยีและนวัตกรรม ไทย - สปป.ลาว ครั้งที่ 2 โดยมีท่านพิมพา อุททะจัก รักษาการหัวหน้ากรมแผนการและร่วมมือเป็นประธานร่วม พร้อมทั้งผู้บริหารของทั้ง 2 ฝ่ายเข้าร่วมการประชุมในครั้งนี้
รศ.นพ.สรนิต ศิลธรรม ปลัดกระทรวงวิทยาศาสตร์และเทคโนโลยี กล่าวว่า ที่ผ่านมาทั้งฝ่ายไทยและฝ่ายลาวมีการดำเนินความร่วมมือด้านวิทยาศาสตร์ เทคโนโลยีและนวัตกรรมด้วยดีมาโดยตลอด ซึ่งภายหลังได้มีการลงนามบันทึกความเข้าใจ (MOU) ร่วมกัน เมื่อวันที่ 26 พฤศจิกายน 2557 ณ นครหลวงเวียงจันทร์นอกจากนี้ การที่ไทยและ สปป.ลาว มีความคล้ายคลึงกันในเรื่องของศิลปวัฒนธรรม มีภูมิศาสตร์ที่ใกล้กัน จึงเอื้อให้ทั้งสองฝ่ายมีการพบปะ หารือและทำงานกันได้สะดวกมากยิ่งขึ้น
รศ.นพ.สรนิต ศิลธรรม กล่าวต่อไปว่า ในการประชุมคณะกรรมการร่วมฯ ครั้งที่ 1 ที่เมืองหลวงพระบาง เมื่อเดือนธันวาคม  2558 ทั้งสองฝ่ายได้หารือความก้าวหน้าและแผนงานในสาขาการบริหารจัดการน้ำ เทคโนโลยีนิวเคลียร์ มาตรวิทยาและการมาตรฐาน ดาราศาสตร์ อิเล็กทรอนิกส์และคอมพิวเตอร์ ความหลากหลายทางชีวภาพ การสร้างความตระหนักด้านวิทยาศาสตร์และเห็นพ้องให้ยกระดับโครงการความร่วมมือในสาขาที่สำคัญ
สำหรับเมื่อวันที่ 1 กุมภาพันธ์ 2560 ที่ผ่านมา ได้มีการประชุมกลุ่มย่อยหารือของคณะทำงาน 6 กลุ่ม อันได้แก่ การสร้างความตระหนัก มาตรวิทยาและการมาตรฐาน การเกษตรและความหลากหลายทางชีวภาพ พลังงาน  อิเล็กทรอนิกส์และคอมพิวเตอร์ และ วิทยาศาสตร์และเทคโนโลยีเพื่อการจัดการน้ำ เทคโนโลยีอวกาศและภูมิสาสนเทศ ซึ่งแต่ละฝ่ายได้แลกเปลี่ยนข้อมูล ความก้าวหน้าปัญหาอุปสรรค และแผนการในอนาคต ซึ่งได้ข้อสรุปดังต่อไปนี้
1.การสร้างความตระหนัก ในหัวข้อ การพัฒนาบุคลากรเพื่อสร้างความตระหนักด้านวิทยาศาสตร์ อันนำไปสู่แผนงานปี 2017 มีดังต่อไปนี้ อบรมครูด้านวิทยาศาสตร์จำนวน 2 ครั้ง การจัดคาราวานวิทยาศาสตร์ การจัดอบรมเจ้าหน้าที่สารสนเทศ ณ สปป.ลาว เกี่ยวกับการทำ Website/Social Media ด้านดาราศาสตร์ และโครงการจัดทำสื่อความรู้วิทยาศาสตร์ภาษาลาว เพื่อเผยแพร่ไปยังโรงเรียนต่างๆ
2.มาตรวิทยาและการมาตรฐาน ในหัอข้อ โครงการการจัดตั้งหน่วยรับรองระบบงานห้องปฏิบัติการ การพัฒนาห้องปฏิบัติการสอบเทียบเพื่อให้ได้การรับรองตาม ISO/IEC17025 และการจัดทำมาตรฐานระดับประเทศและการทำห้องสมุดมาตรฐาน ซึ่งได้สรุปผลการหารืออันนำไปสู่แผนงานปี 2017 อันได้แก่ เลือกห้องปฏิบัติการที่จะให้การรับรองตามมาตรฐาน การจัดทำ Survey need ของ สปป.ลาวโดย DSM การจัดทำ MOU ฉบับใหม่ การพัฒนาบุคลากรด้านการบริหารคุณภาพของ DSM DSM ปรับปรุงแก้ไขเอกสารคุณภาพให้แล้วเสร็จ และการตรวจประเมินความสามารถห้องปฏิบัติการสอบเทียบของ DSM และการเริ่มโครงการพัฒนาศักยภาพด้านหน่วยรับรองระบคุณภาพ
3.การเกษตรและความหลากหลายทางชีวภาพ ในหัวข้อ โครงการสำรวจราแมลงเพื่องานวิจัยด้านความหลากหลายทางชีวภาพอย่างยั่งยืน โครงการทดลองนำใช้สารชีวภัณฑ์เพื่อควบคุมแมลงศัตรูพืช ซึ่งได้สรุปผลการหารืออันนำไปสู่แผนงานปี 2017 อันได้แก่ การเร่งหารือ MOA เพื่อลงนามในเดือน พ.ค.60 เพื่อประสานการเข้าป่าสำรวจ การลงนามเอกสาร License Agreement ภายในเดือน ก.พ.60 เป็นต้น
4.พลังงาน  ในหัวข้อ โครงการวิจัยพัฒนาเทคโนโลยีพลังงานทดแทนและวัสดุใหม่ภายใต้ MOU ระว่าง REMI และ TISTR อันนำไปสู่แผนงานปี 2017 คือ การสำรวจข้อมูลศักยภาพชีวมวลและสถานภาพการผลิต Biodiesel คณะผู้แทน REMI ศึกษาดูงาน ณ วว. เพื่อขยายขอบเขตการดำเนินงานด้านนวัตกรรมวัสดุ เป็นต้น
5.เทคโนโลยีอิเล็กทรอนิกส์และคอมพิวเตอร์ ในหัวข้อโครงการ NECTEC อันนำไปสู่แผนงานปี 2017 ได้แก่ การจัดประชุม Working  Committee เพื่อติดตามผลการดำเนินงานภายหลังการลงนาม MOU โดยสองฝ่ายสลับกันเป็นเจ้าภาพ การร่วมมือกันภายใต้กรอบพหุภาคี เป็นต้น
6.วิทยาศาสตร์และเทคโนโลยีเพื่อการบริหารจัดการน้ำและนวัตกรรม ในหัวข้อ โครงการ Joint Research and Development Project on Science and Technology Usage for Water resource Management 2016-2019 จากการหารือ ได้สรุปผลการดำเนินงานปี 2017 อันได้แก่ การติดตั้งอุปกรณ์โทรมาตรอัตโนมัติเพิ่มเติมในพื้นที่บ้านนาเทียม จำนวน 2 สถานที เป็นต้น
สำหรับการประชุมครั้งนี้ฝ่ายไทยมีความประสงค์ที่จะผลักดันความร่วมมือทางด้านวิทยาศาสตร์ เทคโนโลยีและนวัตกรรม แลกเปลี่ยนความรู้ พร้อมทั้งหารือในด้านต่างๆ ที่กล่าวมาข้างต้นนี้ เพื่อประโยชน์ของทั้งสองฝ่าย อันนำไปสู่การยกระดับคุณภาพชีวิตและเศรษฐกิจในชุมชน การเกษตร การท่องเที่ยว และนำความรู้ที่ได้ไปประยุกต์ใช้ให้เกิดประโยชน์สูงสุด
ข้อมูลโดย : สำนักความร่วมมือระหว่างประเทศและวิเทศสัมพันธ์
ข่าว : นายปวีณ ควรแย้ม
ภาพและวีดีโอ : นางสาวพจนพร แสงสว่าง และ นายไววิทย์ ยอดประสิทธิ์
กลุ่มงานประชาสัมพันธ์  กระทรวงวิทยาศาสตร์และเทคโนโลยี
โทร. 02 333 3728 - 3732  โทรสาร 02 333 3834
E-Mail : pr@most.go.th  Facebook : sciencethailand

ที่มา : http://www.thaigov.go.th/news/contents/details/1728
