รัฐบาลไทย-ข่าวทำเนียบรัฐบาล-ราชกิจจานุเบกษาเผยแพร่ประกาศแต่งตั้งผู้ตรวจราชการ ศธ.3 ราย

วันจันทร์ที่ 16 มกราคม 2560
ราชกิจจานุเบกษาเผยแพร่ประกาศแต่งตั้งผู้ตรวจราชการ ศธ.3 ราย
เว็บไซต์ราชกิจจานุเบกษา เมื่อวันอังคารที่ 10 มกราคม 2560 ได้เผยแพร่ประกาศสำนักนายกรัฐมนตรี เรื่อง แต่งตั้งข้าราชการพลเรือน (ผู้ตรวจราชการกระทรวงศึกษาธิการ 3 ราย)
มีพระราชโองการโปรดเกล้า ฯ แต่งตั้งข้าราชการพลเรือนสามัญ สังกัดกระทรวงศึกษาธิการ ให้ดำรงตำแหน่งประเภทบริหารระดับสูง จำนวน 3 ราย ดังนี้
1. นายพีรศักดิ์ รัตนะ รองเลขาธิการคณะกรรมการส่งเสริมการศึกษาเอกชน สำนักงานคณะกรรมการส่งเสริมการศึกษาเอกชน สำนักงานปลัดกระทรวง ดำรงตำแหน่ง ผู้ตรวจราชการกระทรวง สำนักงานปลัดกระทรวง
2. นายประเสริฐ หอมดี รองเลขาธิการสำนักงานส่งเสริมการศึกษานอกระบบและการศึกษาตามอัธยาศัย สำนักงานปลัดกระทรวง ดำรงตำแหน่ง ผู้ตรวจราชการกระทรวง สำนักงานปลัดกระทรวง
3. นางจินตนา มีแสงพราว รองเลขาธิการคณะกรรมการข้าราชการครูและบุคลากรทางการศึกษา สำนักงานคณะกรรมการข้าราชการครูและบุคลากรทางการศึกษา สำนักงานปลัดกระทรวง ดำรงตำแหน่ง ผู้ตรวจราชการกระทรวง สำนักงานปลัดกระทรวง
ทั้งนี้ ตั้งแต่วันที่ 30 ธันวาคม พ.ศ.2559 เป็นต้นไป
อนึ่ง เป็นไปตามมติคณะรัฐมนตรี
ในการประชุมเมื่อวันอังคารที่ 29 พฤศจิกายน 2559
รายละเอียดเพิ่มเติม: ราชกิจจานุเบกษา
มติ ครม. 29 พ.ย.2559

ที่มา : http://www.thaigov.go.th/news/contents/details/1359
