รัฐบาลไทย-ข่าวทำเนียบรัฐบาล-ก.วิทย์ฯ นำเงินบริจาคส่งมอบรัฐบาลช่วยผู้ประสบภัยน้ำท่วมภาคใต้

วันพฤหัสบดีที่ 26 มกราคม 2560
ก.วิทย์ฯ นำเงินบริจาคส่งมอบรัฐบาลช่วยผู้ประสบภัยน้ำท่วมภาคใต้
ก.วิทย์ฯ นำเงินบริจาคส่งมอบรัฐบาลช่วยผู้ประสบภัยน้ำท่วมภาคใต้
15 มกราคม 2560 / ดร.อรรชกา สีบุญเรือง รัฐมนตรีว่าการกระทรวงวิทยาศาสตร์และเทคโนโลยี พร้อมคณะ มอบเงินบริจาคเข้ากองทุนช่วยเหลือผู้ประสบสาธารณภัย สำนักนายกรัฐมนตรีของกระทรวงวิทยาศาสตร์ฯ และเครื่อข่ายประชารัฐ รวมเป็นเงินจำนวน 1,560,000 บาท (หนึ่งล้านห้าแสนหกหมื่นบาท) โดยมี
พล.อ.ประยุทธ์ จันทร์โอชา นายกรัฐมนตรี เป็นผู้รับมอบ นอกจากนี้ ดร.อรรชกา สีบุญเรือง ได้รับโทรศัพท์จากผู้บริจาคที่ประสงค์จะร่วมบริจาคเข้ากองทุนดังกล่าวฯ ณ ตึกสันติไมตรี ทำเนียบรัฐบาล
ทั้งนี้ นางสาวเรณู ตังคจิวางกูร รองเลขาธิการนายกรัฐมนตรี ฝ่ายการเมือง และ รศ.นพ.สรนิต ศิลธรรม ปลัดกระทรวงวิทยาศาสตร์ฯ ร่วมเป็นประธานในพิธีน้ำใจชาว “ตลาดนัดวิถิวิทย์ 2560” ช่วยผู้ประสบภัยน้ำท่วมชาวใต้ ณ คลองผดุงกรุงเกษม ข้างทำเนียบรัฐบาล
กระทรวงวิทยาศาสตร์ฯ ได้นำเงินบริจาคจากการขายเสื้อการกุศลและไข่ไก่ ภายในงาน “ตลาดนัดวิถิวิทย์ 2560” จำนวนเงิน 61,716 บาท (หกหมื่นหนึ่งพันเจ็ดร้อยสิบหกบาทถ้วน) ส่งมอบเพื่อสมทบทุนให้แก่รัฐบาลในการช่วยเหลือผู้ประสบภัยน้ำท่วมใน 11 จังหวัดภาคใต้ โดยมี รศ.นพ.สรนิต ศิลธรรม ปลัดกระทรวงวิทยาศาสตร์ฯ เป็นผู้ส่งมอบผ่าน นางสาวเรณู ตังคจิวางกูร รองเลขาธิการนายกรัฐมนตรี ฝ่ายการเมือง
กลุ่มงานประชาสัมพันธ์  กระทรวงวิทยาศาสตร์และเทคโนโลยี
โทร. 02 333 3728 - 3732  โทรสาร 02 333 3834
E-Mail : pr@most.most.go.th  Facebook : sciencethailand

ที่มา : http://www.thaigov.go.th/news/contents/details/1485
