รัฐบาลไทย-ข่าวทำเนียบรัฐบาล-รมต.นร. ออมสินฯ เป็นผู้แทนรัฐบาลรับมอบเงินช่วยเหลือผู้ประสบอุทกภัยภาคใต้จากคณะบุคคลขององค์กรภาครัฐและเอกชน 4 ล้านกว่าบาท

วันอังคารที่ 24 มกราคม 2560
รมต.นร. ออมสินฯ เป็นผู้แทนรัฐบาลรับมอบเงินช่วยเหลือผู้ประสบอุทกภัยภาคใต้จากคณะบุคคลขององค์กรภาครัฐและเอกชน 4 ล้านกว่าบาท
นายออมสิน ชีวะพฤกษ์ รัฐมนตรีประจำสำนักนายกรัฐมนตรี เป็นผู้แทนรัฐบาลรับมอบเงินช่วยเหลือผู้ประสบอุทกภัยภาคใต้จากคณะบุคคลขององค์กรภาครัฐและเอกชนจำนวน 7 คณะ
วันนี้ (14 มกราคม 2560) เวลา 15.45 น. ณ บริเวณด้านหน้าอาคาร สำนักงานปลัดสำนักนายกรัฐมนตรี ทำเนียบรัฐบาล นายออมสิน ชีวะพฤกษ์ รัฐมนตรีประจำสำนักนายกรัฐมนตรี เป็นผู้แทนรัฐบาลรับมอบเงินช่วยเหลือผู้ประสบอุทกภัยภาคใต้จากคณะบุคคลขององค์กรภาครัฐและเอกชนจำนวน 7 คณะ
โอกาสนี้ รัฐมนตรีประจำสำนักนายกรัฐมนตรีในฐานะผู้แทนรัฐบาลได้รับมอบเงินช่วยเหลือผู้ประสบอุทกภัยภาคใต้จากคณะต่าง ๆ ดังกล่าว พร้อมได้กล่าวขอบคุณคณะบุคคลของภาครัฐและเอกชนที่ได้ร่วมแรงร่วมใจกันมาบริจาคเงินในครั้งนี้ ซึ่งทางรัฐบาลจะได้นำเงินไปช่วยเหลือผู้ประสบภัยน้ำท่วมในภาคใต้ตามเจตนารมณ์ของผู้บริจาคโดยเร่งด่วนต่อไป
ทั้งนี้ รัฐบาลได้จัดตั้ง “ศูนย์ช่วยเหลือประชาชนประสบภัยน้ำท่วมภาคใต้” ขึ้น ณ สำนักงานปลัดสำนักนายกรัฐมนตรี ทำเนียบรัฐบาล เพื่อเป็นศูนย์กลางในการรวบรวมเงินบริจาคของพี่น้องประชาชนทั่วประเทศจัดส่งให้จังหวัดหรือหน่วยงานที่เกี่ยวข้อง เพื่อนำไปบรรเทาความเดือดร้อนให้กับประชาชนผู้ประสบอุทกภัยในพื้นที่จังหวัดภาคใต้ โดยประชาชนในทุกภาคส่วนที่ประสงค์จะช่วยเหลือประชาชนที่เดือดร้อนในครั้งนี้สามารถบริจาคเงินเข้ากองทุนช่วยเหลือผู้ประสบสาธารณภัย สำนักงานปลัดสำนักนายกรัฐมนตรีได้ โดยโอนเงินเข้าที่บัญชีธนาคารกรุงไทย จำกัด (มหาชน) สาขาทำเนียบรัฐบาล เลขที่บัญชี 067-0-06895-0 โดยผู้ที่ร่วมบริจาคเงินช่วยเหลือผู้ประสบอุทกภัยดังกล่าว สามารถนำใบเสร็จรับเงินการบริจาคฯ มาลดหย่อนภาษีได้ด้วย อนึ่ง รายนามตัวแทนคณะบุคคลจากองค์กรภาครัฐและและภาคเอกชนที่มาบริจาคฯ จำนวน 7 คณะ มีดังนี้
1. ตัวแทน บริษัท เมกเนคอม พีซีชั่น เทคโนโลยี จำกัด (มหาชน)         จำนวนเงิน    105,000 บาท
2. ตัวแทน บริษัท ฮัทชินสัน เทคโนโลยี โอปอเรชั่น ประเทศไทย จำกัด   จำนวนเงิน     23,444 บาท
3. ตัวแทน สถาบันบัณฑิตพัฒนบริหารศาสตร์                               จำนวนเงิน    125,500 บาท
4. ตัวแทน บริษัท ซิงหวอไท่ จำกัด                                           จำนวนเงิน    150,000 บาท
5. ตัวแทน มูลนิธิปึงเถ่ากงเซ็นต์หลุยส์ (เชียงฮวด)                           จำนวนเงิน    200,000 บาท
6. ตัวแทน สมาคมการค้าไทย – ไต้หวัน                                      จำนวนเงิน 1,750,000 บาท
7. ตัวแทน สมาคมไต้หวันแห่งประเทศไทย                                   จำนวนเงิน 1,750,000 บาท
สรุปยอดเงินที่คณะบุคคลขององค์กรภาครัฐและเอกชนที่บริจาคช่วยเหลือผู้ประสบอุทกภัยภาคใต้จำนวน 7 คณะ ยอดเงินรวม 4,103,444 บาท
*************************************
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/1462
