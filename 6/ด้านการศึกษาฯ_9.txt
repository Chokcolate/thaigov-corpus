รัฐบาลไทย-ข่าวทำเนียบรัฐบาล-"สุรเชษฐ์" ลงพื้นที่เชียงใหม่ ตรวจเยี่ยมให้กำลังใจศูนย์อาชีวะอาสาเทศกาลปีใหม่ 2560

วันพุธที่ 4 มกราคม 2560
"สุรเชษฐ์" ลงพื้นที่เชียงใหม่ ตรวจเยี่ยมให้กำลังใจศูนย์อาชีวะอาสาเทศกาลปีใหม่ 2560
พล.อ.สุรเชษฐ์ ชัยวงศ์ รัฐมนตรีช่วยว่าการกระทรวงศึกษาธิการ ตรวจเยี่ยมและให้กำลังใจข้าราชการครูและนักศึกษาที่ให้บริการแก่ประชาชนในเทศกาลปีใหม่ ตามโครงการอาชีวะอาสา เทศกาลปีใหม่ 2560
โดยมีนายไพบูลย์ วงศ์ยิ้มย่อง ผู้อำนวยการวิทยาลัยเทคนิคเชียงใหม่ ประธานกรรมการอาชีวศึกษาจังหวัดเชียงใหม่ พร้อมด้วยคณะผู้บริหารวิทยาลัยในสังกัดอาชีวศึกษาจังหวัดเชียงใหม่ให้การต้อนรับ
นอกจากนี้ พล.อ.สุรเชษฐ์ ชัยวงศ์ ได้เดินทางไปอำเภอสารภี เพื่อตรวจเยี่ยมศูนย์อาชีวะอาสาเทศกาลปีใหม่ 2560 ณ ศูนย์ให้บริการของวิทยาลัยเทคนิคสารภี รวมทั้งติดตามความก้าวหน้าการดำเนินงานของศูนย์เรียนรู้ปรัชญาเศรษฐกิจพอเพียงและเกษตรทฤษฎีใหม่ประจำตำบล ของ กศน.ตำบลไชยสถาน อำเภอสารภี

ที่มา : http://www.thaigov.go.th/news/contents/details/1174
