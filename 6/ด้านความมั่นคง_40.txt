รัฐบาลไทย-ข่าวทำเนียบรัฐบาล-ทส.เปิดโครงการนักปั่นอาสาตรวจหาไฟป่า

วันจันทร์ที่ 30 มกราคม 2560
ทส.เปิดโครงการนักปั่นอาสาตรวจหาไฟป่า
กระทรวงทรัพยากรธรรมชาติและสิ่งแวดล้อม เปิดโครงการนักปั่นอาสาตรวจหาไฟป่า ณ อ.แม่สาย จ.เชียงราย
พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานเปิดโครงการนักปั่นอาสาตรวจหาไฟป่า ณ อ.แม่สาย จ.เชียงราย โดยโอกาสนี้ รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วยอธิบดีกรมอุทยานแห่งชาติฯ ผู้บริหาร ปั่นนำขบวนนักปั่นอาสาตรวจหาไฟป่า ถึงบริเวณบ้านห้วยน้ำขุน เพื่อเดินทางต่อไปยังฐานปฏิบัติการช้างมูบ เพื่อเปิดโครงการฝึกซ้อมระดมพลดับไฟป่า และจัดทำแนวกันไฟสองแผ่นดิน (ไทย-พม่า) ชุดปฏิบัติการทหารแห่งราชอาณาจักรไทย และชุดปฏิบัติการทหารแห่งสาธารณรัฐแห่งสหภาพเมียน-มา ประจำฐานปฏิบัติการช้างมูบ ราษฎรหมู่บ้านคู่ขนานตามแนวชายแดนไทย-เมียนมา ประชาชนในจังหวัดเชียงรายและจังหวัดใกล้เคียง เข้าร่วมกิจกรรม ณ ฐานปฏิบัติการช้างมูบ จ.เชียงราย

ที่มา : http://www.thaigov.go.th/news/contents/details/1539
