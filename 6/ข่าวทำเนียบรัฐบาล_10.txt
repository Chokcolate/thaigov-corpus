รัฐบาลไทย-ข่าวทำเนียบรัฐบาล-นายกรัฐมนตรีกำชับเจ้าหน้าที่ เข้มงวดตรวจรถโดยสาร – รถตู้โดยสารประจำทางก่อนเทศกาลสงกรานต์ป้องกันอุบติเหตุ หากผิดกฎหมายให้ดำเนินการอย่างเคร่งครัด

วันพุธที่ 4 มกราคม 2560
นายกรัฐมนตรีกำชับเจ้าหน้าที่ เข้มงวดตรวจรถโดยสาร – รถตู้โดยสารประจำทางก่อนเทศกาลสงกรานต์ป้องกันอุบติเหตุ หากผิดกฎหมายให้ดำเนินการอย่างเคร่งครัด
นายกรัฐมนตรีกำชับเจ้าหน้าที่ เข้มงวดตรวจรถโดยสาร – รถตู้โดยสารประจำทางก่อนเทศกาลสงกรานต์ป้องกันอุบติเหตุ หากผิดกฎหมายให้ดำเนินการอย่างเคร่งครัด
วันนี้ (4 มกราคม 2560) เวลา 13.00 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการเป็นประธานประชุมคณะรัฐมนตรีว่า ได้เน้นย้ำกับเจ้าหน้า จากนี้ไปภายในระยะเวลา 3 เดือนจนถึงช่วงเทศกาลสงกรานต์ จะต้องแก้ไขปัญหา และดำเนินคดีอย่างเข้มงวดกับรถโดยสารประจำทาง รถตู้โดยสาร โดยจะต้องมีสมุดประจำรถ ระบุชื่อ นามสกุล บอกรายละเอียดตารางการขับรถ และเส้นทางอย่างชัดเจน เพื่อให้เจ้าหน้าที่แต่ละด่านตรวจเช็คอย่างละเอียด ถ้าพบพลขับคนไหนขับรถเกินจำนวนชั่วโมงที่ระบุไว้ หรือพบความผิดปกติ เช่น การดัดแปลงสภาพรถ การติดตั้งแก๊สที่ไม่ได้มาตรฐาน ใช้รถผิดประเภท จำนวนที่นั่งเกิน เป็นต้น เจ้าหน้าที่จะต้องยึดรถ และดำเนินการเอาผิดตามกฎหมายอย่างเคร่งครัด
ซึ่งอย่างไรก็ตามบริษัทผู้ประกอบการจะต้องตรวจสอบสภาพความพร้อมของรถโดยสาร รวมถึงสภาพร่างกายของพลขับอย่างสม่ำเสมอ หากเกิดอุบัติเหตุขึ้นบริษัทผู้ประกอบต้องเป็นผู้รับผิดชอบด้วย ทั้งนี้เพื่อป้องกันอุบัติเหตุที่อาจจะเกิดขึ้น และขอให้ประชาชนให้ความร่วมมือกับเจ้าหน้าที่เพื่อป้องกันการสูญเสียชีวิตของประชาชน
------------------------------------

ที่มา : http://www.thaigov.go.th/news/contents/details/1186
