รัฐบาลไทย-ข่าวทำเนียบรัฐบาล-กระทรวงทรัพยากรธรรมชาติและสิ่งแวดล้อม ร่วมบริจาคเงิน ช่วยเหลือผู้ประสบอุทกภัยภาคใต้

วันอังคารที่ 17 มกราคม 2560
กระทรวงทรัพยากรธรรมชาติและสิ่งแวดล้อม ร่วมบริจาคเงิน ช่วยเหลือผู้ประสบอุทกภัยภาคใต้
กระทรวงทรัพยากรธรรมชาติและสิ่งแวดล้อม มอบเงินเพื่อช่วยผู้ประสบอุทกภัยภาคใต้
กระทรวงทรัพยากรธรรมชาติและสิ่งแวดล้อม โดย พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม มอบเงิน จำนวน 1,200,000 บาท เพื่อช่วยผู้ประสบอุทกภัย ณ ทำเนียบรัฐบาล สืบเนื่องจากรัฐบาลจัดรายการ "ประชารัฐร่วมใจ ช่วยพิบัติภัย ภาคใต้" เพื่อเป็นกำลังใจ และช่วยเหลือพี่น้องชาวไทยที่กำลังประสบอุทกภัย ในพื้นที่ภาคใต้ เพื่อแสดงพลังความสามัคคี ความเป็นหนึ่งเดียว ในการเป็นกำลังใจ เสียสละ ให้การสนับสนุน ในรูปแบบ "ประชารัฐ" เพื่อช่วยเหลือ พี่น้องร่วมชาติ เมื่อยามต้องเผชิญความลำบากทุกข์เข็ญ ภาคใต้ ในรายการ "ประชารัฐร่วมใจ ช่วยพิบัติภัย ภาคใต้"

ที่มา : http://www.thaigov.go.th/news/contents/details/1376
