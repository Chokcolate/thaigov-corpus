รัฐบาลไทย-ข่าวทำเนียบรัฐบาล-ยุติธรรม รับเรื่องราวร้องทุกข์จากประชาชน

วันจันทร์ที่ 9 มกราคม 2560
ยุติธรรม รับเรื่องราวร้องทุกข์จากประชาชน
พันตำรวจเอก ดุษฎี อารยวุฒิ รองปลัดกระทรวงยุติธรรม รับเรื่องจากประชาชน
เมื่อวันจันทร์ที่ ๙ มกราคม ๒๕๖๐ เวลา ๑๑.๐๐ น.
ณ ห้องรับรองกระทรวงยุติธรรม ชั้น ๘ อาคารราชบุรีดิเรกฤทธิ์
ศูนย์ราชการเฉลิมพระเกียรติฯ กรุงเทพมหานคร
พันตำรวจเอก ดุษฎี อารยวุฒิ รองปลัดกระทรวงยุติธรรม
รับเรื่องจากนางสาวดวงแก้ว ใหม่ปิยะ เพื่อร้องขอความเป็นธรรมให้รื้อฟื้นคดีใหม่
กรณีนายพิพัฒน์ มาน้อย ผู้ต้องหาคดีลักรถจักรยานยนต์ และถูกศาลพิพากษาจำคุก ๔ ปี ๖ เดือน
ในพื้นที่สถานีตำรวจภูธรวังน้อย จังหวัดพระนครศรีอยุธยา เนื่องจากมีการจับผู้ต้องหาผิดตัว
ต่อจากนั้น
นางจอมทรัพย์ แสนเมืองโคตร เข้าพบรองปลัดกระทรวงยุติธรรม
เพื่อแสดงความขอบคุณที่กระทรวงยุติธรรมให้ความช่วยเหลือด้านกฎหมาย
กรณีศาลฎีกาพิพากษาจำคุก ๓ ปี ฐานความผิดขับรถโดยประมาททำให้ผู้อื่นเสียชีวิต
ตามพระราชบัญญัติจราจรทางบก พ.ศ. ๒๕๒๒

ที่มา : http://www.thaigov.go.th/news/contents/details/1257
