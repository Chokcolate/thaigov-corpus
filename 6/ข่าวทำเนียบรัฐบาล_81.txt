รัฐบาลไทย-ข่าวทำเนียบรัฐบาล-นายกรัฐมนตรี ย้ำการจัดหลักสูตรอบรมสื่อมวลชนเป็นเพียงหลักสูตรอบรมด้านจริยธรรม ไม่ใช่การเข้าควบคุมการทำงานของสื่อแต่อย่างใด

วันพุธที่ 1 กุมภาพันธ์ 2560
นายกรัฐมนตรี ย้ำการจัดหลักสูตรอบรมสื่อมวลชนเป็นเพียงหลักสูตรอบรมด้านจริยธรรม ไม่ใช่การเข้าควบคุมการทำงานของสื่อแต่อย่างใด
นายกรัฐมนตรี ย้ำการจัดหลักสูตรอบรมสื่อมวลชนเป็นเพียงหลักสูตรอบรมด้านจริยธรรม ไม่ใช่การเข้าควบคุมการทำงานของสื่อแต่อย่างใด
วันนี้ (30 มกราคม 2560) เวลา 14.00 น. ณ บริเวณห้องโถง ตึกบัญชาการ 1 ทำเนียบรัฐบาล พลเอกประยุทธ์ จันทร์โอชา นายกรัฐมนตรี ให้สัมภาษณ์สื่อมวลชนภายหลังการประชุมคณะรัฐมนตรี ในเรื่องที่สภาขับเคลื่อนการปฏิรูปประเทศ (สปท.) ได้เดินหน้านำเสนอ การกำหนดมาตรฐานวิชาชีพสื่อมวลชน อบรมด้านคุณธรรม จริยธรรม รวมไปถึงจรรยาบรรณในการนำเสนอข่าวว่า การเดินหน้าปฏิรูปประเทศไทย จะต้องเป็นการปฏิรูปอย่างบูรณาการรวมกันทั้งหมด และในส่วนของกิจกรรมดังกล่าวนั้น เป็นเพียงการกำหนดควบคุมมาตรฐานการนำเสนอข่าวด้านจริยธรรมเท่านั้น โดยการขอความร่วมมือให้เข้ามาอบรมควบคุมด้านจริยธรรม และจรรยาบรรณในการนำเสนอข่าวที่ผิด ซึ่งอาจจะก่อให้เกิดเป็นปัญหาสังคมได้ แต่ไม่ใช่การเข้าไปควบคุมการนำเสนอเนื้อหาอย่างแน่นอน
พร้อมกล่าวว่า การปฏิรูปสื่อมวลชน เป็นส่วนหนึ่งที่อยู่ในแผนของการปฏิรูป และในทุกสาขาวิชาชีพในประเทศไทย ควรมีการกำหนดมาตรฐานให้ชัดเจน ไม่ว่าจะเป็นเรื่องของการสร้างจรรยาบรรณ การอบรมให้มีคุณธรรมและจริยธรรม โดยจะมีการจัดตั้งคณะกรรมการทำงานขึ้น เพื่อคัดสรรบุคคลที่มีคุณสมบัติทั้งคุณวุฒิและวัยวุฒิ จำนวน 13 คน เป็นข้าราชการ 4 คน และพลเรือยสามัญ 8 คน เพื่อให้เกิดความโปร่งใส และเป็นการบูรณาการอย่างสอดคล้อง สามารถรับข้อเสนอแนะรวมไปถึงการแก้ปัญหาที่แท้จริงได้ ทั้งนี้ รัฐบาลพร้อมรับข้อคิดเห็นจากทุกฝ่ายเพื่อนำมาพิจารณา และเป็นประโยชน์สำหรับการจัดหลักสูตรการอบรมด้านจริยธรรมจรรยาบรรณต่อไป
--- -- -- -- -- -- -- -- -- -- -- -- -- -- -
กลุ่มประชาสัมพันธ์และเผยแพร่
สำนักโฆษก

ที่มา : http://www.thaigov.go.th/news/contents/details/1646
