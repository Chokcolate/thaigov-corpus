รัฐบาลไทย-ข่าวทำเนียบรัฐบาล-ทส. มอบหนังสืออนุญาตให้เข้าทำประโยชน์และอยู่อาศัยภายในเขตป่าสงวนแห่งชาติ (ปส.23) ให้แก่ผู้ว่าราชการจังหวัดน่าน

วันพุธที่ 28 ธันวาคม 2559
ทส. มอบหนังสืออนุญาตให้เข้าทำประโยชน์และอยู่อาศัยภายในเขตป่าสงวนแห่งชาติ (ปส.23) ให้แก่ผู้ว่าราชการจังหวัดน่าน
กระทรวงทรัพยากรธรรมชาติและสิ่งแวดล้อม มอบหนังสืออนุญาตให้เข้าทำประโยชน์และอยู่อาศัยภายในเขตป่าสงวนแห่งชาติ ตามนโยบายรัฐบาล (คทช.) ในพื้นที่จังหวัดน่าน จำนวน 5 พื้นที่ รวมเนื้อที่ 15,055 ไร่ มีราษฎรได้ประโยชน์จากโครงการนี้ประมาณ 1,300 ราย
พลเอก ประยุทธ์ จันทร์โอชา นายกรัฐมนตรี เป็นประธานในพิธีมอบหนังสืออนุญาตให้เข้าทำประโยชน์และอยู่อาศัยภายในเขตป่าสงวนแห่งชาติ (ปส.23) โดยมี พลเอก สุรศักดิ์ กาญจนรัตน์ รมว.ทส. เป็นประธานในการมอบหนังสืออนุญาตฯ ให้แก่ผู้ว่าราชการจังหวัดน่าน ณ ป่าสงวนแห่งชาติ ป่าน้ำยาวและป่าน้ำสวด บ้านน้ำป้าก หมู่ 7 ต.ตาลชุม อ.ท่าวังผา จ.น่าน พร้อมด้วย ผู้บริหารระดับสูงในสังกัด ทส. และประชาชนในพื้นที่ ร่วมเป็นสักขีพยาน
กระทรวงทรัพยากรธรรมชาติและสิ่งแวดล้อม ดำเนินการจัดที่ดินทำกินให้ชุมชนตามนโยบายรัฐบาล (คทช.) ในพื้นที่จังหวัดน่าน จำนวน 5 พื้นที่ รวมเนื้อที่ 15,055 ไร่ มีราษฎรได้ประโยชน์จากโครงการนี้ประมาณ 1,300 ราย ได้แก่
1 ต.ตาลชุม อ.ท่าวังผา จ.น่าน ในเขตป่าสงวนแห่งชาติ ป่าน้ำยาวและป่าน้ำสวด เนื้อที่ 2,353 ไร่
2 ต.บ้านยอด อ.สองแคว จ.น่าน ในเขตป่าสงวนแห่งชาติ ป่าน้ำยาวและป่าน้ำสวด เนื้อที่ 6,269 ไร่
3 ต.บ้านพี้ อ.บ้านหลวง จ.น่าน ในเขตป่าสงวนแห่งชาติ ป่าน้ำยาวและป่าน้ำสวด เนื้อที่ 3,454 ไร่
4 ต.เปือ อ.เชียงกลาง จ.น่าน ในเขตป่าสงวนแห่งชาติ ป่าน้ำยาวและป่าน้ำสวด เนื้อที่ 183 ไร่
5 ต.บัวใหญ่ อ.นาน้อย จ.น่าน ในเขตป่าสงวนแห่งชาติ ป่าฝั่งขวาแม่น้ำน่านตอนใต้ เนื้อที่ 2,796 ไร่

ที่มา : http://www.thaigov.go.th/news/contents/details/1144
