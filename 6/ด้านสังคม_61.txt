รัฐบาลไทย-ข่าวทำเนียบรัฐบาล-รมว.วทเยี่ยมชมโรงงานผลิตรังนกและไอศกรีม ภายใต้การสนับสนุนโดย วว.

วันจันทร์ที่ 6 กุมภาพันธ์ 2560
รมว.วทเยี่ยมชมโรงงานผลิตรังนกและไอศกรีม ภายใต้การสนับสนุนโดย วว.
รมว.วทเยี่ยมชมโรงงานผลิตรังนกและไอศกรีม ภายใต้การสนับสนุนโดย วว.
4 กุมภาพันธ์ 2560 / ดร.อรรชกา สีบุญเรือง รัฐมนตรีว่าการกระทรวงวิทยาศาสตร์และเทคโนโลยี พร้อมด้วย ดร.ลักษมี ปลั่งแสงมาศ ผู้ว่าการสถาบันวิจัยวิทยาศาสตร์แห่งประเทศไทย และคณะ เดินทางเข้าเยี่ยมชม หจก.จิงเยี้ยนเป่ารังนก และบริษัท เชียงรายโฮมเมดไอศกรีม จำกัด
เมื่อเวลา 10.30 น. ดร.อรรชกา สีบุญเรือง รัฐมนตรีว่าการกระทรวงวิทยาศาสตร์และเทคโนโลยี พร้อมด้วยคณะผู้บริหารและคณะผู้ติดตาม เดินทางมาถึง หจก.จิงเยี้ยนเป่ารังนก เพื่อเยี่ยมชมโรงงานรังนก ตรวจเยี่ยมชมห้องผลิตรังนกแห้ง ขั้นตอนการผลิตต่างๆ การคัดแยก การแปรรูป โดยได้รับการสนับสนุนจากสถาบันวิจัยวิทยาศาสตร์แห่งประเทศไทยเข้ามาช่วยวางระบบต่างๆ วางไลน์การผลิตทั้งหมด รวมทั้งการใช้อุปกรณ์และบรรจุภัณฑ์ต่างๆ ทำให้ได้รับ อย. และสามารถนำขายได้
นอกจากนั้น ช่วงบ่ายของวันนี้ ดร.อรรชกา สีบุญเรือง ได้เดินทางไปเยี่ยมชม บริษัท เชียงรายโฮมเมดไอศกรีม จำกัด ซึ่งทาง สถาบันวิจัยวิทยาศาสตร์แห่งประเทศไทยได้มีส่วนร่วมและให้การสนับสนุนในโครงการพัฒนาสูตรและกระบวนการผลิตไอศกรีมจากดอกไม้ เพื่อร่วมพูดคุยถึงความเป็นมา กระบวนการผลิต ร่วมทั้งแลกเปลี่ยนข้อมูลและให้คำแนะนำในการพัฒนาผลิตภัณฑ์ต่อไป
ข่าว : นายปวีณ ควรแย้ม
ภาพและวีดีโอ : นางสาวพจนพร แสงสว่าง และ นายไววิทย์ ยอดประสิทธิ์
กลุ่มงานประชาสัมพันธ์  กระทรวงวิทยาศาสตร์และเทคโนโลยี
โทร. 02 333 3728 - 3732  โทรสาร 02 333 3834
E-Mail : pr@most.go.th  Facebook : sciencethailand

ที่มา : http://www.thaigov.go.th/news/contents/details/1734
