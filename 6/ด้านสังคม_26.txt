รัฐบาลไทย-ข่าวทำเนียบรัฐบาล-ก.วิทย์ฯ จับมือ สำนักเลขาธิการ นรม. แถลงความพร้อม “ตลาดนัดวิถีวิทย์ 2560”

วันจันทร์ที่ 9 มกราคม 2560
ก.วิทย์ฯ จับมือ สำนักเลขาธิการ นรม. แถลงความพร้อม “ตลาดนัดวิถีวิทย์ 2560”
ตลาดนัดวิถีวิทย์ 2560
5 มกราคม 2560 / สำนักเลขาธิการนายกรัฐมนตรี พร้อมด้วยกระทรวงวิทยาศาสตร์และเทคโนโลยี ร่วมเป็นเจ้าภาพแถลงข่าวความพร้อมการจัดงาน "ตลาดนัดวิถีวิทย์ 2560" ตลาดคลองผดุงกรุงเกษม ข้างทำเนียบรัฐบาล โดยมี นางสาวเรณู ตังคจิวางกูร รองเลขาธิการนายกรัฐมนตรีฝ่ายการเมือง รศ.นพ.สรนิต ศิลธรรม ปลัดกระทรวงวิทยาศาสตร์และเทคโนโลยี ร่วมแถลงข่าวต่อสื่อมวลชน ณ ตึกนารีสโมสร ทำเนียบรัฐบาล
ก.วิทย์ฯ จับมือ สำนักเลขาธิการ นรม. แถลงความพร้อม “ตลาดนัดวิถีวิทย์ 2560”
วันที่เผยแพร่
วันพฤหัสบดี, 05 มกราคม 2560 14:32
เขียนข่าวโดย
ศิริวรรณ หมินหมัน
Hits
48 views
5 มกราคม 2560 / สำนักเลขาธิการนายกรัฐมนตรี พร้อมด้วยกระทรวงวิทยาศาสตร์และเทคโนโลยี ร่วมเป็นเจ้าภาพแถลงข่าวความพร้อมการจัดงาน "ตลาดนัดวิถีวิทย์ 2560" ตลาดคลองผดุงกรุงเกษม ข้างทำเนียบรัฐบาล โดยมี นางสาวเรณู ตังคจิวางกูร รองเลขาธิการนายกรัฐมนตรีฝ่ายการเมือง รศ.นพ.สรนิต ศิลธรรม ปลัดกระทรวงวิทยาศาสตร์และเทคโนโลยี ร่วมแถลงข่าวต่อสื่อมวลชน ณ ตึกนารีสโมสร ทำเนียบรัฐบาล
รศ.นพ.สรนิต ศิลธรรม ปลัดกระทรวงวิทยาศาสตร์และเทคโนโลยี กล่าวว่า รู้สึกยินดีที่กระทรวงวิทย์ฯ ได้รับเกียรติให้เป็นหน่วยงานหลักในการจัดงานเป็นครั้งที่ 2 ต้อนรับเทศกาลปีใหม่ โดยกำหนดจัดงาน "ตลาดนัดวิถีวิทย์ 2560" มีวัตถุประสงค์เพื่อเผยแพร่ผลงานด้านวิทยาศาสตร์ เทคโนโลยีและนวัตกรรม มุ่งเน้นการคัดสรรผลงานผลิตภัณฑ์ที่เหมาะสมมาจำหน่ายเพื่อช่วยเหลือชุมชน วิสาหกิจชุมชน รวมถึงผู้ประกอบการ ในการสร้างรายได้ กระจายสินค้าและบริการให้กับประชาชน สอดคล้องกับนโยบายของรัฐบาลที่จะสร้างอาชีพสร้างรายได้แก่พี่น้องประชาชนคนไทย
รศ.นพ.สรนิต ศิลธรรม กล่าวต่ออีกว่า นอกจากนี้ ยังจัดให้มีฝึกอบรมอาชีพถ่ายทอดเทคโนโลยีเพื่อสร้างอาชีพ จัดฟรีทุกวันรวม 20 หลักสูตร การโชว์แนวคิดสินค้าผลิตภัณฑ์โดยเจ้าของผลงาน สนุกกับการแสดง Science Show การจำหน่ายสินค้าของกลุ่มแม่บ้านเหล่าทัพ สินค้าจากร้านประชารัฐ พร้อมกิจกรรมการโปรโมทชั่นสินค้าราคาประหยัด (นาทีทอง) โดยจะมีพิธีเปิดงานอย่างเป็นทางการ ในวันที่ 10 มกราคม 2560 ซึ่งได้กลับเรียนเชิญท่านนายกรัฐมนตรีให้เกียรติเป็นประธานเปิดงานและกล่าว
ด้าน นางสาวเรณู ตังคจิวางกูร รองเลขาธิการนายกรัฐมนตรี ฝ่ายการเมือง กล่าวว่า เพื่อตอบสนองนโยบายรัฐบาลเพื่อสร้างอาชีพสร้างรายได้และความมั่นคงให้แก่พี่น้องประชาชนโดยจัดดำเนินการโครงการตลาดนัดคลองผดุงกรุงเกษม ตั้งแต่ พ.ศ. 2558 และกำลังก้าวสู่ปีที่ 3 ซึ่งการดำเนินงานที่ผ่านมารัฐบาลได้รับความร่วมมือจากภาครัฐและเอกชนต่างๆ เจ้าภาพจัดการอย่างต่อเนื่อง และผลการดำเนินงานที่ผ่านมาประสบความสำเร็จอย่างดียิ่ง สำหรับต้นปีนี้ ต้อนรับปีใหม่ด้วยการจัด "ตลาดนัดวิถีวิทย์ 2560" โดยมอบหมายกระทรวงวิทยาศาสตร์และเทคโนโลยีเป็นเจ้าภาพหลักในการจัดงานดังกล่าว
สำหรับ กระทรวงวิทยาศาสตร์ฯ ได้ใช้พื้นที่ตลอดแนวคลองผดุงกรุงเกษม กว่า 2,000 ตารางเมตร ทั้งภายในและภายนอกเต้นท์ มีบูธแสดงจำหน่ายสินค้าและผลิตภัณฑ์กว่า 250 ผลิตภัณฑ์ จากทั่วทุกภาคที่ได้รับการสนับสนุนองค์ความรู้จากหน่วยงานภายใต้กระทรวงวิทยาศาสตร์ฯ และหน่วยงานเครือข่าย เช่น อาหารปรุงสุก สมุนไพรสุขภาพ ตลาดนัดชุมชน และหมู่บ้านวิทย์เศรษฐกิจพอเพียง เป็นต้น
ทั้งนี้ ตลาดนัดวิถีวิทย์ 2560 จะจัดขึ้นตั้งแต่วันที่ 9-29 มกราคม 2560 รวม 21 วัน ผู้สนใจสามารถสอบถามข้อมูลกิจกรรมการจัดงานไปที่ Call Center 1313 หรือติดตามข่าวสารการจัดงานได้ที่ เว็บไซต์กระทรวงวิทยาศาสตร์และเทคโนโลยี www.most.go.th

ที่มา : http://www.thaigov.go.th/news/contents/details/1249
