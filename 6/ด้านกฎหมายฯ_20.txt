รัฐบาลไทย-ข่าวทำเนียบรัฐบาล- อธิบดีกรมบังคับคดี พร้อมคณะ ลงพื้นที่เยี่ยมเยือนผู้ประสบอุทกภัยในจังหวัดนครศรีธรรมราช

วันพฤหัสบดีที่ 19 มกราคม 2560
อธิบดีกรมบังคับคดี พร้อมคณะ ลงพื้นที่เยี่ยมเยือนผู้ประสบอุทกภัยในจังหวัดนครศรีธรรมราช
กรมบังคับคดี ร่วมกับ ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธวพ.) และธนาคารไทยพาณิชย์ จำกัด (มหาชน) จัดโครงการมหกรรมไกล่เกลี่ยข้อพิพาทชั้นบังคับคดี เพื่อช่วยเหลือลูกหนี้ผู้ประสบอุทกภัยในพื้นที่ภาคใต้ ปี ๒๕๖๐ ครั้งที่ ๑
เมื่อวันพฤหัสบดีที่ ๑๙ มกราคม ๒๕๖๐ เวลา ๐๙.๐๐ น.
กรมบังคับคดี ร่วมกับ ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธวพ.)
และธนาคารไทยพาณิชย์ จำกัด (มหาชน) จัดโครงการมหกรรมไกล่เกลี่ยข้อพิพาทชั้นบังคับคดี
เพื่อช่วยเหลือลูกหนี้ผู้ประสบอุทกภัยในพื้นที่ภาคใต้ ปี ๒๕๖๐ ครั้งที่ ๑
โดยมีนายสกล จันทรักษ์ รองผู้ว่าราชการจังหวัดนครศรีธรรมราช เป็นประธานเปิดโครงการ
พร้อมด้วยนางสาวรื่นวดี สุวรรณมงคล อธิบดีกรมบังคับคดี เป็นผู้กล่าวรายงาน
ณ ห้องบงกชรัตน์ ๓ โรงแรมทวินโลตัส จังหวัดนครศรีธรรมราช
ในเวลา ๑๐.๐๐ น.
อธิบดีกรมบังคับคดี ร่วมเสวนาเรื่องการทำงานเชิงรุกของกรมบังคับคดี และปัญหาของเครือข่าย
พร้อมด้วยวิทยากรตัวคูณจังหวัดนครศรีธรรมราช
ซึ่งเป็นกำนันผู้ใหญ่บ้านในเขตสำนักงานบังคับคดีจังหวัดนครศรีธรรมราช
ณ โรงแรม เดอะทวิน โลตัส จังหวัดนครศรีธรรมราช
ในเวลา ๑๑.๐๐ น.
อธิบดีกรมบังคับคดี พร้อมคณะ
เยี่ยมเยือนผู้ประสบอุทกภัยพร้อมมอบเครื่องอุปโภคบริโภค เพื่อเป็นขวัญและกำลังใจ
ณ ฝายมีชีวิตหาดทรายทอง ตำบลท้ายสำเภา อำเภอพระพรหม จังหวัดนครศรีธรรมราช
ต่อจากนั้นในเวลา ๑๔.๐๐น.
อธิบดีกรมบังคับคดี พร้อมคณะ ตรวจเยี่ยมสำนักงานบังคับคดีจังหวัดนครศรีธรรมราช
เพื่อมอบนโยบายการดำเนินงานเชิงรุกของกรมบังคับคดี ด้านการไกล่เกลี่ย
การขับเคลื่อนงานผ่านเครือข่ายวิทยากรตัวคูณการเสริมสร้างความรู้ให้แก่เกษตรกร และกลุ่มลูกหนี้นอกระบบ
โดยมีนายอนุชิต เสียงใหม่ ผู้อำนวยการสำนักงานบังคับคดีจังหวัดนครศรีธรรมราช
นายทัยวรรณ ไกรทอง ผู้อำนวยการสำนักงานบังคับคดีจังหวัดนครศรีธรรมราช สาขาทุ่งสง
และนางวันทนีย์ เขียวย้อย ผู้อำนวยการสำนักงานบังคับคดีจังหวัดนครศรีธรรมราช สาขาปากพนัง
พร้อมด้วยคณะเจ้าหน้าที่สำนักงานบังคับคดีจังหวัดนครศรีธรรมราช ให้การต้อนรับ
ณ สำนักงานบังคับคดีจังหวัดนครศรีธรรมราช

ที่มา : http://www.thaigov.go.th/news/contents/details/1422
