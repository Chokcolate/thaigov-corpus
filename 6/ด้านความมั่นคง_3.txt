รัฐบาลไทย-ข่าวทำเนียบรัฐบาล-ทส.เปิดงานวันคุ้มครองสัตว์ป่าแห่งชาติ ประจำปี 2559 ภายใต้แนวคิด "สัตว์ป่าใต้ร่มพระบารมี"

วันพุธที่ 28 ธันวาคม 2559
ทส.เปิดงานวันคุ้มครองสัตว์ป่าแห่งชาติ ประจำปี 2559 ภายใต้แนวคิด "สัตว์ป่าใต้ร่มพระบารมี"
กระทรวงทรัพยากรธรรมชาติและสิ่งแวดล้อม เปิดงานวันคุ้มครองสัตว์ป่าแห่งชาติ ประจำปี 2559 ภายใต้แนวคิด "สัตว์ป่าใต้ร่มพระบารมี"
พลเอก สุรศักดิ์ กาญจนรัตน์ รมว.ทส. เป็นประธานเปิดงานวันคุ้มครองสัตว์ป่าแห่งชาติ ประจำปี 2559 ภายใต้แนวคิด "สัตว์ป่าใต้ร่มพระบารมี" โดยมีนายเบญจพล นาคประเสริฐ ผอ.องค์การสวนสัตว์ในพระบรมราชูปถัมภ์ นายธัญญา เนติธรรมกุล อธิบดีกรมอุทยานแห่งชาติ สัตว์ป่า และพันธุ์พืช กล่าวรายงานถึงวัตถุประสงค์ของการจัดงานฯ พร้อมด้วย พลเอก ปองพล อดิเรกสาร อดีตรองนายกรัฐมนตรีและผู้เชี่ยวชาญในการถ่ายภาพ นายสมหมาย กิตยากุล นายอดิศร นุชดำรงค์ นายเฉลิมชัย ปาปะทา รอง.ออส. ผู้บริหาร และสื่อมวลชน เข้าร่วมงาน สำหรับการจัดงานวันคุ้มครองสัตว์ป่าแห่งชาติ ได้ดำเนินการต่อเนื่องกันมาทุกปี สำหรับในปี 2559 นี้ กรมอุทยานแห่งชาติ สัตว์ป่า และพันธุ์พืช ร่วมกับหน่วยงานภาครัฐและภาคเอกชน โดยเฉพาะอย่างยิ่ง องค์การสวนสัตว์ในพระบรมราชูปถัมภ์ กรมทรัพยากรทางทะเลและชายฝั่ง และกลุ่มบริษัททรู และประชาชนโดยมีวัตถุประสงค์เพื่อน้อมรำลึกถึงพระมหากรุณาธิคุณอันหาที่สุดมิได้ ของพระบาทสมเด็จพระปรมินทรมหาภูมิพลอดุลยเดช เทิดพระเกียรติพระบรมวงศานุวงศ์ และเพื่อรณรงค์และประชาสัมพันธ์ให้คนไทย ได้ตระหนักและเห็นถึงความสำคัญของทรัพยากรสัตว์ป่า ที่ต้องดำรงชีวิตอยู่อย่างปลอดภัย มีความอุดมสมบูรณ์สมดุลกับธรรมชาติสืบต่อไป
-  กิจกรรมภายในงานประกอบด้วยนิทรรศการเทิดพระเกียรติพระบาทสมเด็จพระปรมินทรมหาภูมิพลอดุลยเดชและพระบรมวงศานุวงศ์ด้านการอนุรักษ์สัตว์ป่า
-  กิจกรรมการระบายสีสัตว์ป่าคุ้มครองและสัตว์ป่าสงวน
-  กิจกรรมตามรอยตีนสัตว์ป่า ผ่านโปรแกรมประยุกต์ Interactive Animation นิทรรศการของหน่วยงานต่าง ๆ นิทรรศการแสดงภาพถ่ายอนุรักษ์ธรรมชาติ "สัตว์มีค่า ป่ามีคุณ”
-  การเสวนาและเรียนรู้ เรื่อง เทคนิคการถ่ายภาพสัตว์ป่าและธรรมชาติ และมอบรางวัลให้แก่ผู้ชนะการประกวดภาพถ่าย"สัตว์มีค่า ป่ามีคุณ"ปี 2559โดยงานจะจัดขึ้นตั้งแต่วันที่ 24-25 ธันวาคม 2559 ณ สวนสัตว์ดุสิต กรุงเทพฯ

ที่มา : http://www.thaigov.go.th/news/contents/details/1146
