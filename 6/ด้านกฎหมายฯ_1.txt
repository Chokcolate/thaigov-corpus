รัฐบาลไทย-ข่าวทำเนียบรัฐบาล-ยธ. หารือแนวทางการช่วยเหลือประชาชนถูกดำเนินคดีกรณีตัดไม้พะยูงโดยไม่ได้รับอนุญาต

วันจันทร์ที่ 26 ธันวาคม 2559
ยธ. หารือแนวทางการช่วยเหลือประชาชนถูกดำเนินคดีกรณีตัดไม้พะยูงโดยไม่ได้รับอนุญาต
ร่วมหารือแนวทางการช่วยเหลือและถอดบทเรียนกรณีถูกดำเนินคดีในข้อหาร่วมกันทำไม้หวงห้าม (ไม้พะยูง) และมีไม้ท่อนหวงห้ามอันยังมิได้แปรรูปไว้ในครอบครอง
นายธวัชชัย ไทยเขียว รองปลัดกระทรวงยุติธรรม และโฆษกกระทรวงยุติธรรม
พร้อมด้วยนางกรรณิการ์ แสงทอง รองปลัดกระทรวงยุติธรรม
นางสาวปิติกาญจน์ สิทธิเดช อธิบดีกรมคุ้มครองสิทธิและเสรีภาพ
นางสาวมยุรี จำจรัส ผู้อำนวยการสำนักงานกองทุนยุติธรรม
และนายอรรถพล เจริญชันษา ผู้อำนวยการสำนักป้องกันรักษาป่าและควบคุมไฟป่ากรมป่าไม้
ตลอดจนผู้ที่เกี่ยวข้อง
ร่วมหารือแนวทางการช่วยเหลือและถอดบทเรียนกรณีนายทองสุข พันชมภู อายุ ๘๐ ปี
และนายเดิน จันทกล อายุ ๗๐ ปี ชาวจังหวัดมหาสารคาม กรณีถูกจับดำเนินคดีในข้อหา
ร่วมกันทำไม้หวงห้าม (ไม้พะยูง) และมีไม้ท่อนหวงห้ามอันยังมิได้แปรรูปไว้ในครอบครอง
โดยไม่ได้รับอนุญาตจากพนักงานเจ้าหน้าที่
ทั้งนี้ เบื้องต้นกระทรวงยุติธรรมพิจารณาให้กองทุนยุติธรรมให้ความช่วยเหลือในด้านต่างๆ
อาทิ ค่าใช้จ่ายเกี่ยวกับการดำเนินคดี การปล่อยตัวชั่วคราว และค่าจ้างทนายความในการดำเนินคดี
เพื่อเป็นการช่วยเหลือให้ได้รับความเป็นธรรมต่อไป

ที่มา : http://www.thaigov.go.th/news/contents/details/1113
