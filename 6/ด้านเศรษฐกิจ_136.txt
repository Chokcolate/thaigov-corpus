รัฐบาลไทย-ข่าวทำเนียบรัฐบาล-ธอส. จัดโปรพิเศษ!! สินเชื่อบ้านดอกเบี้ย 1.25% นาน 8 เดือนแรก บ้านมือสอง ดอกเบี้ย 0% นาน 24 เดือน ในงานมหกรรมบ้านและวัสดุก่อสร้าง 2017

วันพุธที่ 25 มกราคม 2560
ธอส. จัดโปรพิเศษ!! สินเชื่อบ้านดอกเบี้ย 1.25% นาน 8 เดือนแรก บ้านมือสอง ดอกเบี้ย 0% นาน 24 เดือน ในงานมหกรรมบ้านและวัสดุก่อสร้าง 2017
ธนาคารอาคารสงเคราะห์ เดินหน้าตามพันธกิจ : ทำให้คนไทยมีบ้าน นำผลิตภัณฑ์สินเชื่ออัตราดอกเบี้ยพิเศษมอบให้ลูกค้าประชาชน นำโดยสินเชื่อบ้านอัตราดอกเบี้ย 1.25% นาน 8 เดือนแรก ฟรี!!! ค่าธรรมเนียมการยื่นกู้ และคิดค่าประเมินราคาหลักประกันเหลือเพียง 2,300 บาท
ธนาคารอาคารสงเคราะห์ เดินหน้าตามพันธกิจ : ทำให้คนไทยมีบ้าน นำผลิตภัณฑ์สินเชื่ออัตราดอกเบี้ยพิเศษมอบให้ลูกค้าประชาชน นำโดยสินเชื่อบ้านอัตราดอกเบี้ย 1.25% นาน 8 เดือนแรก ฟรี!!! ค่าธรรมเนียมการยื่นกู้ และคิดค่าประเมินราคาหลักประกันเหลือเพียง 2,300 บาท ให้กู้เพื่อซื้อปลูกสร้าง ต่อเติม ซ่อมแซม ไถ่ถอนจำนองจากสถาบันการเงินอื่น และซื้ออุปกรณ์ที่เกี่ยวเนื่องเพื่อประโยชน์ในการอยู่อาศัย พร้อมด้วยบ้านมือสอง หรือ ทรัพย์ NPA คุณภาพดีทำเลเด่น พ่วงด้วยแคมเปญพิเศษ ดอกเบี้ย 0% นานถึง 24 เดือน เฉพาะในงาน “มหกรรมบ้านและวัสดุก่อสร้าง 2017” ระหว่างวันที่ 25-29 มกราคม 2560
นายฉัตรชัย ศิริไล กรรมการผู้จัดการธนาคารอาคารสงเคราะห์ (ธอส.) เปิดเผยว่า เพื่อเป็นการสร้างโอกาสให้ประชาชนได้เข้าถึงสินเชื่อเพื่อที่อยู่อาศัยตามพันธกิจ : ทำให้คนไทยมีบ้าน ธนาคารจึงได้ร่วมออกบูธในงาน “มหกรรมบ้านและวัสดุก่อสร้าง 2017” โดยเตรียมผลิตภัณฑ์พิเศษไปให้บริการลูกค้าประชาชน แบ่งออกเป็น  3 โซนหลัก ประกอบด้วย
1.โซนสินเชื่อบ้าน  อัตราดอกเบี้ยเดือนที่ 1-8 เท่ากับ 1.25% ต่อปี เดือนที่ 9 – 16 ดอกเบี้ย 3.25% ต่อปี เดือนที่ 17 – 36 ดอกเบี้ย 5.50% ต่อปี ปีที่ 4 จนถึงตลอดอายุสัญญากู้ กรณีลูกค้าสวัสดิการ ดอกเบี้ยเท่ากับ MRR-1.00% ต่อปี กรณีลูกค้ารายย่อยทั่วไป ดอกเบี้ยเท่ากับ MRR-0.50% ต่อปี    กรณีซื้ออุปกรณ์และสิ่งอำนวยความสะดวกที่เกี่ยวเนื่องกับที่อยู่อาศัย ดอกเบี้ยเท่ากับ MRR ฟรี!!! ค่าธรรมเนียมการยื่นกู้ และคิดค่าประเมินราคาหลักประกันในอัตราพิเศษ กรณีกู้ต่ำกว่า 500,000 บาท ค่าประเมินราคาหลักประกัน1,900 บาท และกรณีกู้ตั้งแต่ 500,001 บาทขึ้นไป ค่าประเมินราคาหลักประกันเหลือ 2,300 บาท (ปกติจัดเก็บสูงสุด 3,100 บาท) ให้กู้เพื่อซื้อ ปลูกสร้าง ต่อเติม ซ่อมแซม ไถ่ถอนจำนองจากสถาบันการเงินอื่น และซื้ออุปกรณ์ที่เกี่ยวเนื่องเพื่อประโยชน์ในการอยู่อาศัยพร้อมกับกู้เพื่อซื้อหรือไถ่ถอนจำนอง พิเศษเฉพาะลูกค้าที่   จองสิทธิ์ภายในงานพร้อมยื่นคำขอกู้ภายในวันที่ 28 กุมภาพันธ์ 2560 และทำนิติกรรมภายในวันที่ 31 มีนาคม 2560 เท่านั้น สำหรับลูกค้าที่จองสิทธิ์ยื่นกู้ และทำนิติกรรมภายในระยะเวลาและเงื่อนไขที่ธนาคารกำหนด หากมีวงเงินทำนิติกรรมสูงสุด 5 อันดับแรก รับบัตรของขวัญ (Gift Card) มูลค่า 1,000 บาท จากบริษัท โฮม โปรดักส์ เซ็นเตอร์ จำกัด (มหาชน) ฟรี!!
2.โซนบ้านมือสอง หรือ ทรัพย์ NPA  โดยธนาคารได้นำทรัพย์คุณภาพดี ทำเลเด่น ในพื้นที่จังหวัดกรุงเทพฯ และปริมณฑล มาเปิดจำหน่าย พร้อมด้วยแคมเปญพิเศษ “เงินดาวน์ผ่อนได้” โดยให้ผ่อนชำระเงินดาวน์ได้สูงสุดถึง 20% ของราคาซื้อขาย ดอกเบี้ย 0% นานถึง 24 เดือน หากเทเงินดาวน์ 20% ของราคาซื้อขาย ส่วนที่เหลืออีก 80% รับสินเชื่อดอกเบี้ย 0% นาน 24 เดือน วงเงินให้กู้สูงสุดไม่เกิน 80 % และให้ผ่อนชำระได้นานสูงสุดถึง 30 ปี
3.โซน โครงการ ธอส. โรงเรียนการเงิน  ซึ่งจะมีเจ้าหน้าที่มาให้คำแนะนำ และส่งเสริมความรู้ในการเข้าถึงสินเชื่อในระบบ หรือ Financial Literacy อาทิ กรณีผู้ที่ประกอบอาชีพประจำ/อาชีพอิสระซึ่งไม่สามารถแสดงหลักฐานแหล่งที่มาของรายได้ เจ้าหน้าที่จะแนะนำให้จัดทำสมุดบัญชีรับ – จ่ายรายวัน ตามแบบฟอร์มที่ธนาคารกำหนดไม่น้อยกว่า 9 เดือน พร้อมกับเปิดบัญชีเงินฝาก และฝากเงินอย่างสม่ำเสมอเพื่อนำมาแสดงเป็นหลักฐานแสดงที่มาของรายได้ แนะนำการจัดเก็บหลักฐาน อาทิ ใบเสร็จรับเงิน สัญญาเช่าแผงค้าขาย เป็นต้น เมื่อปฏิบัติตามคำแนะนำของเจ้าหน้าที่และเงื่อนไขที่ธนาคารกำหนด จะช่วยให้มีโอกาสยื่นคำขอพิจารณาสินเชื่อกับธนาคารได้ในอนาคต
ลูกค้าที่สนใจผลิตภัณฑ์ของธนาคาร สามารถใช้บริการได้ที่บูธของ ธอส. ในงาน “มหกรรมบ้านและวัสดุก่อสร้าง 2017” ณ Impact Exhibition Hall เมืองทองธานี ระหว่างวันที่ 25 - 29 มกราคม 2560 สอบถามรายละเอียดเพิ่มเติมได้ที่ศูนย์ลูกค้าสัมพันธ์ (Call Center) โทร 0-2645-9000 หรือ www.ghbank.co.th และ Facebook fanpage ธนาคารอาคารสงเคราะห์
ที่มา : กระทรวงการคลัง
ผู้นำเสนอ : กลุ่มสารนิเทศการคลัง สำนักงานปลัดกระทรวงการคลัง

ที่มา : http://www.thaigov.go.th/news/contents/details/1466
