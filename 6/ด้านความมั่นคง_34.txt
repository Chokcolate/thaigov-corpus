รัฐบาลไทย-ข่าวทำเนียบรัฐบาล-ทส.จัดการประชุมคณะอนุกรรมการจัดหาที่ดิน ครั้งที่ 1/2560

วันศุกร์ที่ 27 มกราคม 2560
ทส.จัดการประชุมคณะอนุกรรมการจัดหาที่ดิน ครั้งที่ 1/2560
กระทรวงทรัพยากรธรรมชาติและสิ่งแวดล้อม จัดประชุมคณะอนุกรรมการจัดหาที่ดิน ครั้งที่ 1/2560
พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานการประชุม คณะอนุกรรมการจัดหาที่ดิน ครั้งที่ 1/2560 โดยมีนายวิจารย์ สิมาฉายา ปลัดกระทรวงทรัพยากรธรรมชาติและสิ่งแวดล้อม นายชลธิศ สุรัสวดี อธิบดีกรมป่าไม้ นางสาวสุทธิลักษณ์ ระวิวรรณ พร้อมด้วยผู้แทนกระทรวงกลาโหม ผู้แทนกระทรวงเกษตรและสหกรณ์ และคณะอนุกรรมการฯเข้าร่วมประชุม ณ ห้องประชุม 202 ชั้น 2 อาคารกรมควบคุมมลพิษ กระทรวงทรัพยากรธรรมชาติและสิ่งแวดล้อม
การประชุมคณะอนุกรรมการจัดหาที่ดิน ครั้งที่ 1/2560 จะพิจารณาเรื่องต่างๆดังนี้
1) เพื่อกำหนดพื้นที่เป้าหมายดำเนินการจัดที่ดินทำกินให้ชุมชนตามนโยบายรัฐบาล ปีงบประมาณ 2560 (เพิ่มเติม)
2) พิจารณาแผนการจัดหาที่ดินของคณะอนุกรรมการจัดหาที่ดิน เพื่อดำเนินการจัดที่ดินทำกินให้ชุมชนตามนโยบายรัฐบาล
3) กรมทรัพยากรทางทะเลและชายฝั่ง ขอแก้ไขพื้นที่เป้าหมายที่จะดำเนินการในปีงบประมาณ พ.ศ.2560

ที่มา : http://www.thaigov.go.th/news/contents/details/1512
