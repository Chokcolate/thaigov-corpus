รัฐบาลไทย-ข่าวทำเนียบรัฐบาล-สานพลังประชารัฐ ขับเคลื่อนเศรษฐกิจชีวภาพ พัฒนาคลัสเตอร์อุตสาหกรรมแห่งอนาคต

วันพฤหัสบดีที่ 26 มกราคม 2560
สานพลังประชารัฐ ขับเคลื่อนเศรษฐกิจชีวภาพ พัฒนาคลัสเตอร์อุตสาหกรรมแห่งอนาคต
สานพลังประชารัฐ ขับเคลื่อนเศรษฐกิจชีวภาพ พัฒนาคลัสเตอร์อุตสาหกรรมแห่งอนาคต
23 มกราคม 2560 ณ โรงแรมเซ็นทาราแกรนด์ เซ็นทรัลพลาซ่า ลาดพร้าว / ดร.อรรชกา สีบุญเรือง รัฐมนตรีว่าการกระทรวงวิทยาศาสตร์และเทคโนโลยี รศ.นพ.สรนิต ศิลธรรม ปลัดกระทรวงวิทยาศาสตร์และเทคโนโลยี เข้าร่วมพิธีลงนามบันทึกความเข้าใจ ระหว่างหน่วยงานภาครัฐ ภาคเอกชน และสถาบันการศึกษาและวิจัย ร่วมทั้งสิ้น 23 หน่วยงานโดยมี นายสมคิด จาตุศรีพิทักษ์ รองนายกรัฐมนตรีในฐานะหัวหน้าทีมคณะกรรมการสานพลังประชารัฐ เป็นประธานในพิธี
การพัฒนาคลัสเตอร์อุตสาหกรรม new s-curve เป็นกลไกสำคัญในการขับเคลื่อนเศรษฐกิจ อุตสาหกรรม วิทยาศาสตร์ เทคโนโลยีและนวัตกรรม ตอบโจทย์ยุทธศาสตร์ประเทศไทย 4.0 โดยใช้พืชเศรษฐกิจของไทยที่มีความพร้อมอยู่แล้ว อาทิ มันสำปะหลังและอ้อยเป็นพืชนำร่อง พร้อมบริหารจัดการในรูปแบบเกษตรสมัยใหม่ เพื่อให้เกษตรกร สามารถปลูกพืชเกษตรที่มีคุณภาพและผลผลิตสูงด้วยต้นทุนต่ำลง รวมทั้งสร้างเมืองใหม่บนเศรษฐกิจชีวภาพและนวัตกรรมครบวงจร ที่มีระบบคมนาคมทันสมัย ระบบสาธารณูปโภคและสาธารณูปการครบวงจร ทำให้ภาครัฐ เอกชน สถาบันการศึกษาและการวิจัย เล็งเห็นถึงความสำคัญนี้ จึงนำไปสู่การลงนามระหว่างภาครัฐ โดยมีกระทรวงอุตสาหกรรม กระทรวงวิทยาศาสตร์และเทคโนโลยี กระทรวงพลังงาน กระทรวงสาธารณสุข และตัวแทนจากภาคเอกชน ลงนามร่วมกันเศรษฐกิจชีวภาพ หรือ bioeconomy เป็นการนำ 2 ตัวแปรสำคัญ ได้แก่ เกษตรกรรมสมัยใหม่ และ biorefinery มาบริหารจัดการด้วย Technology และ reserch and development เพื่อให้เกิดคุณค่าและสร้างมูลค่าเพิ่ม ซึ่งจะเป็นการเปลี่ยนจากเศรษฐกิจฐานเกษตรกรรมไปเป็นเศรษฐกิจนวัตกรรม โดย Bioeconomy จะใช้สินค้าเกษตรจากมันสำปะหลังและอ้อย ซึ่งเป็นสินค้าเกษตรไทยที่ส่งออกเป็นอันดับ 1 และ 2 ของโลกเป็นตัวนำร่อง ซึ่งจะก่อให้เกิดอุตสาหกรรมในลักษณะห่วงโซ่ที่เพิ่มมูลค่าได้หลากหลาย
ดร.อรรชกา สีบุญเรือง รัฐมนตรีว่าการกระทรวงวิทยาศาสตร์และเทคโนโลยี กล่าวว่า หลักการของเศรษฐกิจชีวภาพมุ่งเน้นการสร้างสมดุลระหว่างการเติบโตทางเศรษฐกิจกับความยั่งยืน เศรษฐกิจชีวภาพจึงเป็นรูปแบบพัฒนาที่สอดคล้องตามกระบวนทัศน์ของเป้าหมายการพัฒนาที่ยั่งยืน เศรษฐกิจชีวภาพ จึงเป็นทิศทางการพัฒนาเศรษฐกิจแห่งอนาคตของทั่วโลก โดยกระทรวงวิทย์ฯ พร้อมให้การสนับสนุนในทุกๆด้าน ทั้งในส่วนของการร่วมวิจัยพัฒนาและการให้เข้าถึงโครงสร้างพื้นฐานที่สำคัญ เช่น อุทยานวิทยาศาสตร์ประเทศไทย มีเมืองอุตสาหกรรมอาหาร ศูนย์นวัตกรรมอาหารและอาหารสัตว์ ที่เป็น one-stop service ส่งเสริมให้ SMEs ใช้วิทยาศาสตร์และเทคโนโลยีเพื่อสร้างความสามารถในการแข่งขัน ศูนย์ชีววัสดุแห่งประเทศไทยที่ให้บริการจุลินทรีย์ที่ได้มาตรฐานสากล มีจุลินทรีย์ที่พร้อมให้บริการมากกว่า 70,000 สายพันธุ์ นอกจากนี้ กระทรวงวิทย์ฯ ได้พัฒนาระบบการให้บริการเทคนิคด้านวิทยาศาสตร์และเทคโนโลยีแบบเบ็ดเสร็จ ที่เชื่อมโยงและบูรณาการเครื่องมือและปัจจัยเอื้อต่างๆ ที่มีอยู่ภายใน ทั้งนี้ รศ.นพ.สรนิต ศิลธรรม เป็นตัวแทนในนามกระทรวงวิทยาศาสตร์และเทคโนโลยี ลงชื่อในสัญญาความร่วมมือในครั้งนี้
ทางด้านนายประเสริฐ บุญสัมพันธ์ หัวหน้าทีมภาคเอกชน คณะทำงานด้านการพัฒนาคลัสเตอร์ กล่าวถึงความคืบหน้าการพัฒนาคลัสเตอร์อุตสาหกรรมแห่งอนาคตว่า คณะทำงานกลุ่ม bioeconomy ต่างเล็งเห็นถึงความจำเป็น ความเร่งด่วนในการร่วมกันแก้ไขปัญหา และมุ่งมั่นที่จะทำให้ประเทศไทยก้าวข้ามความท้าทายเหล่านี้ได้ แผนการดำเนินงานในระยะเวลา 10 ปีมีกรอบการลงทุนคิดเป็นมูลค่าประมาณ 4 แสนล้านบาท ในการพัฒนาและยกระดับอันนำไปสู่อุตสาหกรรมแห่งอนาคต
ข่าวโดย :นายปวีณ  ควรแย้ม
ภาพข่าวและวีดิโอ : นางสาวศิริวรรณ หมินหมัน,นายสุเมธ บุญเอื้อ
กลุ่มงานประชาสัมพันธ์  กระทรวงวิทยาศาสตร์และเทคโนโลยี
โทร. 02 333 3728 - 3732  โทรสาร 02 333 3834
E-Mail : pr@most.go.th   Facebook : sciencethailand
เขียนข่าวโดย
ปวีณ ควรแย้ม
Hits
201 views
หน่วยงานในสังกัด
แนะนำลิงค์
แนะนำกระทรวง
ประวัติหน่วยงาน
พระบรมราชานุสาวรีย์ ร.4
เครื่องหมายราชการ
วิสัยทัศน์ พันธกิจ ค่านิยม
หน้าที่ความรับผิดชอบ
นโยบายและยุทธศาสตร์
หน่วยงานในสังกัด
กฎหมายและระเบียบ
คณะผู้บริหารกระทรวง
ผู้บริหารเทคโนโลยีสารสนเทศระดับสูง CIO
ติดต่อหน่วยงาน
บริการประชาชน

ที่มา : http://www.thaigov.go.th/news/contents/details/1492
