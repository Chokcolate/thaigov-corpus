รัฐบาลไทย-ข่าวทำเนียบรัฐบาล-รมต.นร. ออมสินฯ เป็นประธานการประชุมศูนย์บัญชาการติดตามสถานการณ์ ครั้งที่ 1/2560

วันศุกร์ที่ 6 มกราคม 2560
รมต.นร. ออมสินฯ เป็นประธานการประชุมศูนย์บัญชาการติดตามสถานการณ์ ครั้งที่ 1/2560
ภายหลังเสร็จสิ้นการประชุมฯ เมื่อเวลาประมาณ 12.00 น. รัฐมนตรีประจำสำนักนายกรัฐมนตรีได้แถลงข่าวสรุปประเด็นสำคัญ ดังนี้
วันนี้ (6 มกราคม 2559) เวลา 10.00 น. ณ ตึกสันติไมตรี (หลังใน) ทำเนียบรัฐบาล นายออมสิน ชีวะพฤกษ์ รัฐมนตรีประจำสำนักนายกรัฐมนตรี เป็นประธานการประชุมศูนย์ติดตามสถานการณ์ ครั้งที่ 1/2560
ภายหลังเสร็จสิ้นการประชุมฯ เมื่อเวลาประมาณ 12.00 น. รัฐมนตรีประจำสำนักนายกรัฐมนตรีได้แถลงข่าวสรุปประเด็นสำคัญ ดังนี้
ประธานแจ้งให้ที่ประชุมทราบว่า ที่ประชุมได้เตรียมความพร้อมของทุกหน่วยงาน ในการจัดงานพิธีทรงบำเพ็ญพระราชกุศลสตมวาร (ครบรอบ 100 วัน) การสวรรคตของพระบาทสมเด็จพระปรมินทรมหาภูมิพลอดุลยเดช ในวันที่ 20 - 21 มกราคม 2560 นี้
วัดพระเชตุพนวิมลมังคลาราม (วัดโพธิ์) โรงแรมรอยัล (รัตนโกสินทร์) ประตูเทวาภิรมย์(ด้านซ้าย) สำนักงานสลากกินแบ่งรัฐบาล (เก่า) วัดมหาธาตุยุวราชรังสฤษฎิ์ราชวรมหาวิหาร  และสนามม้านางเลิ้ง (ราชตฤณมัยสมาคมแห่งประเทศไทย ในพระบรมราชูปถัมภ์)
ทั้งนี้ ศตส. ได้มีการประชาสัมพันธ์ผ่านหน่วยงานของรัฐเพื่อแจ้งให้ประชาชนทราบถึงจุดให้บริการอำนวยความสะดวกแก่พี่น้องประชาชนจากเดิม 17 จุด ลดลงเหลือ 6 จุด ซึ่ง 6 จุดที่คงไว้ คือ วัดพระเชตุพนวิมลมังคลาราม (วัดโพธิ์) โรงแรมรอยัล (รัตนโกสินทร์) ประตูเทวาภิรมย์(ด้านซ้าย) สำนักงานสลากกินแบ่งรัฐบาล (เก่า) วัดมหาธาตุยุวราชรังสฤษฎิ์ราชวรมหาวิหาร และสนามม้านางเลิ้ง (ราชตฤณมัยสมาคมแห่งประเทศไทย ในพระบรมราชูปถัมภ์) ซึ่งในแต่ละจุดจะมีการผลัดเปลี่ยนหมุนเวียนกันปฏิบัติหน้าที่ในแต่ละวัน
นอกจากนี้ ที่ประชุมยังมีการหารือกันในเรื่องการขอความร่วมมือประชาชนที่จะเข้ามาในบริเวณท้องสนามหลวง ให้ช่วยกันดูแลในเรื่องของความสะอาดของพื้นที่โดยรอบด้วย อย่างไรก็ตาม สำหรับการบริหารจัดการอาหารและน้ำดื่มแก่ประชาชนนั้น ขอให้ทุกหน่วยงานใช้งบประมาณปกติของหน่วยงานตนเอง แต่หากงบประมาณไม่เพียงพอสามารถดำเนินการของบประมาณเพิ่มเติมจากสำนักงบประมาณเป็นกรณี ๆ ไปได้ และเห็นควรขอความร่วมมือให้ประชาชนจัดเตรียมอาหารและน้ำดื่มมาด้วยตนเองด้วยอีกส่วนหนึ่ง เพื่อจะช่วยแบ่งเบาภาระหน่วยงานภาครัฐได้
*******************************
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/1231
