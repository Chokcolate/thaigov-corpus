รัฐบาลไทย-ข่าวทำเนียบรัฐบาล-ปลัดกระทรวงยุติธรรม ประชุมขับเคลื่อนเชิงนโยบายเรือนจำสุขภาวะ  พัฒนาเครือข่ายพันธมิตรและภาคส่วนที่เกี่ยวข้อง “คืนคนดีสู่สังคม”

วันพุธที่ 25 มกราคม 2560
ปลัดกระทรวงยุติธรรม ประชุมขับเคลื่อนเชิงนโยบายเรือนจำสุขภาวะ  พัฒนาเครือข่ายพันธมิตรและภาคส่วนที่เกี่ยวข้อง “คืนคนดีสู่สังคม”
นายชาญเชาวน์ ไชยานุกิจ ปลัดกระทรวงยุติธรรม เป็นประธานการประชุมขับเคลื่อนเชิงนโยบายเรือนจำสุขภาวะ ครั้งที่ ๒ เรื่อง“สานพลังชุมชนเพื่อคืนคนดีสู่สังคม แต่กฎหมายกลับห้ามคนพ้นโทษทำงาน”
เมื่อวันพุธที่ ๒๕ มกราคม ๒๕๖๐ เวลา ๐๙.๓๐ น.
นายชาญเชาวน์ ไชยานุกิจ ปลัดกระทรวงยุติธรรม
เป็นประธานการประชุมขับเคลื่อนเชิงนโยบายเรือนจำสุขภาวะ ครั้งที่ ๒
เรื่อง“สานพลังชุมชนเพื่อคืนคนดีสู่สังคม แต่กฎหมายกลับห้ามคนพ้นโทษทำงาน”
เพื่อพัฒนาเครือข่ายพันธมิตรและภาคส่วนที่เกี่ยวข้อง ให้เข้ามามีส่วนร่วมในงานราชทัณฑ์
เพื่อลดอคติทางสังคม และให้ผู้ต้องขัง/ผู้พ้นโทษ ได้รับการยอมรับในฐานะพลเมืองที่มีบทบาทหน้าที่รับผิดชอบในสังคม
จัดโดยสมาคมนักวิจัยประชากรและสังคม สถาบันวิจัยประชากรและสังคม มหาวิทยาลัยมหิดล
สภาวิชาชีพสังคมสงเคราะห์ และกรมราชทัณฑ์ กระทรวงยุติธรรม
สนับสนุนโดยสำนักงานกองทุนสนับสนุนการเสริมสร้างสุขภาพ (สสส.)
โดยมีนายชาติชาย สุทธิกลม กรรมการสิทธิมนุษยชนแห่งชาติ
และรองศาสตราจารย์ ดร.กฤตยา อาชวนิจกุล นายกสมาคมนักวิจัยประชากรและสังคม
พร้อมด้วยผู้แทนจากภาคส่วนต่างๆ ที่เกี่ยวข้อง เข้าร่วมฯ
ณ ห้องประชุม ๗๐๙ สำนักงานคณะกรรมการสิทธิมนุษยชนแห่งชาติ
อาคารรัฐประศาสนภักดี ศูนย์ราชการเฉลิมพระเกียรติฯ

ที่มา : http://www.thaigov.go.th/news/contents/details/1473
