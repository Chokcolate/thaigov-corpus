รัฐบาลไทย-ข่าวทำเนียบรัฐบาล-นายกฯ ประชุมติดตามการช่วยเหลือ-มอบนโยบายแก้น้ำท่วมใต้

วันจันทร์ที่ 6 กุมภาพันธ์ 2560
นายกฯ ประชุมติดตามการช่วยเหลือ-มอบนโยบายแก้น้ำท่วมใต้
นายกฯ ประชุมติดตามการช่วยเหลือ-มอบนโยบายแก้น้ำท่วมใต้
สุราษฎร์ธานี 26 ม.ค.-นายกรัฐมนตรีเดินทางติดตามสถานการณ์น้ำในพื้นที่ อ.พุนพิน จากนั้นเดินทางประชุมกับหน่วยงานที่เกี่ยวข้องที่กองบัญชาการป้องกันและบรรเทาสาธารณภัยแห่งชาติส่วนหน้าจังหวัดสุราษฎร์ธานี เพื่อเร่งติดตามการให้ความช่วยเหลือและมอบนโยบายในการแก้ปัญหาน้ำท่วมภาคใต้ระยะยา
ว
พล.อ.ประยุทธ์ จันทร์โอชา นายกรัฐมนตรี พร้อมด้วยรัฐมนตรีว่าการกระทรวงมหาดไทย รัฐมนตรีว่าการกระทรวงเกษตรและสหกรณ์ พร้อมคณะ ประชุมร่วมกับผู้ว่าราชการจังหวัดในพื้นที่ภาคใต้และจังหวัดประจวบคีรีขันธ์ รวม 15 จังหวัด ซึ่งเป็นพื้นที่ประสบอุทกภัย และยังคงต้องเฝ้าระวังสถานการณ์ต่อเนื่อง รวมทั้งหน่วยงานที่เกี่ยวข้อง ในการให้ความช่วยเหลือฟื้นฟูและเยียวยาผู้ประสบอุทกภัย เพื่อรับฟังผลการดำเนินงานของหน่วยงานต่างๆ และมอบนโยบายในการแก้ปัญหา
กองบัญชาการป้องกันและบรรเทาสาธารณภัยแห่งชาติส่วนหน้าจังหวัดสุราษฎร์ธานีแห่งนี้ รัฐบาลได้จัดตั้งขึ้นหลังยกระดับสาธารณภัยในพื้นที่เป็นระดับ 3 เพื่อความรวดเร็วในการบริหารจัดการปัญหาอุทกภัยในพื้นที่ 12 จังหวัด 127 อำเภอ ตั้งแต่วันที่ 5 มกราคมที่ผ่านมา ซึ่งจนถึงขณะนี้ยังมีพื้นที่ประสบอุทกภัยรวม 4 จังหวัด ประกอบด้วยจังหวัดสุราษฎร์ธานี นครศรีธรรมราช ยะลา และนราธิวาส ซึ่งจนถึงขณะนี้ยังคงมีประชาชนต้องอพยพอยู่ในจุดอพยพ ไม่สามารถเข้าพักอาศัยภายในบ้านได้รวม 18 จุด กว่า 2,000 ค
ส่วนจังหวัดที่ยังคงต้องเฝ้าระวังต่อเนื่อง ประกอบด้วย ปัตตานี สงขลา และพัทลุง สรุปความเสียหายเบื้องต้นรวม 12 จังหวัด 127 อำเภอ ประชาชนได้รับผลกระทบกว่า 1,800,000 คน บ้านเรือนพังสิ้นเชิงกว่า 270 หลัง เสียหายบางส่วนกว่า 9,000 หลัง และมีผู้เสียชีวิตรวม 90 คน ภายหลังการประชุมมีการตั้งโต๊ะสำหรับแถลงข่าวให้กับนายกรัฐมนตรี ซึ่งจะรายงานให้ทราบต่อไป.-
ขอขอบคุณข้อมูลจาก : http://www.tnamcot.com/content/643019 (สำนักข่าวไทย)

ที่มา : http://www.thaigov.go.th/news/contents/details/1713
