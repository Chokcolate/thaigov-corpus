รัฐบาลไทย-ข่าวทำเนียบรัฐบาล- กระทรวงยุติธรรม โดยกรมบังคับคดี จัดโครงการเผยแพร่แนวคิดการศึกษาผลกระทบ ด้านการผลักดันทรัพย์สินของกรมบังคับคดีต่อระบบเศรษฐกิจไทย

วันพฤหัสบดีที่ 2 กุมภาพันธ์ 2560
กระทรวงยุติธรรม โดยกรมบังคับคดี จัดโครงการเผยแพร่แนวคิดการศึกษาผลกระทบ ด้านการผลักดันทรัพย์สินของกรมบังคับคดีต่อระบบเศรษฐกิจไทย
นางสาวรื่นวดี สุวรรณมงคล อธิบดีกรมบังคับคดี เป็นประธานเปิดโครงการเผยแพร่แนวคิดการศึกษาผลกระทบด้านการผลักดันทรัพย์สินของกรมบังคับคดีต่อระบบเศรษฐกิจไทย
เมื่อวันพฤหัสบดีที่ ๒ กุมภาพันธ์ ๒๕๖๐ เวลา ๐๙.๑๕ น.
นางสาวรื่นวดี สุวรรณมงคล อธิบดีกรมบังคับคดี
เป็นประธานเปิดโครงการเผยแพร่แนวคิดการศึกษาผลกระทบ
ด้านการผลักดันทรัพย์สินของกรมบังคับคดีต่อระบบเศรษฐกิจไทย
เพื่อศึกษาวิเคราะห์ผลทวีคูณ (Multiplier Effect) ของกรมบังคับคดีด้านการผลักดันทรัพย์สิน
ต่อการเติบโตทางเศรษฐกิจของประเทศไทย ทั้งทางตรงและทางอ้อม
พร้อมทั้งสร้างเกณฑ์ดัชนีตัวชี้วัดการบังคับคดี (Enforcement Index) ที่มีผลต่อระบบเศรษฐกิจของประเทศไทย
ตลอดจนเป็นการสร้างความรับรู้เกี่ยวกับผลกระทบด้านการผลักดันทรัพย์สินของกรมบังคับคดี
ต่อระบบเศรษฐกิจไทย เพื่อพัฒนาสู่การเป็นศูนย์กลาง
การพัฒนาองค์ความรู้ด้านบังคับคดีในระดับอาเซียนต่อไป
โดยมี ผู้บริหารกรมบังคับคดี ผู้แทนจากสถาบันการเงิน สถาบันการศึกษา
รวมทั้งหน่วยงานภาครัฐ เอกชน สื่อมวลชน ตลอดจนประชาชนทั่วไป เข้าร่วมฯ
ณ โรงแรม เดอะ เบอร์เคลี่ ประตูน้ำ กรุงเทพมหานคร
นอกจากนี้ ภายในงานยังได้รับเกียรติจากวิทยากรผู้ทรงคุณวุฒิอภิปราย
ในหัวข้อ เรื่อง “บทบาทธุรกิจอสังหาริมทรัพย์กับระบบเศรษฐกิจไทย”
โดยนางสาวบัณฑรโฉม แก้วสะอาด ที่ปรึกษาด้านเศรษฐกิจการคลัง
จากสำนักงานเศรษฐกิจการคลัง กระทรวงการคลัง
และการอภิปรายเกี่ยวกับกรอบแนวคิดและการจัดทำข้อมูลผลกระทบด้านการบังคับคดีต่อระบบเศรษฐกิจไทย
โดยรองศาสตราจารย์ ดร.ชโยดม สรรพศรี และคณะวิทยากรผู้ทรงคุณวุฒิจากจุฬาลงกรณ์มหาวิทยาลัย

ที่มา : http://www.thaigov.go.th/news/contents/details/1680
