รัฐบาลไทย-ข่าวทำเนียบรัฐบาล-รมว.ทส. ตรวจเยี่ยมองค์การสวนพฤกศาสตร์

วันศุกร์ที่ 27 มกราคม 2560
รมว.ทส. ตรวจเยี่ยมองค์การสวนพฤกศาสตร์
กระทรวงทรัพยากรธรรมชาติและสิ่งแวดล้อม ลงพื้นที่เยี่ยมชมภายในบริเวณสวนพฤกษศาสตร์สมเด็จพระนางเจ้าสิริกิติ์ อำเภอแม่ริม จังหวัดเชียงใหม่
เมื่อเร็ว ๆ นี้ พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วย นายชลธิศ  สุรัสวดี อธิบดีกรมป่าไม้ นายธัญญา เนติธรรมกุล อธิบดีกรมอุทยานแห่งชาติ สัตว์ป่า และพันธุ์พืช และคณะ เดินทางลงพื้นที่จังหวัดเชียงใหม่เพื่อตรวจเยี่ยมความก้าวหน้าในการดำเนินงาน พร้อมมอบนโยบายให้แก่คณะกรรมการ ผู้บริหารและพนักงานองค์การสวนพฤกษศาสตร์ โดยมีนางปัจฉิมา ธนสันติ ประธานคณะกรรมการองค์กรสวนพฤกษศาสตร์ ให้การต้อนรับ ณ สวนพฤกษศาสตร์สมเด็จพระนางเจ้าสิริกิติ์ อำเภอแม่ริม จังหวัดเชียงใหม่ โดยในโอกาสนี้ คณะผู้บริหารองค์การสวนพฤกษศาสตร์ ได้นำ พลเอก สุรศักดิ์  กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม และคณะ เยี่ยมชมภายในบริเวณสวนพฤกษศาสตร์สมเด็จพระนางเจ้าสิริกิติ์ อำเภอแม่ริม จังหวัดเชียงใหม่

ที่มา : http://www.thaigov.go.th/news/contents/details/1509
