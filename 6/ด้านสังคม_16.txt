รัฐบาลไทย-ข่าวทำเนียบรัฐบาล-ก.วิทย์ฯ-สวทช. มอบทุนนักวิจัยแกนนำ ปี 2559 โครงการวิจัย “รักษามะเร็งด้วยวิธีเพิ่มภูมิคุ้มกัน และนวัตกรรมอาหารและพลังงาน”

วันพฤหัสบดีที่ 5 มกราคม 2560
ก.วิทย์ฯ-สวทช. มอบทุนนักวิจัยแกนนำ ปี 2559 โครงการวิจัย “รักษามะเร็งด้วยวิธีเพิ่มภูมิคุ้มกัน และนวัตกรรมอาหารและพลังงาน”
ก.วิทย์ฯ-สวทช. มอบทุนนักวิจัยแกนนำ ปี 2559 โครงการวิจัย “รักษามะเร็งด้วยวิธีเพิ่มภูมิคุ้มกัน และนวัตกรรมอาหารและพลังงาน”
28 ธันวาคม 2559 ณ จุฬาลงกรณ์มหาวิทยาลัย /ดร.อรรชกา สีบุญเรือง รัฐมนตรีว่าการกระทรวงวิทยาศาสตร์และเทคโนโลยี ได้รับเกียรติเป็นวิทยากรบรรยายพิเศษ ในหัวข้อ “ทิศทางการขับเคลื่อนนโยบายไทยแลนด์ 4.0 โดยมี ศ.ดร.บัณฑิต เอื้ออาภรณ์ อธิการบดีจุฬาลงกรณ์มหาวิทยาลัย และ ศ.นพ.ดร.นรินทร์ หิรัญสุทธฺกุล รองอธิการบดีจุฬาลงกรณ์มหาวิทยาลัย ให้การต้อนรับ
ดร.อรรชกา กล่าวว่า การพัฒนาประเทศในทุกๆด้านนั้นจะต้องเริ่มจากการใช้ไทยแลนด์ 4.0 เพื่อการแก้ปัญหาที่ประเทศไทยกำลังเผชิญอยู่ทั้ง 3 ด้าน คือ 1.Middile Income Trap หรือ กับดักรายได้ปานกลาง การพัฒนาประเทศ จาก Middile Income Trap ให้เป็น High Income Trap นั้น หากจะสร้างรายได้หรือมูลค่า ต้องเริ่มสร้างปัญญา สร้างองค์ความรู้ โดยการนำวิทยาศาสตร์เทคโนโนยีและนวัตกรรม (วทน.) เข้ามาช่วย ซึ่งปัจจุบัน วทน. เป็นหัวใจสำคัญในการขับเคลื่อนโดยเฉพาะในภาคอุตสาหกรรม ภาคการผลิต ภาคบริการ 2.ด้านการลดความเหลื่อมล้ำ เราต้องขับเคลื่อนสังคมไทยให้ไปสู่ ไทยแลนด์ 4.0 ในอีก 20 ปีข้างหน้ากระทรวงวิทยาศาสตร์ฯ ต้องทำหน้าที่สนับสนุนและเสริมสร้างขีดความสามารถทางด้านการแข่งขัน โดยการเข้าไปช่วยดูแล SMEs และ Otop ช่วยเหลือเกษตรกร และทำให้เกษตรกรสามารถนำเทคโนโลยีเข้าไปใช้ในการผลิตหรือการแปรรูปเพื่อเพิ่มผลผลิตทางการเกษตร 3.ด้านสิ่งแวดล้อม การดำเนินการในทุกๆด้านจะต้องคำนึงถึงสิ่งแวดล้อมเป็นหลักการ ในด้านการใช้เทคโนโลยีเข้ามาช่วยในด้านการลดพลังงานต่างๆหรือการนำพลังงานทดแทนเข้ามาใช้
สำหรับ ไทยแลนด์ 4.0 เป็นเรื่องที่เกี่ยวกับการปฏิรูปเศรษฐกิจ สังคม ดังนั้น ทุกกระทรวงทุกภาคส่วนต้องมีส่วนร่วม ซึ่งทุกภาคส่วนนั้นมีเป้าหมายในการทำงานไปในทิศทางเดียวกัน ไทยแลนด์ 4.0 นอกจากเทคโนโลยีแล้ว กำลังคนก็เป็นปัจจัยสำคัญที่จะเข้าไปขับเคลื่อนทุกอย่างที่เป็น 4.0 การขับเคลื่อนนวัตกรรมด้วยอุตสาหกรรม โดยใช้ความคิดสร้างสรรค์เข้ามาช่วย ซึ่งจากที่ผ่านมาเห็นได้ชัดเจนว่าผู้ประกอบการไทยมีความสามารถที่จะผลิตสินค้า/ผลิตภัณฑ์ในด้านต่างๆ
กระทรวงวิทยาศาสตร์ฯและกระทรวงอุตสาหกรรม จะต้องทำงานร่วมกัน รวมถึงผู้เชี่ยวชาญจากมหาวิทยาลัยเข้ามาเสริมในเรื่องของการทำการวิจัยและพัฒนา  ทั้ง 3 ภาคส่วนนี้ต้องเดินหน้าขับเคลื่อนไปในทิศทางเดียวกันเพื่อให้เกิดนักรบหน้าใหม่ขึ้น งานวิจัยหรือหัวข้อการวิจัยจะต้องสอดคล้องกับยุทธศาสตร์ชาติ ซึ่งมีด้วยกันทั้งหมด 6 ด้าน คือ 1) ความมั่นคง 2) การสร้างความสามารถในการแข่งขัน 3) การลงทุนในทรัพยากรมนุษย์ 4) การสร้างโอกาสความเสมอภาคและการลดความเหลื่อมล้ำทางสังคม 5) การสร้างการเติบโตบนคุณภาพชีวิตที่เป็นมิตรกับสิ่งแวดล้อม 6) การปรับสมดุลและพัฒนาระบบการบริหารจัดการภาครัฐ ซึ่งงานวิจัยทั้งหมดจะต้องสอดคล้องกัน
"ขณะนี้เห็นโอกาสที่กระทรวงวิทยาศาสตร์ฯจะเข้าไปทำงานร่วมกับมหาวิทยาลัย ที่ผ่านมากระทรวงวิทยาศาสตร์ฯทำงานใกล้ชิดกับภาคมหาวิทยาลัยในทุกด้านและจะต้องทำคู่ขนานกันเพื่อให้สามารถนำนวัตกรรมไปต่อยอดเกิดผลผลิตและสามารถนำไปใช้ให้เกิดประโยชน์ได้จริง การศึกษาสร้างคนสำหรับนักวิจัย การทำวิจัยที่ตอบโจทย์ การสร้างสตาร์ทอัพ การพัฒนาหลักสูตรเพื่อกระตุ้นให้นักศึกษาสนใจการทำธุรกิจ ซึ่งปัจจุบันคนรุ่นใหม่จำนวนมากที่นำงานวิจัยมาพัฒนาต่อยอดเป็นธุรกิจและเชื่อว่ามหาวิทยาลัยจะเป็นแหล่งที่สนับสนุนสตาร์ทอัพได้เป็นอย่างดี"ดร.อรรชกา กล่าว
ข่าวโดย : นางสาวชลธิชา แสงเทียนสุวรรณ
ภาพโดย : นายภูมินทร์ ปั้นเล็ก,นายปราโมทย์ ป้องสุธาธาร
กลุ่มงานประชาสัมพันธ์  กระทรวงวิทยาศาสตร์และเทคโนโลยี
โทร.02 333 3728 – 3732  โทรสาร 02 333 3834
E-mail : pr@most.go.th  Facebook : sciencethailand

ที่มา : http://www.thaigov.go.th/news/contents/details/1198
