รัฐบาลไทย-ข่าวทำเนียบรัฐบาล-ออมสิน ปิดปรับปรุงระบบงานบัตรเครดิต และสินเชื่อบัตรเงินสดตั้งแต่ตี 4 ถึง 6 โมงเช้า ของเช้าวันนี้ (19 ม.ค.60)

วันพฤหัสบดีที่ 19 มกราคม 2560
ออมสิน ปิดปรับปรุงระบบงานบัตรเครดิต และสินเชื่อบัตรเงินสดตั้งแต่ตี 4 ถึง 6 โมงเช้า ของเช้าวันนี้ (19 ม.ค.60)
ธนาคารออมสิน แจ้งปิดระบบบัตรเครดิต และสินเชื่อบัตรเงินสด เพื่อพัฒนาและเพิ่มประสิทธิภาพการให้บริการ เช้าวันพฤหัสบดีที่ 19 มกราคม 2560 ตั้งแต่ ตี 4 ถึง 6 โมงเช้า (04.00 – 06.00 น.) รวม 2 ชั่วโมง
นายชาติชาย พยุหนาวีชัย ผู้อำนวยการธนาคารออมสิน เปิดเผยว่า เพื่อพัฒนาและเพิ่มประสิทธิภาพการให้บริการ ธนาคารออมสินจึงขอดำเนินการปิดระบบงานที่เกี่ยวข้องกับบัตรเครดิตและสินเชื่อบัตรเงินสดเป็นการชั่วคราว ในช่วงเช้าวันพฤหัสบดีที่ 19 มกราคม 2560 เวลา 04.00 - 06.00 น. รวมระยะเวลา 2 ชั่วโมง ซึ่งจะทำให้ลูกค้าไม่สามารถใช้บริการในบางธุรกรรมของธนาคารออมสินได้ ได้แก่ ใช้บริการรูดซื้อสินค้าและบริการผ่านเครื่องอนุมติวงเงิน (EDC) ที่ร้านค้ารับบัตร ผ่านระบบ VISA Stand-in ในวงเงินตามที่ธนาคารกำหนด,           ไม่สามารถซื้อสินค้าและบริการผ่านทางอินเตอร์เน็ต (Online Shopping) และ ไม่สามารถถอนเงินสดที่ตู้ ATM ทั้งตู้ธนาคารออมสินและตู้ธนาคารอื่นๆ ได้ จึงต้องขออภัยลูกค้าทุกท่านในความไม่สะดวกครั้งนี้
สอบถามข้อมูลเพิ่มเติม สามารถติดตามได้ตามสื่อประชาสัมพันธ์ของธนาคารออมสินทุกช่องทาง ได้แก่ Website : www.gsb.or.th, Facebook : GSB Society, Official Line : GSB ธนาคารออมสิน หรือสอบถามรายละเอียดเพิ่มเติมจากเจ้าหน้าที่ธนาคารออมสินทุกสาขาทั่วประเทศ หรือ ศูนย์ลูกค้าสัมพันธ์ธนาคารออมสิน Call Center โทร.1115 หรือ MyMo Call Center 1143
ที่มา : กระทรวงการคลัง
ผู้นำเสนอ : กลุ่มสารนิเทศการคลัง สำนักงานปลัดกระทรวงการคลัง

ที่มา : http://www.thaigov.go.th/news/contents/details/1407
