รัฐบาลไทย-ข่าวทำเนียบรัฐบาล-ทส. รวมใจร่วมสวดมนต์ข้ามปี ต้อนรับปีใหม่ พุทธศักราช 2560

วันอาทิตย์ที่ 1 มกราคม 2560
ทส. รวมใจร่วมสวดมนต์ข้ามปี ต้อนรับปีใหม่ พุทธศักราช 2560
กระทรวงทรัพยากรธรรมชาติและสิ่งแวดล้อม  นำคณะผู้บริหารระดับสูง ข้าราชการ พนักงานและเจ้าหน้าที่ในสังกัดกระทรวงฯ ณ วัดไตรมิตรวิทยารามวรวิหาร
คืนวันเสาร์ที่ 31 ธันวาคม 2559 เวลา 21.00 น. พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานฝ่ายฆราวาส นำคณะผู้บริหารระดับสูง ข้าราชการ พนักงานและเจ้าหน้าที่ในสังกัดกระทรวงฯ ตลอดจนพุทธศาสนิกชนทุกหมู่เหล่า ร่วมสวดมนต์ข้ามปี ต้อนรับปีใหม่พุทธศักราช 2560 เพื่อเป็นสิริมงคลรับปีใหม่ ณ วัดไตรมิตรวิทยารามวรวิหาร กรุงเทพมหานคร โดยมี สมเด็จพระพุฒาจารย์ เจ้าอาวาสวัดไตรมิตรวิทยารามวรวิหาร เจ้าคณะใหญ่หนตะวันออก กรรมการมหาเถรสมาคม เป็นประธานฝ่ายสงฆ์ในพิธีดังกล่าว

ที่มา : http://www.thaigov.go.th/news/contents/details/1172
