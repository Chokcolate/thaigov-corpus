รัฐบาลไทย-ข่าวทำเนียบรัฐบาล-ธ.ก.ส.หนุน SMAEs หัวขบวน สร้างอาชีพเสริมเพิ่มรายได้ผู้มีรายได้น้อย


วันเสาร์ที่ 30 มิถุนายน 2561
223
พิมพ์
ธ.ก.ส.หนุน SMAEs หัวขบวน สร้างอาชีพเสริมเพิ่มรายได้ผู้มีรายได้น้อย
ธ.ก.ส. เร่งยกระดับผู้ประกอบการ SMAEs เป็นหัวขบวนในการสร้างมูลค่าเพิ่มผลผลิตทางการเกษตร พร้อมเชื่อมโยงธุรกิจไปสู่ผู้มีรายได้น้อย เพื่อกระตุ้นการสร้างงาน สร้างรายได้ในพื้นที่
ธ.ก.ส. เร่งยกระดับผู้ประกอบการSMAEs  เป็นหัวขบวนในการสร้างมูลค่าเพิ่มผลผลิตทางการเกษตร  พร้อมเชื่อมโยงธุรกิจไปสู่ผู้มีรายได้น้อย  เพื่อกระตุ้นการสร้างงาน  สร้างรายได้ในพื้นที่ เผยช่วง2 เดือนแรกของปีบัญชี 2561 จ่ายสินเชื่อให้ผู้ประกอบการSME เกษตรแล้วกว่า3,464 ล้านบาท
นายอภิรมย์ สุขประเสริฐ ผู้จัดการ ธ.ก.ส.เปิดเผยว่า ธ.ก.ส.มีนโยบายสนับสนุนให้เกษตรกร สถาบัน
เกษตรกรวิสาหกิจชุมชน  ที่มีขีดความสามารถในการผลิต การแปรรูป ยกระดับเป็นผู้ประกอบการ SMEเกษตรหรือ SMAEsเพื่อเป็นพลังขับเคลื่อนในการสร้างมูลค่าเพิ่มให้กับผลผลิตทางการเกษตรแบบครบวงจร และดึงความมั่งคั่งให้กลับคืนมาสู่ภาคการเกษตร  โดยสนับสนุนสินเชื่อวงเงิน 50,000 ล้านบาท อัตราดอกเบี้ยพิเศษ ปีที่ 1-3 ร้อยละ 4 ต่อปี และปีที่ 4-10 ในอัตราMRR-2/MOR ตามประเภทผลิตภัณฑ์สินเชื่อ (ปัจจุบัน MRR เท่ากับร้อยละ 7 ต่อปี  และ MOR เท่ากับร้อยละ 7.125 ต่อปี) ซึ่งในปี 2560ที่ผ่านมา ธ.ก.ส. ได้สนับสนุนสินเชื่อดังกล่าวแล้วจำนวน 65,055 ล้านบาท ช่วยสร้างผู้ประกอบการด้านการเกษตรไปแล้ว 74,259 ราย  ทั้งนี้ ในปีบัญชี 2561  ธ.ก.ส.ยังพร้อมให้การสนับสนุนผู้ประกอบการ SMEs เกษตรอย่างต่อเนื่อง  โดยในช่วง 2 เดือนแรกของปีบัญชี 2561( 1 เมษายน -31 พฤษภาคม2561)ธ.ก.ส.ได้สนับสนุนสินเชื่อให้ผู้ประกอบการ SME เกษตรไปแล้ว 6,465 ราย เป็นจำนวนเงินกว่า 3,464 ล้านบาท
นอกจากนี้ ธ.ก.ส.ได้สนับสนุนและยกระดับให้ผู้ประกอบการ SMEเกษตร  ทำหน้าที่เป็นหัวขบวนในการเชื่อมโยงธุรกิจทางการเกษตร ตั้งแต่ต้นน้ำ  กลางน้ำ เพื่อสร้างความยั่งยืนในกระบวนการผลิตและกระตุ้นให้เกิดการสร้างงาน  สร้างรายได้ในพื้นที่ให้กับเกษตรกรรวมถึงผู้มีรายได้น้อย  ซึ่งเป็นหัวใจสำคัญในการแก้ไขปัญหาความยากจนตามนโยบายรัฐบาล
ทั้งนี้  ในส่วนของคุณละออง เบ็ญอ้าหมาด  ซึ่งเป็นผู้ประกอบการแปรรูปปลาฉิ้งฉ้างถือเป็นแบบอย่างธุรกิจ SMAEs ที่นำเอาปลาเล็กปลาน้อย  ซึ่งเป็นวัตถุดิบที่ไม่มีมูลค่า มาสร้างเป็นสินค้าที่ควรค่าแก่การบริโภคจนสามารถส่งจำหน่ายไปยังตลาดต่างประเทศ มีการรับซื้อปลาจากชาวประมง  มีการจ้างแรงงานในพื้นที่  ซึ่งส่วนใหญ่เป็นผู้มีรายได้น้อย ทำให้มีรายได้หมุนเวียนในระบบเศรษฐกิจฐานรากและช่วยแก้ปัญหาความยากจนตามนโยบายรัฐบาล

ที่มา : http://www.thaigov.go.th/news/contents/details/13487