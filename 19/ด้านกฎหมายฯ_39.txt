รัฐบาลไทย-ข่าวทำเนียบรัฐบาล-ยุติธรรม ผนึกกำลัง DSI และสถาบันนิติวิทยาศาสตร์  สร้างความร่วมมือ เพิ่มศักยภาพการป้องกันและปราบปรามอาชญากรรมพิเศษ

วันอังคารที่ 3 กรกฎาคม 2561
ยุติธรรม ผนึกกำลัง DSI และสถาบันนิติวิทยาศาสตร์  สร้างความร่วมมือ เพิ่มศักยภาพการป้องกันและปราบปรามอาชญากรรมพิเศษ
ยุติธรรม ผนึกกำลัง DSI และสถาบันนิติวิทยาศาสตร์ สร้างความร่วมมือ เพิ่มศักยภาพการป้องกันและปราบปรามอาชญากรรมพิเศษ
ในวันอังคารที่ ๓ กรกฎาคม ๒๕๖๑ เวลา ๑๐.๓๐ น.
ณ ห้องรับรองกระทรวงยุติธรรม ชั้น ๒ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
นายธวัชชัย ไทยเขียว รองปลัดกระทรวงยุติธรรม
เป็นประธานในพิธีการลงนามบันทึกข้อตกลงความร่วมมือระหว่างกรมสอบสวนคดีพิเศษและสถาบันนิติวิทยาศาสตร์
ว่าด้วยความร่วมมือในการปฏิบัติงานเพื่อการป้องกัน สืบสวนสอบสวน
ปราบปรามการกระทำผิดเกี่ยวกับคดีพิเศษ และการให้บริการด้านนิติวิทยาศาสตร์
โดยมีพันตำรวจเอกไพสิฐ วงศ์เมือง อธิบดีกรมสอบสวนคดีพิเศษ
และนายสมณ์ พรหมรส ผู้อำนวยการสถาบันนิติวิทยาศาสตร์ พร้อมด้วยคณะผู้บริหารของทั้ง ๒ หน่วยงานเข้าร่วมฯ
เพื่อเพิ่มศักยภาพการป้องกันและปราบปรามอาชญากรรมพิเศษ
โดยขอบเขตของความร่วมมือ ครอบคลุมถึงการแลกเปลี่ยนและเชื่อมโยงข้อมูลที่จำเป็นระหว่างกัน
สนับสนุนบุคลากร ผู้เชี่ยวชาญ เครื่องมือ อุปกรณ์ ห้องปฏิบัติการทางด้านวิทยาศาสตร์
ตลอดจนสนับสนุนและร่วมมือในการศึกษา ค้นคว้า วิจัยและพัฒนานวัตกรรมร่วมกัน
รองปลัดกระทรวงยุติธรรม กล่าวว่า กระทรวงยุติธรรมมุ่งมั่นยกระดับกระบวนการยุติธรรม
เมื่อกรมสอบสวนคดีพิเศษและสถาบันนิติวิทยาศาสตร์ได้ดำเนินการตามวัตถุประสงค์ของบันทึกข้อตกลงนี้
การดำเนินการด้านการสืบสวนสอบสวนจะทำได้รวดเร็วมากยิ่งขึ้น และมีมาตรฐานเทียบเท่าระดับสากล

ที่มา : http://www.thaigov.go.th/news/contents/details/13559
