รัฐบาลไทย-ข่าวทำเนียบรัฐบาล-นายกรัฐมนตรีระบุราคาสับปะรดตกต่ำ เพราะผลผลิตมีจำนวนมากกว่าความต้องการของตลาด สั่งการให้ส่วนราชการทำข้อมูลสร้างการรับรู้แบบครบวงให้เกษตรกร ใช้เป็นข้อมูลตัดสินใจเพาะปลูกพืชเกษตร

วันอังคารที่ 19 มิถุนายน 2561
นายกรัฐมนตรีระบุราคาสับปะรดตกต่ำ เพราะผลผลิตมีจำนวนมากกว่าความต้องการของตลาด สั่งการให้ส่วนราชการทำข้อมูลสร้างการรับรู้แบบครบวงให้เกษตรกร ใช้เป็นข้อมูลตัดสินใจเพาะปลูกพืชเกษตร
นายกรัฐมนตรีระบุราคาสับปะรดตกต่ำ เพราะผลผลิตมีจำนวนมากกว่าความต้องการของตลาด สั่งการให้ส่วนราชการทำข้อมูลสร้างการรับรู้แบบครบวงให้เกษตรกร ใช้เป็นข้อมูลตัดสินใจเพาะปลูกพืชเกษตร
วันนี้ (19 มิถุนายน 2561) เวลา 14.00 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีถึงการแก้ไขปัญหาราคาสับปะรดนางแล จังหวัดเชียงราย ราคาตกต่ำว่า ในปีที่ผ่านมาราคาสับปะรดนางแลราคาสูงถึงกิโลกรัม 10 – 12 บาท แต่ปัจจุบันราคาตกลงเหลือกิโลกรัมละ 2 บาท จากการสอบถามพบว่ามีการปลูกสับปะรดเพิ่มขึ้น ทำให้มีผลผลิตออกมาล้นตลาดเกินความต้องการของตลาด ซึ่งเป็นตัวอย่างของการทำการเกษตรที่ผลิตเกินตลาดรองรับ ทั้งนี้ ได้สั่งการให้ส่วนราชการทำข้อมูลเพื่อให้เกษตรกรได้รับทราบข้อมูลการเกษตร ทั้งพื้นที่การเพาะปลูก และความต้องการของตลาด เพื่อสร้างการรับรู้แบบครบวงจร และใช้เป็นข้อมูลในการตัดสินใจเพาะปลูกพืชเกษตรต่อไป จึงขอความร่วมมือเกษตรกรให้คำนึงถึงการตลาดนำการเพาะปลูก เพื่อแก้ไขปัญหาราคาสินค้าเกษตรตกต่ำ
-----------------------------------------------------

ที่มา : http://www.thaigov.go.th/news/contents/details/13175
