รัฐบาลไทย-ข่าวทำเนียบรัฐบาล-ไทย/สาธารณรัฐอิสลามปากีสถาน กับความสัมพันธ์ที่ดีมายาวนานกว่า 60 ปี


วันพุธที่ 13 มิถุนายน 2561
203
ไทย/สาธารณรัฐอิสลามปากีสถาน กับความสัมพันธ์ที่ดีมายาวนานกว่า 60 ปี
เมื่อ 13 มิ.ย.61 พล.อ.ประวิตร วงษ์สุวรรณ รอง นรม. และ รมว.กห. ได้ให้การต้อนรับนาย Asim Iftikhar Ahmac (อะศิม อิฟติคัร อะห์มัด) ออท.สาธารณรัฐอิสลามปากีสถาน/ไทย  เข้าเยี่ยมคำนับ ในโอกาสเข้ารับตำแหน่ง ณ ศาลาว่าการกลาโหม
ทั้งสองฝ่ายได้หารือร่วมกันถึงการส่งเสริมความสัมพันธ์อันดีระหว่างกันที่มีมากว่า 60 ปี ให้แนบแน่นยิ่งขึ้น โดยเฉพาะการพัฒนาความร่วมมือด้านการทหารและความมั่นคง ที่อยู่ระหว่างการจัดทำเป็นบันทึกความเข้าใจร่วมกันระหว่างกองทัพทั้งสองประเทศ และเมื่อลงนามร่วมกันแล้วจะได้พัฒนาไปสู่ความร่วมมือที่เป็นรูปธรรม ทั้งการแลกเปลี่ยนการเยือนในระดับสูง การฝึกร่วม การศึกษา และด้านอุตสาหกรรมป้องกันประเทศ
รอง นรม.และ รมว.กห. ได้กล่าวชื่นชมปากีสถานถึงบทบาทที่สร้างสรรค์กับอินเดีย พร้อมทั้งยืนยันว่า ไทยสนับสนุนและให้ความสำคัญกับการปกป้องสิทธิมนุษยชน การเสริมสร้างสันติภาพและความมั่นคงระหว่างกัน พร้อมทั้งขอขอบคุณที่สนับสนุนไทยในเวที OIC มาโดยตลอด  ทั้งนี้ นาย Asim กล่าวย้ำว่า ปากีสถานมีความเข้าใจสถานการณ์ของไทย และพร้อมจะให้การสนับสนุนไทยตลอดไป

ที่มา : http://www.thaigov.go.th/news/contents/details/13024