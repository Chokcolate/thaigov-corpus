รัฐบาลไทย-ข่าวทำเนียบรัฐบาล-ผู้ช่วย รมว.กระทรวงดิจิทัลฯ เข้าร่วมงานสัมมนา “Doing Business Portal Roadmap”


วันพุธที่ 27 มิถุนายน 2561
180
ผู้ช่วย รมว.กระทรวงดิจิทัลฯ เข้าร่วมงานสัมมนา “Doing Business Portal Roadmap”
ผู้ช่วย รมว.กระทรวงดิจิทัลฯ
ดร.พันธ์ศักดิ์ ศิริรัชตพงษ์ ผู้ช่วยรัฐมนตรีประจำกระทรวงดิจิทัลเพื่อเศรษฐกิจและสังคม (ดีอี) เข้าร่วมงานสัมมนา “การเตรียมความพร้อมเพื่อขับเคลื่อนไปสู่ระบบอำนวยความสะดวกในการประกอบธุรกิจแบบครบวงจร (Doing Business Portal Roadmap)” โดยมี พลอากาศเอก ประจิน จั่นตอง รองนายกรัฐมนตรี เป็นประธานเปิดงานฯ ซึ่งสำนักงานพัฒนารัฐบาลดิจิทัล (องค์การมหาชน) หรือ สพร.จัดขึ้น เพื่อนำเสนอผลการสำรวจสถานภาพปัจจุบันของใบอนุญาต/บริการสำคัญที่เกี่ยวข้องกับการดำเนินธุรกิจ และผลการออกแบบสถาปัตยกรรมเทคโนโลยีสารสนเทศระบบอำนวยความสะดวกในการประกอบธุรกิจแบบครบวงจร พร้อมนำเสนอร่างแนวทางและแผนการขับเคลื่อนการพัฒนาระบบอำนวยความสะดวกในการประกอบธุรกิจแบบครบวงจร ระยะ 2 ปี (Doing Business Portal Master Plan) ทั้งนี้ กระทรวงดิจิทัลฯ ได้รับมอบหมายให้ทำหน้าที่หน่วยงานหลักเพื่อเตรียมการพัฒนาระบบ Doing Business Portal ตามข้อสั่งการนายกรัฐมนตรี ในการอำนวยความสะดวกให้แก่นักลงทุนอย่างครบวงจร ผลักดันให้เกิดการปฏิรูปงานบริการด้วยระบบอิเล็กทรอนิกส์ (Transformation Program) บูรณาการความร่วมมือระหว่างหน่วยงานภาครัฐ อันจะนำไปสู่การเพิ่มประสิทธิภาพของการติดต่อราชการ ให้สามารถติดต่อหน่วยงานภาครัฐทุกหน่วยงานที่เกี่ยวข้อง ได้แบบเบ็ดเสร็จ ณ จุดเดียว โดยไม่ต้องส่งเอกสารที่ซ้ำซ้อน สะดวกรวดเร็ว และมีความโปร่งใสต่อไป เมื่อวันที่ 26 มิถุนายน 2561 ณ ห้องแคทลียา โรงแรมรามาการ์เด้นส์ ถนนวิภาวดีรังสิต เขตหลักสี่ กรุงเทพฯ
************************

ที่มา : http://www.thaigov.go.th/news/contents/details/13368