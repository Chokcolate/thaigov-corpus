รัฐบาลไทย-ข่าวทำเนียบรัฐบาล-ออมสิน เปิดดาวน์โหลดสติกเกอร์ไลน์ชุดใหม่ “GSB x PangPond” สติกเกอร์ไลน์จอมป่วน มากวนกันแบบป๊อปอัพเต็มจอพร้อมเสียง

วันอังคารที่ 19 มิถุนายน 2561
ออมสิน เปิดดาวน์โหลดสติกเกอร์ไลน์ชุดใหม่ “GSB x PangPond” สติกเกอร์ไลน์จอมป่วน มากวนกันแบบป๊อปอัพเต็มจอพร้อมเสียง
ธนาคารออมสิน นำตัวการ์ตูนแสนซนขวัญใจมหาชน “ปังปอนด์” จัดทำเป็นสติกเกอร์ไลน์ชุดพิเศษ “GSB x PangPond” ในรูปแบบสติกเกอร์ป็อปอัพ สามารถดาวน์โหลดได้ตั้งแต่วันอังคารที่ 19 มิถุนายน– 16 กันยายน 2561 นี้
ธนาคารออมสิน จับมือกับบริษัท วิธิตาแอนิเมชั่น จำกัด นำตัวการ์ตูนแสนซนขวัญใจมหาชนอย่าง  “ปังปอนด์” จัดทำเป็นสติกเกอร์ไลน์ชุดพิเศษ “GSB x PangPond” สติกเกอร์จอมป่วน มากวนกันแบบเต็มจอ ในรูปแบบสติกเกอร์ป็อปอัพ สามารถดาวน์โหลดได้ตั้งแต่วันอังคารที่ 19 มิถุนายน– 16 กันยายน 2561 นี้
นายชาติชาย พยุนาวีชัย ผู้อำนวยการธนาคารออมสิน เปิดเผยว่า ธนาคารออมสินจัดทำสติกเกอร์ไลน์ชุดใหม่ “GSB x PangPond” โดยได้นำตัวการ์ตูนแสนซนขวัญใจมหาชนอย่าง  “ปังปอนด์” มาเป็นสื่อกลางในการสื่อสารกับกลุ่มลูกค้าทุกเพศทุกวัย และมอบเป็นของขวัญให้แก่ผู้ใช้บริการกับธนาคารตลอดมา เพื่อสร้างความสุข สนุกสนานและสร้างรอยยิ้มด้วยคาแรคเตอร์สุดป่วน พร้อมเจ้าบิ๊กเพื่อนซี้ 4  ขา ในรูปแบบแบบสติกเกอร์ GSB x PangPond ป๊อปอัพมีเสียง เต็มจอ จำนวน 8 คาเรคเตอร์ สุดน่ารัก โดยหวังให้ลูกค้าเกิดความประทับใจ และรับรู้ว่า “ออมสินดูแลคุณมากกว่าใคร” ง่ายๆ เพียงแค่ Add Line Official Account : GSB Society และดาวน์โหลด หรือ Scan ผ่าน OR Code และลงทะเบียนตามขั้นตอน ก็ได้รับสติกเกอร์ GSB x PangPond สติกเกอร์ปังปอนด์จอมป่วน ในรูปแบบป๊อปอัพมีเสียง เต็มจอ เพื่อส่งแชทสื่อสารหากัน โดยสามารถดาวน์โหลดได้ตั้งแต่วันอังคารที่ 19 มิถุนายน– 16 กันยายน 2561 พิเศษสุด...โหลดวันนี้ ใช้ได้ถึงปลายปีนะ
สามารถติดตามข่าวสารของทางธนาคารออมสิน ข่าวด้านผลิตภัณฑ์ โปรโมชั่นสุดคุ้ม และเคล็ดลับการออมเงินต่าง ๆ ที่ส่งตรงถึงหน้าจอ รวมไปถึงกิจกรรมร่วมสนุกรับของรางวัลสุดพิเศษ ทาง Line Official Account, Facebook , Twitter, Instagram, G+ และ Yotube : GSB Society ของทางธนาคารออมสิน ได้ตลอด 24 ชั่วโมง

ที่มา : http://www.thaigov.go.th/news/contents/details/13167
