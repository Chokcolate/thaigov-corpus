รัฐบาลไทย-ข่าวทำเนียบรัฐบาล-พล.อ.สุรเชษฐ์ ชัยวงศ์ หน.ผทพ./รมช.ศธ. เตรียมจัดกิจกรรมเฉลิมพระเกียรติฯ “ทำความดี สร้างความสุข สู่ชายแดนใต้” เนื่องในโอกาสวันเฉลิมพระชนมพรรษา

วันพฤหัสบดีที่ 19 กรกฎาคม 2561
พล.อ.สุรเชษฐ์ ชัยวงศ์ หน.ผทพ./รมช.ศธ. เตรียมจัดกิจกรรมเฉลิมพระเกียรติฯ “ทำความดี สร้างความสุข สู่ชายแดนใต้” เนื่องในโอกาสวันเฉลิมพระชนมพรรษา
พล.อ.สุรเชษฐ์ ชัยวงศ์ หัวหน้าผู้แทนพิเศษของรัฐบาล/รัฐมนตรีช่วยว่าการกระทรวงศึกษาธิการ เป็นประธานในการจัดกิจกรรม “ทำความดี สร้างความสุข สู่ชายแดนใต้”
พล.อ.สุรเชษฐ์ ชัยวงศ์ หัวหน้าผู้แทนพิเศษของรัฐบาล/รัฐมนตรีช่วยว่าการกระทรวงศึกษาธิการ เป็นประธานในการจัดกิจกรรม “ทำความดี สร้างความสุข สู่ชายแดนใต้” เนื่องในโอกาสวันเฉลิมพระชนมพรรษา สมเด็จพระเจ้าอยู่หัวมหาวชิราลงกรณ บดินทรเทพยวรางกูร ๖๖ พรรษา ๒๘ กรกฎาคม ๒๕๖๑ ในวันศุกร์ที่ ๒๐ ก.ค. ๒๕๖๑ เวลา ๑๐.๐๐ น. บริเวณหน้ากองบัญชาการกองพลทหารราบที่ ๑๕ ค่ายสมเด็จพระสุริโยทัย อ.หนองจิก จ.ปัตตานี มีกิจกรรมที่สำคัญ อาทิมอบต้นรวงผึ้ง ต้นไม้ประจำพระองค์
สมเด็จพระเจ้าอยู่หัวมหาวชิราลงกรณ บดินทรเทพยวรางกูร พร้อมเชิญชวนให้ทุกภาคส่วนในพื้นที่จังหวัดชายแดนภาคใต้มีส่วนร่วมในกิจกรรมกันทั้ง หน่วยงานความมั่นคง ภาครัฐเอกชน หน่วยราชการและพี่น้อง ประชาชนทุกหมู่เหล่า
“ทำความดี สร้างความสุข สู่ชายแดนใต้”
ร่วมกันปลูกต้นไม้เฉลิมพระเกียรติ และบำเพ็ญสาธารณะประโยชน์อื่นๆ ตลอดจนประพฤติปฏิบัติตนตามหลักศาสนาที่ตนเคารพนับถือ เป็นต้น อันเป็นการทำความดีด้วยหัวใจ เพื่อเฉลิมพระเกียรติและถวายพระราชกุศลสมเด็จพระเจ้าอยู่หัว และเกิดประโยชน์สุขแก่ตนเองและครอบครัว
การจัดกิจกรรมเฉลิมพระเกียรติฯครั้งนี้ได้ เรียนเชิญผู้เข้าร่วมพิธี ได้แก่ หัวหน้าผู้แทนพิเศษของรัฐบาล ผู้แทนพิเศษของรัฐบาล ๑๒ ท่าน ที่ปรึกษา ฝ่ายอำนวยการ กอ.รมน.ภาค ๔ สน. ผู้ว่าราชการจังหวัด ๕ จังหวัด หน่วยทหารในพื้นที่ ส่วนราชการในพื้นที่ และพี่น้องประชาชนทุกภาคส่วน

ที่มา : http://www.thaigov.go.th/news/contents/details/13935
