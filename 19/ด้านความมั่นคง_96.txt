รัฐบาลไทย-ข่าวทำเนียบรัฐบาล-ผชท.ทหาร รัฐอิสราเอล (อิสราเอล)/กรุงเทพฯ และคณะเข้าเยี่ยมคำนับ พล.อ.เทพพงศ์ ทิพยจันทร์ ปล.กห.

วันจันทร์ที่ 9 กรกฎาคม 2561
ผชท.ทหาร รัฐอิสราเอล (อิสราเอล)/กรุงเทพฯ และคณะเข้าเยี่ยมคำนับ พล.อ.เทพพงศ์ ทิพยจันทร์ ปล.กห.
เมื่อวันที่ 9 ก.ค.61 เวลา 1100 นาย Dan camel (แดน คาเมล) ผชท.ทหาร รัฐอิสราเอล (อิสราเอล)/กรุงเทพฯ และคณะเข้าเยี่ยมคำนับ พล.อ.เทพพงศ์ ทิพยจันทร์ ปล.กห. ณ ศาลาว่าการกลาโหม ในโอกาสที่จะครบวาระการปฏิบัติหน้าที่ในสิ้นเดือน ก.ค.
พล.อ.เทพพงศ์ ทิพยจันทร์ปล.กห.ได้กล่าวต้อนรับและแสดงความชื่นชมในผลการปฏิบัติหน้าที่ในไทยตลอดที่ผ่านมาและชื่นชมความสัมพันธ์อันดี ระหว่างไทย-อิสราเอล ไม่ว่าจะเป็นทางการฑูตโดยเฉพาะทางการทหารที่มีความร่วมมือกันในทุกระดับทั้งทางการฝึก การอุตสาหกรรมป้องกันประเทศและขอบคุณอย่างจริงใจกับการที่อิสราเอลได้ส่งชุดวิทยุเคลื่อนที่พร้อม จนท. มาช่วยค้นหาเด็กที่ติดอยู่ในถ้ำหลวงขุนน้ำนางนอนในช่วงที่ผ่านมา
ทางด้าน นาย Dan Camel(แดน คาเมล) ผชท.ทหารรัฐอิสราเอลได้กล่าวขอบคุณสำหรับการต้อนรับในครั้งนี้ และได้แนะนำ นาย Alon Yehoshua ผชท.ทหาร อิสราเอล /กรุงเทพฯ (ท่านใหม่)ที่จะเดินทางมารับหน้าที่ในวันที่ 1 ส.ค.61 และยังได้กล่าวถึงการช่วยเหลือเด็กที่ติดในถ้ำว่าทางอิสราเอลเตรียมพร้อมที่จะส่งกำลังทหารมาช่วยเพิ่มเติมด้วย ถ้าไทยร้องขอไป และพร้อมให้ความร่วมมือทางทหารและอุตสาหกรรมป้องกันประเทศ
ปล.กห. ได้กล่าวต้อนรับ ผชท.ทหาร อิสราเอล ท่านใหม่ที่จะเข้ารับหน้าที่ใน ส.ค.61 โดยในช่วงท้ายของการสนทนาทั้งสองฝ่ายได้แสดงออกถึงเจตนารมย์ร่วมกันในอันที่จะรักษาความสัมพันธ์ของทั้งสองประเทศให้ยั่งยืนสืบไป

ที่มา : http://www.thaigov.go.th/news/contents/details/13704
