รัฐบาลไทย-ข่าวทำเนียบรัฐบาล-นายกรัฐมนตรีชื่นชมนาย อีลอน มัสก์ ที่เดินทางมาให้ความช่วยเหลือสำหรับการปฏิบัติการช่วยเหลือนักฟุตบอลและผู้ฝึกสอนทีมหมูป่าอะคาเดมี


วันพุธที่ 11 กรกฎาคม 2561
275
พิมพ์
นายกรัฐมนตรีชื่นชมนาย อีลอน มัสก์ ที่เดินทางมาให้ความช่วยเหลือสำหรับการปฏิบัติการช่วยเหลือนักฟุตบอลและผู้ฝึกสอนทีมหมูป่าอะคาเดมี
ในวนอุทยานแห่งชาติถ้ำหลวง-ขุนน้ำนางนอน จังหวัดเชียงรายครั้งนี้
พลโท วีรชน สุคนธปฏิภาค รองโฆษกประจำสำนักนายกรัฐมนตรี เปิดเผยวานนี้ว่า (10 ก.ค. 2561) นายกรัฐมนตรีขอบคุณสำหรับข้อเสนอแนะของนายมัสก์ในการให้ความช่วยเหลือครั้งนี้ โดยเฉพาะอย่างยิ่งแนวคิดที่จะนำเทคโนโลยีสำรวจอวกาศมาปรับใช้อย่างสร้างสรรค์ นายกรัฐมนตรียังรู้สึกชื่นชมอย่างยิ่งที่ทราบว่า นายมัสก์ได้เดินทางมายังจังหวัดเชียงรายด้วยตนเอง เพื่อให้คำแนะนำ รวมทั้งมอบอุปกรณ์สำหรับการช่วยเหลือในครั้งนี้
รองโฆษกประจำสำนักนายกรัฐมนตรี กล่าวเพิ่มเติมว่า นายกรัฐมนตรีรู้สึกซาบซึ้งถึงความปรารถนาดีและความมุ่งมั่นของนายมัสก์ที่ให้การสนับสนุนและช่วยเหลือสำหรับการปฏิบัติการที่ถือว่ามีความยุ่งยากและซับซ้อนมากที่สุดในครั้งนี้

ที่มา : http://www.thaigov.go.th/news/contents/details/13753