รัฐบาลไทย-ข่าวทำเนียบรัฐบาล-กระทรวงยุติธรรม ประชุมคณะกรรมการฟื้นฟูสมรรถภาพผู้ติดยาเสพติด ครั้งที่ ๑/๒๕๖๑


วันพฤหัสบดีที่ 14 มิถุนายน 2561
180
กระทรวงยุติธรรม ประชุมคณะกรรมการฟื้นฟูสมรรถภาพผู้ติดยาเสพติด ครั้งที่ ๑/๒๕๖๑
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะกรรมการฟื้นฟูสมรรถภาพผู้ติดยาเสพติด ครั้งที่ ๑/๒๕๖๑
ในวันพุธที่ ๑๓ มิถุนายน ๒๕๖๑ เวลา ๑๓.๐๐ น.
ณ ห้องประชุมกระทรวงยุติธรรม ๒ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานการประชุมคณะกรรมการฟื้นฟูสมรรถภาพผู้ติดยาเสพติด ครั้งที่ ๑/๒๕๖๑
โดยมีนายประสาร มหาลี้ตระกูล อธิบดีกรมคุมประพฤติ และผู้แทนจากหน่วยงานต่างๆ ที่เกี่ยวข้อง เข้าร่วมฯ
เพื่อพิจารณาการแต่งตั้งอนุกรรมการผู้ทรงคุณวุฒิในคณะอนุกรรมการฟื้นฟูสมรรถภาพผู้ติดยาเสพติด
จังหวัดสงขลา สาขานาทวี และจังหวัดอุบลราชธานี สาขาเดชอุดม แทนอนุกรรมการผู้ทรงคุณวุฒิที่ครบวาระ
การแต่งตั้งอนุกรรมการฟื้นฟูสมรรถภาพผู้ติดยาเสพติด ในคณะอนุกรรมการฟื้นฟูสมรรถภาพผู้ติดยาเสพติด
ตาม พ.ร.บ.ฟื้นฟูสมรรถภาพผู้ติดยาเสพติด พ.ศ. ๒๕๔๕  แทนอนุกรรมการบางรายที่ขอลาออกและขาดคุณสมบัติ
และการประกาศให้หน่วยงานในสังกัดกรมพินิจและคุ้มครองเด็กและเยาวชน จำนวน ๒ แห่ง เป็นสถานที่เพื่อการควบคุมตัวและสถานที่เพื่อการตรวจพิสูจน์ ตาม พ.ร.บ.ฟื้นฟูสมรรถภาพผู้ติดยาเสพติด พ.ศ. ๒๕๔๕
ได้แก่ สถานพินิจฯ จังหวัดประจวบคีรีขันธ์ และสถานพินิจฯ จังหวัดระนอง
ทั้งนี้ ปลัดกระทรวงยุติธรรม กล่าวว่า รองนายกรัฐมนตรีและรัฐมนตรีว่าการกระทรวงยุติธรรม
ได้แสดงความห่วงใยต่อสถานการณ์ยาเสพติดในปัจจุบัน โดยเฉพาะผู้ติดยาเสพติดมีจำนวนมากถึง ๑.๓ ล้านคน
ซึ่งมีผู้ติดยาเสพติดเข้าสู่กระบวนการบำบัดเพียง ๒.๕ แสนคน จึงให้กรมคุมประพฤติร่วมกับกระทรวงสาธารณสุข และหน่วยงานที่เกี่ยวข้อง ร่วมบูรณาการหาแนวทางหรือวิธีการแก้ไขปัญหาผู้เสพยาเสพติดได้อย่างเด็ดขาด

ที่มา : http://www.thaigov.go.th/news/contents/details/13032