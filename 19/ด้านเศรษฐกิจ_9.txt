รัฐบาลไทย-ข่าวทำเนียบรัฐบาล-รมว.ดิจิทัลฯ เป็นวิทยากรบรรยายพิเศษหลักสูตร “ผู้บริหารระดับสูงด้านการค้าและการพาณิชย์ TEPCoT” รุ่นที่ 11

วันพฤหัสบดีที่ 14 มิถุนายน 2561
รมว.ดิจิทัลฯ เป็นวิทยากรบรรยายพิเศษหลักสูตร “ผู้บริหารระดับสูงด้านการค้าและการพาณิชย์ TEPCoT” รุ่นที่ 11
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นวิทยากรบรรยายพิเศษหัวข้อ “Digital Economy” ในการอบรมหลักสูตร “ผู้บริหารระดับสูงด้านการค้าและการพาณิชย์ TEPCoT รุ่นที่ 11” โดยกล่าวถึงแผนพัฒนาดิจิทัลเพื่อเศรษฐกิจและสังคมของกระทรวงดิจิทัลฯ ซึ่งเป็นแผนหลักในการขับเคลื่อนประเทศให้ก้าวทันยุคสมัย และกระทรวงดิจิทัลฯ ได้ดำเนินนโยบายตามแผน Digital Economy ของรัฐบาล ผ่านโครงการต่างๆ อาทิ “เน็ตประชารัฐ” ที่ต้องการผลักดันเศรษฐกิจระดับฐานราก ไปจนถึงการสร้างศักยภาพการเป็นศูนย์กลางด้านอุตสาหกรรมดิจิทัลของภูมิภาคด้วยโครงการ “Digital Park Thailand” ซึ่งทั้งหมดล้วนเป็นแนวทางขับเคลื่อนประเทศให้ก้าวพ้นกับดักรายได้ปานกลาง ไปสู่การเป็นประเทศที่มีรายได้สูงต่อไป สำหรับการอบรมดังกล่าว กระทรวงพาณิชย์ กระทรวงอุตสาหกรรม กระทรวงการคลัง กระทรวงมหาดไทย หอการค้าไทย และมหาวิทยาลัยหอการค้าไทยร่วมกันจัดขึ้น เพื่อเสริมพลังความคิดเติมเต็มศักยภาพด้านการค้าและการพาณิชย์ให้แก่ ผู้บริหารระดับสูงทั้งในภาครัฐและเอกชน โดยการนำประเด็นร่วมสมัยด้านการค้าการพาณิชย์มาร่วมอภิปรายแลกเปลี่ยนความรู้ ถ่ายทอดประสบการณ์ พร้อมเชิญวิทยากรผู้ทรงคุณวุฒิที่มีความรู้และประสบการณ์จริงในเรื่องต่างๆ มาเป็นผู้นำการเรียนรู้ เพื่อให้เกิดกระบวนการเรียนรู้ร่วมกันกับผู้เข้าอบรม เพื่อนำมาใช้เป็นแนวทางการวางแผนเชิงกลยุทธ์ในด้านการค้าและการพาณิชย์ของประเทศ เมื่อวันที่ 14 มิถุนายน 2561 ณ มหาวิทยาลัยหอการค้าไทย ถนนวิภาวดีรังสิต เขตดินแดง กรุงเทพฯ
****************************

ที่มา : http://www.thaigov.go.th/news/contents/details/13056
