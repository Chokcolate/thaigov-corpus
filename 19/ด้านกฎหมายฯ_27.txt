รัฐบาลไทย-ข่าวทำเนียบรัฐบาล-ยธ. พิจารณาแนวทางการพัฒนาระบบการใช้มาตรการต่อผู้กระทำผิดอาญา แทนการควบคุมตัว ให้มีความสอดคล้องกับมาตรฐานขั้นต่ำระหว่างประเทศ

วันอังคารที่ 26 มิถุนายน 2561
ยธ. พิจารณาแนวทางการพัฒนาระบบการใช้มาตรการต่อผู้กระทำผิดอาญา แทนการควบคุมตัว ให้มีความสอดคล้องกับมาตรฐานขั้นต่ำระหว่างประเทศ
ยธ. พิจารณาแนวทางการพัฒนาระบบการใช้มาตรการต่อผู้กระทำผิดอาญาแทนการควบคุมตัว ให้มีความสอดคล้องกับมาตรฐานขั้นต่ำระหว่างประเทศ
ในวันอังคารที่ ๒๖ มิถุนายน ๒๕๖๑ เวลา ๐๙.๐๐ น.
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานการประชุมคณะอนุกรรมการด้านการปฏิรูปการพัฒนามาตรการต่อผู้กระทำผิดอาญา
แทนการควบคุมตัวโดยการมีส่วนร่วมขององค์กรสหวิชาชีพและชุมชน ครั้งที่ ๑/๒๕๖๑
เพื่อพิจารณากรอบแนวทางการพัฒนาระบบการใช้มาตรการต่อผู้กระทำผิดอาญาแทนการควบคุมตัว
(Non-custodial measures) ในประเทศไทย ให้มีความสอดคล้องกับมาตรฐานขั้นต่ำระหว่างประเทศ
โดยแบ่งเป็น ๔ กรอบ ประกอบด้วย
กรอบที่ ๑ การพัฒนาระบบการประเมินความเสี่ยงก่อนใช้มาตรการต่อผู้กระทำผิดอาญาแทนการควบคุมตัว
กรอบที่ ๒ การพัฒนาโปรแกรมการแก้ไข บำบัด ฟื้นฟูผู้กระทำผิดที่ไม่ได้มีการควบคุมตัว
กรอบที่ ๓ การพัฒนาระบบการติดตามและประเมินผลผู้กระทำผิดอาญา
กรอบที่ ๔ การพัฒนาระบบจดแจ้ง กำหนดมาตรฐาน การขึ้นทะเบียนขออนุญาต
ขององค์กรสหวิชาชีพและชุมชน
โดยที่ประชุมได้เสนอแนะแนวทางพัฒนารายละเอียดการดำเนินงานเพิ่มเติม ดังนี้
๑) ทบทวนสภาพปัญหาและข้อเท็จจริงในการดำเนินงานเกี่ยวกับการใช้มาตรการต่อผู้กระทำผิดอาญาแทนการควบคุมตัวในประเทศไทย รวมถึงข้อมูลเชิงสถิติในมาตรการต่างๆ เพื่อพิจารณาผลสำเร็จในเชิงประสิทธิภาพและประสิทธิผลจากการดำเนินการได้อย่างเป็นรูปธรรม (Success rate)
๒) ศึกษาเครื่องมือ (Tools) และแนวปฏิบัติที่ดีจากต่างประเทศเกี่ยวกับการใช้มาตรการต่อผู้กระทำผิดอาญาแทนการควบคุมตัว เพื่อเปรียบเทียบการใช้มาตรการฯ ในต่างประเทศกับประเทศไทย
๓) ศึกษาบทบาทขององค์กรสหวิชาชีพและชุมชนที่มีส่วนเกี่ยวข้องกับการใช้มาตรการต่อผู้กระทำผิดอาญาแทนการควบคุมตัวในประเทศไทยเพื่อวิเคราะห์สภาพปัญหาและข้อเท็จจริงในการพัฒนาการมีส่วนร่วมในการดำเนินงานขององค์กรสหวิชาชีพฯ
โดยมีคณะอนุกรรมการผู้ทรงคุณวุฒิ รวมทั้งผู้ที่เกี่ยวข้อง เข้าร่วมฯ
ณ ห้องประชุมกระทรวงยุติธรรม ๒ ชั้น ๘ ศูนย์ราชการเฉลิมพระเกียรติ กรุงเทพฯ

ที่มา : http://www.thaigov.go.th/news/contents/details/13354
