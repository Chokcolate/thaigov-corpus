รัฐบาลไทย-ข่าวทำเนียบรัฐบาล-ม.ล.ปนัดดาฯ ตรวจเยี่ยม พร้อมให้กำลังใจแก่บุคลากร เด็กและเยาวชนในสถานพินิจฯ บ้านเมตตา


วันพุธที่ 20 มิถุนายน 2561
151
ม.ล.ปนัดดาฯ ตรวจเยี่ยม พร้อมให้กำลังใจแก่บุคลากร เด็กและเยาวชนในสถานพินิจฯ บ้านเมตตา
ม.ล.ปนัดดาฯ ตรวจเยี่ยม พร้อมให้กำลังใจแก่บุคลากร เด็กและเยาวชนในสถานพินิจฯ บ้านเมตตา
เมื่อวันอังคารที่ ๑๙ มิถุนายน ๒๕๖๑ เวลา ๑๐.๐๐ น.
ม.ล.ปนัดดา ดิศกุล ผู้ช่วยรัฐมนตรีประจำนายกรัฐมนตรี ปฏิบัติราชการกระทรวงยุติธรรม
ตรวจเยี่ยมและพบปะกับผู้บริหาร ข้าราชการ ครูอาจารย์ นักสังคมสงเคราะห์ ฝ่ายปกครอง
พร้อมทั้งบรรยายพิเศษ วิชา 'สังคมศึกษา : การเป็นคนไทยที่ดีตามรอยพระยุคลบาท'
แก่เยาวชนของสถานพินิจและคุ้มครองเด็กและเยาวชนกรุงเทพมหานคร (บ้านเมตตา)
ณ สถานพินิจและคุ้มครองเด็กและเยาวชนกรุงเทพมหานคร (บ้านเมตตา)
ม.ล.ปนัดดาฯ กล่าวในความตอนหนึ่งของการบรรยายพิเศษว่า : "หน้าที่พลเมือง โดยความหมายสำคัญ
ถือเป็นหน้าที่ของลูกหลานเยาวชนและผู้ใหญ่ทุกคนพึงปฏิบัติเป็นแบบอย่างแก่กัน เป็นกำลังใจต่อกัน
เพื่อความเป็นระเบียบเรียบร้อยของสังคม ความรักหวงแหนชาติบ้านเมือง และการดำรงชีวิต
อันเป็นปกติสุขของคนในชาติ คำว่าหน้าที่ โดยคำนิยามทางธรรมาภิบาล จะแปลไปในทางที่เป็นลบ
ทางทัศนคติไม่ได้ เช่นเดียวกับคำว่าปัญญา ปัญญาและหน้าที่ความรับผิดชอบของบุคคล คือ การทำหน้าที่
ในเรื่องหนึ่งๆ ที่อธิบายให้เห็นได้ถึงความตระหนัก ความมุ่งมั่น กล่าวคือ ความเพียร เช่น เราจะไม่พูด
หรือแม้แต่คิดว่า ปัญญาหรือหน้าที่ของผู้ทุจริตคดโกงบ้านเมือง หรือปัญญาของผู้ข่มเหงทำร้ายผู้อื่น
ในทางกลับกัน เราจะพูดหรือคิดว่า ปัญญาและหน้าที่ในการดำรงความซื่อสัตย์สุจริต
การดูแลรักษาครอบครัวให้มีความร่มเย็นเป็นสุข ปัญญาและหน้าที่ในการดูแลรักษาประเทศชาติ
ให้มีความไพบูลย์รุ่งเรือง เพียงแนวความคิดหรือทัศนคติที่เป็นบวก ย่อมถือเป็นการเริ่มต้นของกำลังใจ
ที่แข็งแกร่ง หากเคยผิดพลาดมาก่อน และเปรียบเป็นพลานุภาพที่ช่วยให้บุคคลใช้ปัญญาในการทำหน้าที่
และความรับผิดชอบให้เกิดความสำเร็จ เป็นผลดีทั้งแก่ตนเอง ครอบครัว องค์กร และส่วนรวม"

ที่มา : http://www.thaigov.go.th/news/contents/details/13190