รัฐบาลไทย-ข่าวทำเนียบรัฐบาล-ทส. จัดกิจกรรมประชาชนจิตอาสา “เราทำความดี ด้วยหัวใจ”

วันจันทร์ที่ 25 มิถุนายน 2561
ทส. จัดกิจกรรมประชาชนจิตอาสา “เราทำความดี ด้วยหัวใจ”
ทส. จัดกิจกรรมประชาชนจิตอาสา “เราทำความดี ด้วยหัวใจ”
กระทรวงทรัพยากรธรรมชาติและสิ่งแวดล้อม จัดกิจกรรมประชาชนจิตอาสา “เราทำความดี ด้วยหัวใจ” เพื่อส่งเสริมการมีส่วนร่วมของประชาชนจิตอาสา โดยเฉพาะการบำเพ็ญประโยชน์และทำกิจกรรมต่าง ๆ ในด้านการอนุรักษ์ทรัพยากรธรรมชาติและสิ่งแวดล้อมที่เป็นประโยชน์ต่อสังคม ทั้งการเก็บขยะ ปรับภูมิทัศน์ ทำความสะอาดพื้นที่ และการกำจัดผักตบชวา ในวันที่ 17 มิถุนายน 2561 โดยได้รับเกียรติจาก พลเอกสุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานเปิดกิจกรรม ณ สวนสมเด็จพระศรีนครินทร์ จังหวัดพระนครศรีอยุธยา ซึ่งการจัดกิจกรรมในครั้งนี้ มีประชาชนจิตอาสา หน่วยงานภาครัฐ ภาคเอกชน นักเรียน นักศึกษา อาสาสมัครพิทักษ์ทรัพยากรธรรมชาติและสิ่งแวดล้อมหมู่บ้าน (ทสม.) เข้าร่วมกว่า 900 คน

ที่มา : http://www.thaigov.go.th/news/contents/details/13305
