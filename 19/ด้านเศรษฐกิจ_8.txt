รัฐบาลไทย-ข่าวทำเนียบรัฐบาล-ผู้ช่วย รมว.กระทรวงดิจิทัลฯ เป็นประธานงานแถลงข่าวโครงการ “SMART CITY D - BOOST CAMP, (EEC FORUM)”

วันพฤหัสบดีที่ 14 มิถุนายน 2561
ผู้ช่วย รมว.กระทรวงดิจิทัลฯ เป็นประธานงานแถลงข่าวโครงการ “SMART CITY D - BOOST CAMP, (EEC FORUM)”
ผู้ช่วย รมว.กระทรวงดิจิทัลฯ
ดร.พันธ์ศักดิ์ ศิริรัชตพงษ์ ผู้ช่วยรัฐมนตรีประจำกระทรวงดิจิทัลเพื่อเศรษฐกิจและสังคม เป็นประธานงานแถลงข่าวเปิดตัวโครงการ “SMART CITY D - BOOST CAMP, (EEC FORUM)” โดยสำนักงานส่งเสริมเศรษฐกิจดิจิทัล (depa) หน่วยงานในสังกัดกระทรวงดิจิทัลฯ ร่วมกับ สมาพันธ์เอสเอ็มอีไทย และบริษัท ดูเรียน คอร์ปปอเรชัน จำกัด (DURIAN) จัดขึ้น เพื่อสร้างแรงบันดาลใจในการพัฒนาแนวคิดธุรกิจด้านดิจิทัลใหม่ๆ ที่เป็นประโยชน์ต่อส่วนรวม ผลักดันศักยภาพของสตาร์ทอัพไทยในการริเริ่มสร้างสรรค์นวัตกรรมและบริการด้านดิจิทัล ตลอดจนแผนธุรกิจที่สามารถขับเคลื่อนให้เกิดการพัฒนาเมืองอัจฉริยะอย่างเป็นรูปธรรม โดยเปิดโอกาสให้นิสิต นักศึกษา ผู้ประกอบการทั้งเอสเอ็มอีและสตาร์ทอัพ หรือประชาชนทั่วไปที่สนใจด้านเมืองอัจฉริยะ ได้มีโอกาสเข้าร่วมโครงการ รับการอบรม และลงมือปฏิบัติจริง รวมทั้งได้รับความรู้ประสบการณ์จากผู้เชี่ยวชาญเฉพาะด้านอย่างใกล้ชิด สำหรับการพัฒนาพื้นที่ระเบียงเขตเศรษฐกิจภาคตะวันออก (EEC) เป็นแผนยุทธศาสตร์หลักภายใต้นโยบาย “ไทยแลนด์ 4.0” ด้วยการพัฒนาเชิงพื้นที่ที่ต่อยอดความสำเร็จ ซึ่งจะเป็นการยกระดับอุตสาหกรรมของประเทศ เพิ่มความสามารถในการแข่งขัน และทำให้เศรษฐกิจของไทยเติบโตได้ในระยะยาวและยั่งยืน ส่วนการพัฒนาเมืองอัจฉริยะ (Smart City) ในพื้นที่ดังกล่าว เป็นหนึ่งในโครงการสำคัญที่รัฐบาลให้การสนับสนุน ผ่านกลไกและมาตรการด้านต่างๆ ของ depa เพื่อสร้างธุรกิจใหม่ด้านดิจิทัลที่สามารถตอบโจทย์การพัฒนาเมืองอัจฉริยะและเล็งเห็นถึงความสำคัญของประโยชน์ที่จะเกิดขึ้นในภาพรวมเพื่อยกระดับคุณภาพชีวิตให้กับประชาชน เมื่อวันที่ 14 มิถุนายน 2561 ณ อาคารเคเอ็กซ์ มหาวิทยาลัยเทคโนโลยีพระจอมเกล้าธนบุรี ถนนประชาอุทิศ เขตทุ่งครุ กรุงเทพฯ
***********************

ที่มา : http://www.thaigov.go.th/news/contents/details/13050
