รัฐบาลไทย-ข่าวทำเนียบรัฐบาล-รัฐมนตรีช่วยสมชายฯ เป็นประธานเปิดการประชุมผู้บริหารสมาพันธ์ SME ไทย ทั่วประเทศ

วันพฤหัสบดีที่ 19 กรกฎาคม 2561
รัฐมนตรีช่วยสมชายฯ เป็นประธานเปิดการประชุมผู้บริหารสมาพันธ์ SME ไทย ทั่วประเทศ
นายสมชาย หาญหิรัญ รัฐมนตรีช่วยว่าการกระทรวงอุตสาหกรรม เป็นประธานเปิดงานการประชุมผู้บริหารสมาพันธ์ SME ไทยทั่วประเทศ ณ ห้องแก้ววิเชียร อาคาร SME Bank Tower กรุงเทพฯ
วันนี้ (19 กรกฎาคม 2561) นายสมชาย หาญหิรัญ รัฐมนตรีช่วยว่าการกระทรวงอุตสาหกรรม เป็นประธานเปิดงานการประชุมผู้บริหารสมาพันธ์ SME ไทยทั่วประเทศ โดยมีนายณพพงศ์ ธีระวร ประธานสมาพันธ์ SME ไทย นายมงคล ลีลาธรรม ผู้บริหาร SME Development Bank ให้การต้อนรับ พร้อมด้วยสมาชิกสมาพันธ์และผู้ประกอบการ SMEs เข้าร่วมประชุม ณ ห้องแก้ววิเชียร อาคาร SME Bank Tower กรุงเทพฯ สมาพันธ์ SME ไทย รวมพลังคนตัวเล็ก ขับเคลื่อนเศรษฐกิจไทย เป็นเครือข่ายองค์กร SME หลักของประเทศที่เข้มแข็ง และเป็นเสาหลักในการพัฒนา SME ในทุกมิติของการขับเคลื่อนเศรษฐกิจโดยรวมของประเทศ การจัดการประชุมผู้บริหารสมาพันธ์ SME ไทย ทั่วประเทศ เพื่อเป็นการสื่อสารวิสัยทัศน์ พันธกิจ แนวทางการดำเนินงานของสมาพันธ์ SME ไทย รวมถึงการขับเคลื่อนภารกิจด้านแหล่งทุนหรือสินเชื่อสำหรับคนตัวเล็ก ที่ผู้ประกอบการ SMEs สามารถเข้าถึงแหล่งเงินทุนได้ง่าย เพื่อเป็นการพัฒนาเศรษฐกิจฐานรากในพื้นที่ได้อย่างมีประสิทธิภาพ

ที่มา : http://www.thaigov.go.th/news/contents/details/13964
