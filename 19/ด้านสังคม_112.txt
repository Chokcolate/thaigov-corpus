รัฐบาลไทย-ข่าวทำเนียบรัฐบาล-พม. จัดกิจกรรม “ม.ส.ย.อ. และ ดย. จิตอาสา เราทำความดีด้วยหัวใจ” เพื่อเฉลิมพระเกียรติสมเด็จพระเจ้าอยู่หัว เนื่องในโอกาสวันเฉลิมพระชนมพรรษา

วันจันทร์ที่ 16 กรกฎาคม 2561
พม. จัดกิจกรรม “ม.ส.ย.อ. และ ดย. จิตอาสา เราทำความดีด้วยหัวใจ” เพื่อเฉลิมพระเกียรติสมเด็จพระเจ้าอยู่หัว เนื่องในโอกาสวันเฉลิมพระชนมพรรษา
พม. จัดกิจกรรม “ม.ส.ย.อ. และ ดย. จิตอาสา เราทำความดีด้วยหัวใจ” เพื่อเฉลิมพระเกียรติสมเด็จพระเจ้าอยู่หัว เนื่องในโอกาสวันเฉลิมพระชนมพรรษา
วันนี้ (14 ก.ค. 61) เวลา 08.00 น. กระทรวงการพัฒนาสังคมและความมั่นคงของมนุษย์ (พม.) โดยกรมกิจการเด็ก และเยาวชน (ดย.) ร่วมกับมูลนิธิส่งเสริมกิจการเยาวชนในชุมชนแออัด ในพระราชูปถัมภ์ สมเด็จพระบรมโอรสาธิราชฯ สยามมกุฎราชกุมาร กำหนดจัดกิจกรรม "ม.ส.ย.อ. และ ดย. จิตอาสา เราทำความดีด้วยหัวใจ” โดยมีวัตถุประสงค์ เพื่อเฉลิมพระเกียรติสมเด็จพระเจ้าอยู่หัวมหาวชิราลงกรณ บดินทรเทพยวรางกูร เนื่องในโอกาสวันเฉลิมพระชนมพรรษา 28 กรกฎาคม 2561 โดยมี นายปรเมธี วิมลศิริ ปลัดกระทรวงการพัฒนาสังคมและความมั่นคงของมนุษย์ (ปลัด พม.) เป็นประธาน พร้อมทั้งปล่อยขบวนจิตอาสา 5 ส. เพื่อทำความสะอาดพื้นที่ภายในบริเวณสถานสงเคราะห์เด็กหญิงบ้านราชวิถี ซึ่งมีผู้เข้าร่วมกิจกรรมจำนวนทั้งสิ้น 1,000 คน ประกอบด้วย เด็กจากสถานรองรับในสังกัดกรมกิจการเด็กและเยาวชน สภาเด็กและเยาวชน คณะกรรมการ ม.ส.ย.อ. บุคลากรกรมกิจการเด็กและเยาวชน และประชาชนทั่วไป ณ สถานสงเคราะห์เด็กหญิงบ้านราชวิถี ถนนราชวิถี เขตราชเทวี กรุงเทพฯ
กิจกรรม "ม.ส.ย.อ. และ ดย. จิตอาสา เราทำความดีด้วยหัวใจ” ครั้งนี้ เกิดจากความร่วมมือร่วมใจในการทำ ความดีด้วยจิตอาสา โดยเฉพาะจากเด็กจากสถานรองรับในสังกัด ดย. สภาเด็กและเยาวชน และคณะกรรมการ ม.ส.ย.อ. ด้วยการทำความสะอาดพื้นที่บริเวณสถานสงเคราะห์เด็กหญิงบ้านราชวิถี การให้บริการตรวจสุขภาพและฉีดวัคซีนป้องกันไข้หวัดใหญ่ฟรี โดยหน่วยแพทย์เคลื่อนที่จิตอาสาจากโรงพยาบาลพระมงกุฎเกล้าและโรงพยาบาลตำรวจ และการถวายภัตตาหารเพลและจตุปัจจัยไทยธรรม แก่พระสงฆ์ จำนวน 67 รูป

ที่มา : http://www.thaigov.go.th/news/contents/details/13854
