รัฐบาลไทย-ข่าวทำเนียบรัฐบาล-นักเรียน โก-ลก ให้กำลังใจทีม หมูป่า “พล.อ.สุรเชษฐ์ ชัยวงศ์ หัวหน้าผู้แทนพิเศษของรัฐบาล/รัฐมนตรีช่วยว่าการกระทรวงศึกษาธิการ ร่วมกับนักเรียนแปลสัญญาณเลข13”


วันอังคารที่ 3 กรกฎาคม 2561
228
นักเรียน โก-ลก ให้กำลังใจทีม หมูป่า “พล.อ.สุรเชษฐ์ ชัยวงศ์ หัวหน้าผู้แทนพิเศษของรัฐบาล/รัฐมนตรีช่วยว่าการกระทรวงศึกษาธิการ ร่วมกับนักเรียนแปลสัญญาณเลข13”
จาก “โก-ลก”ถึง “เชียงราย” พล.อ.สุรเชษฐ์ ชัยวงศ์ หัวหน้าผู้แทนพิเศษของรัฐบาล/รัฐมนตรีช่วยว่าการกระทรวงศึกษาธิการ ร่วมกับนักเรียนแปลสัญญาณเลข13 ให้กำลังใจทีมหมูป่า
จาก “โก-ลก”ถึง “เชียงราย” พล.อ.สุรเชษฐ์ ชัยวงศ์ หัวหน้าผู้แทนพิเศษของรัฐบาล/รัฐมนตรีช่วยว่าการกระทรวงศึกษาธิการ ร่วมกับนักเรียนแปลสัญญาณเลข13 ให้กำลังใจทีมหมูป่า
เผยรัฐบาลยก กระทรวงศึกษาธิการส่วนหน้าเป็นหน่วยงานถาวร ตั้งเป้า ประชาชนในพื้นที่เข้าถึงการศึกษาอย่างมีคุณภาพ เผย 3 ปีวางรากแก้วการศึกษาชายแดนใต้สำเร็จ
เมื่อ 2 ก.ค.61 พล.อ.สุรเชษฐ์ ชัยวงศ์ หัวหน้าผู้แทนพิเศษของรัฐบาล/รมช.ศธ. เป็นประธานเปิด “กระทรวงศึกษาธิการส่วนหน้าเคลื่อนที่” ซึ่งกระทรวงศึกษาธิการส่วนหน้าร่วมกับหน่วยงานทางการศึกษา ภาครัฐ เอกชน และหน่วยราชการ รวมถึงชุมชนใน อ.สุไหงโก-ลก เข้าร่วมโดยมีกิจกรรมต่างๆ เช่น นิทรรศการผลงาน/หน่วยบริการ “โชว์ ช้อป เชิญ ชื่น ชิม” ณ โรงเรียนบ้าน สุไหงโก-ลก อ.สุไหงโก-ลก
จ.นราธิวาส
พล.อ.สุรเชษฐ์ กล่าวว่า กระทรวงศึกษาธิการมีความตั้งใจจะให้ประชาชนเข้าถึงการศึกษาอย่างมีคุณภาพ มีสังคม การเรียนรู้ อย่างทั่วถึง ให้ดำรงชีวิตหรือเจริญเติบโตอยู่ในพื้นที่ๆมีวัฒนธรรมประเพณีที่ดีงาม ที่เราเรียกว่า สังคมพหุวัฒนธรรมอย่างรู้รักสามัคคี ตามหลักปรัชญาเศรษฐกิจพอเพียง และให้ทันกับการเปลี่ยนแปลงต่างๆที่เป็นไปอย่างรวดเร็ว เพราะฉะนั้นในช่วง 3-4ปีที่ผ่านมาทางกระทรวงศึกษาธิการได้ดำเนินการในหลายๆเรื่องที่มีความประสงค์ที่จะให้เกิดการรับรู้ความเข้าใจเพื่อให้การดำเนินการมีความก้าวหน้ามากยิ่งขึ้นต่อไป ถ้าจะเปรียบเหมือนการปลูกต้นไม้ เราก็ได้พยายามในการที่จะให้เกิดการเจริญเติบโตอย่างเข้มแข็ง
“ถ้าจะเรียกสิ่งที่เป็นพื้นฐานสำคัญคือ รากแก้ว เราก็ได้ทำรากแก้วมีความแข็งแรงเกิดขึ้น ท่านอาจจะได้ยินกระทรวงศึกษาธิการส่วนหน้า หมายถึงว่า เมื่อ 3 ปีที่แล้ว ได้กำหนดให้เกิดหน่วยงานในการที่จะที่จะทำงานร่วมกันในเรื่องของการศึกษา คล้ายกับการยกกระทรวงศึกษาธิการจากกรุงเทพฯมาไว้ที่นี่ ในพื้นที่จังหวัดชายแดนภาคใต้เพื่อพัฒนาการศึกษาในพื้นที่”
ก่อนที่ พล.อ.สุรเชษฐ์ จะเดินทางไปเยี่ยมเยียนนักเรียนในโครงการสานฝันการกีฬา ที่โรงเรียนมัธยมสุไหงปาดี อ.สุไหงปาดี จ.นราธิวาส ได้ร่วมกับเด็ก 8 โรงเรียนที่ร่วมทำกิกรรม จำนวน 250 คน ได้ทำการแปลอักษรหมายเลข13 ที่บริเวณสนามฟุตบอลภายในโรงเรียน พร้อมกับปฏิญาณตนเป็นเด็กดีของพระราชาและร่วมกันเพื่อส่งกำลังใจให้แก่เยาวชนและโค้ชทีมฟุตบอลหมูป่าอะคาเดมี่ รวม 13 คน ที่พลัดหลงถ้ำหลวงขุนน้ำนางนอน อ.แม่สาย จ.เชียงราย เมื่อช่วงเย็น ของวัน 23 มิ.ย.ที่ผ่านนั้น พร้อมทั้งเป็นกำลังใจให้กับเจ้าหน้าที่ทุกฝ่ายได้ปฏิบัติหน้าที่ในการช่วยเหลือเยาวชนและโค้ชได้โดยเร็ว

ที่มา : http://www.thaigov.go.th/news/contents/details/13548