รัฐบาลไทย-ข่าวทำเนียบรัฐบาล-สมอ. แจ้งเตือนอย่าหลงเชื่อผู้แอบอ้างขอการสนับสนุน การจัดทำหนังสือครบรอบ 49 ปี สมอ.

วันพฤหัสบดีที่ 19 กรกฎาคม 2561
สมอ. แจ้งเตือนอย่าหลงเชื่อผู้แอบอ้างขอการสนับสนุน การจัดทำหนังสือครบรอบ 49 ปี สมอ.
นายอภิจิณ  โชติกเสถียร เลขาธิการ สมอ. เปิดเผยว่า ตามที่ หนังสือพิมพ์ “แกนนำเศรษฐกิจ”
สำนักงานมาตรฐานผลิตภัณฑ์อุตสาหกรรม (สมอ.) แจ้งเตือนผู้ประกอบการอย่าหลงเชื่อผู้แอบอ้างขอการสนับสนุนการจัดทำหนังสือครบรอบ 49 ปี สมอ.
นายอภิจิณ  โชติกเสถียร เลขาธิการ สมอ. เปิดเผยว่า ตามที่ หนังสือพิมพ์ “แกนนำเศรษฐกิจ” มีการจัดทำหนังสือส่งให้ผู้ประกอบการเพื่อขอรับการสนับสนุนงบประมาณโดยการลงโฆษณาในหนังสือรายงานพิเศษ เนื่องในโอกาส “ครบรอบ 49 ปี สำนักงานมาตรฐานผลิตภัณฑ์อุตสาหกรรม” นั้น ขอแจ้งว่า สมอ. ไม่มีส่วนรู้เห็น ว่าจ้าง หรือเกี่ยวข้องใดๆ กับการจัดทำหนังสือฉบับดังกล่าว และไม่มีนโยบายในการมอบหมายให้หนังสือพิมพ์ฉบับใดจัดทำหนังสือครบรอบการสถาปนา สมอ. หาก สมอ.  จะดำเนินการจัดทำจะดำเนินการโดยใช้งบประมาณของหน่วยงาน
สมอ. จึงขอแจ้งผู้ประกอบการทราบในข้อเท็จจริง หากมีข้อสงสัยประการใดหรือได้รับการติดต่อจากหนังสือดังกล่าว ขอให้ติดต่อ สมอ. โดยตรงได้ที่ โทรศัพท์ 0 2202 3429 , 0 2202 3518  ในวันและเวลาราชการ
18 กรกฎาคม 2561

ที่มา : http://www.thaigov.go.th/news/contents/details/13953
