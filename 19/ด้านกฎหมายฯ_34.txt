รัฐบาลไทย-ข่าวทำเนียบรัฐบาล-กระทรวงยุติธรรม โดยกรมบังคับคดี ร่วมกับบริษัทบริหารสินทรัพย์กรุงเทพพาณิชย์ จำกัด (มหาชน) 


วันอาทิตย์ที่ 1 กรกฎาคม 2561
202
กระทรวงยุติธรรม โดยกรมบังคับคดี ร่วมกับบริษัทบริหารสินทรัพย์กรุงเทพพาณิชย์ จำกัด (มหาชน)
กรมบังคับคดี ร่วมกับบริษัทบริหารสินทรัพย์กรุงเทพพาณิชย์ จำกัด (มหาชน) จัดมหกรรมขายทอดตลาดทรัพย์สิน ขายทรัพย์สินได้กว่า ๔๘ ล้านบาท
เมื่อวันเสาร์ที่ ๓๐ มิถุนายน ๒๕๖๑ เวลา ๑๐.๐๐ น. กรมบังคับคดี ร่วมกับ บริษัทบริหารสินทรัพย์กรุงเทพพาณิชย์ จำกัด (มหาชน) จัดมหกรรมขายทอดตลาดทรัพย์สิน โดยมีนางศศิวิมล ธนศานติ รองอธิบดีกรมบังคับคดี พร้อมด้วยนางชนิดา เพชรโปรี ผู้อำนวยการสำนักงานบังคับคดีจังหวัดปทุมธานี รักษาการในตำแหน่งผู้เชี่ยวชาญด้านการบังคับคดีแพ่ง นางสาวรัชนี บุญเรือง ผู้อำนวยการสำนักงานบังคับคดีจังหวัดจันทบุรี รักษาการในตำแหน่งผู้เชี่ยวชาญด้านการบังคับคดีแพ่ง นายชัยวิทย์ อรรถานนท์ ผู้อำนวยการสำนักงานบังคับคดีจังหวัดนนทบุรี นายวารินทร์ หัตถกิจนิกร ผู้อำนวยการสำนักงานบังคับคดีจังหวัดปทุมธานี สาขาธัญบุรี นายมรรษ รตนาภรณ์ ผู้ช่วยกรรมการผู้จัดการใหญ่ บริษัทบริหารสินทรัพย์กรุงเทพพาณิชย์ จำกัด (มหาชน) และนางนิรัติศัย สุนทรวร บุญเทียม ผู้จัดการฝ่ายคดี ๑ ร่วมดูแลการปฏิบัติหน้าที่ของเจ้าหน้าที่ภายในมหกรรมขายทอดตลาด สำหรับทรัพย์ที่นำมาประกาศขายเป็นที่ดิน ที่ดินพร้อมสิ่งปลูกสร้าง และห้องชุดที่อยู่ในความรับผิดชอบของสำนักงานบังคับคดีจังหวัดปทุมธานี และจังหวัดปทุมธานี สาขาธัญบุรี โดยสำนักงานบังคับคดีจังหวัดปทุมธานีมีทรัพย์ที่พร้อมขายทอดตลาดจำนวน ๑๔ คดี โดยผลการขายทอดตลาดในวันนี้ ขายได้ ๕ คดี ๕ รายการ ราคาประเมิน ๙,๗๓๒,๓๒๐ บาท ขายได้เป็นเงินทั้งสิ้น ๑๒,๗๗๐,๐๐๐ บาท ราคาขายสูงกว่าราคาประเมิน ๑๓๑.๒๑% และสำนักงานบังคับคดีจังหวัดปทุมธานี สาขาธัญบุรี มีทรัพย์ที่พร้อมขายทอดตลาดจำนวน ๑๖๔ คดี โดยผลการขายทอดตลาดในวันนี้ ขายได้ ๖๓ คดี ๖๗ รายการ ราคาประเมิน ๓๕,๓๗๒,๑๙๑.๕๕ บาท ขายได้เป็นเงินทั้งสิ้น ๓๖,๐๒๙,๐๐๐ บาท ราคาขายสูงกว่าราคาประเมิน ๑๐๑.๘๖% มีผู้สนใจเข้าฟังการขายทอดตลาด ประมาณ ๒๐๐ ราย ณ ห้องดุสิตา ชั้น ๕ โรงแรมเอเชีย แอร์พอร์ท จังหวัดปทุมธานี รวมผลการขายทอดตลาดของสำนักงานบังคับคดีจังหวัดปทุมธานี และสำนักงานบังคับคดีจังหวัดปทุมธานี สาขาธัญบุรี มีทรัพย์ที่พร้อมขายทอดตลาดจำนวน ๑๗๙ คดี ๑๘๙ รายการ ราคาประเมินเป็นเงิน ๑๔๕,๙๙๔,๑๓๗ บาท โดยผลการขายทอดตลาดในวันนี้ ขายได้ ๖๘ รายการ ขายได้เป็นเงินทั้งสิ้น ๔๘,๗๙๙,๐๐๐ บาท จากราคาประเมิน ๔๕,๑๐๔,๕๑๑.๕๕ บาท

ที่มา : http://www.thaigov.go.th/news/contents/details/13489