รัฐบาลไทย-ข่าวทำเนียบรัฐบาล-ร่างพระราชกฤษฎีกาออกตามความในประมวลรัษฎากร ว่าด้วยการลดอัตราภาษีมูลค่าเพิ่ม (ฉบับที่..) พ.ศ. ....  (การขยายเวลาการลดอัตราภาษีมูลค่าเพิ่ม)

วันอังคารที่ 3 กรกฎาคม 2561
ร่างพระราชกฤษฎีกาออกตามความในประมวลรัษฎากร ว่าด้วยการลดอัตราภาษีมูลค่าเพิ่ม (ฉบับที่..) พ.ศ. ....  (การขยายเวลาการลดอัตราภาษีมูลค่าเพิ่ม)
ในการประชุมคณะรัฐมนตรีเมื่อวันที่ 3 กรกฎาคม 2561 คณะรัฐมนตรีได้มีมติเห็นชอบร่างพระราชกฤษฎีกาออกตามความในประมวลรัษฎากร ว่าด้วยการลดอัตราภาษีมูลค่าเพิ่ม (ฉบับที่..) พ.ศ. ....  (การขยายเวลาการลดอัตราภาษีมูลค่าเพิ่ม)
ในการประชุมคณะรัฐมนตรีเมื่อวันที่ 3 กรกฎาคม 2561 คณะรัฐมนตรีได้มีมติเห็นชอบร่างพระราชกฤษฎีกาออกตามความในประมวลรัษฎากร ว่าด้วยการลดอัตราภาษีมูลค่าเพิ่ม (ฉบับที่..) พ.ศ. ....  (การขยายเวลาการลดอัตราภาษีมูลค่าเพิ่ม) ตามที่กระทรวงการคลังเสนอ โดยให้ยังคงจัดเก็บภาษีมูลค่าเพิ่ม ในอัตราร้อยละ 7 (รวมภาษีท้องถิ่น) สำหรับการขายสินค้า การให้บริการหรือการนำเข้าทุกกรณีที่เข้าลักษณะต้องเสียภาษีมูลค่าเพิ่ม ทั้งนี้สำหรับรายการที่เกิดขึ้นตั้งแต่วันที่ 1 ตุลาคม 2561 ถึงวันที่ 30  กันยายน 2562
การเสนอร่างพระราชกฤษฎีกาออกตามความในประมวลรัษฎากร ว่าด้วยการลดอัตราภาษีมูลค่าเพิ่ม (ฉบับที่..) พ.ศ. .... โดยให้ยังคงจัดเก็บภาษีมูลค่าเพิ่มในอัตราร้อยละ 7 ต่อไปอีก 1 ปีนั้นมีวัตถุประสงค์เพื่อช่วยลดภาระค่าครองชีพของประชาชน สร้างความเชื่อมั่นในการประกอบธุรกิจให้กับภาคเอกชน และสนับสนุนเสถียรภาพและความมั่นคงทางเศรษฐกิจและสังคม รวมทั้งเพื่อให้อัตราภาษีมูลค่าเพิ่มมีความสอดคล้องกับสภาพเศรษฐกิจและฐานะทางการคลังของประเทศ
ศูนย์สารนิเทศสรรพากร (RD Intelligence Center)
โทร. 1161

ที่มา : http://www.thaigov.go.th/news/contents/details/13552
