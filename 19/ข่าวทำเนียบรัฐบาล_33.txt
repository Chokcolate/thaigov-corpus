รัฐบาลไทย-ข่าวทำเนียบรัฐบาล-นายกรัฐมนตรีเผยการเลือกตั้งจะมีหลังพระราชพิธีพระบรมราชาภิเษก ระบุขอให้บ้านเมืองสงบสุข

วันอังคารที่ 19 มิถุนายน 2561
นายกรัฐมนตรีเผยการเลือกตั้งจะมีหลังพระราชพิธีพระบรมราชาภิเษก ระบุขอให้บ้านเมืองสงบสุข
นายกรัฐมนตรีเผยการเลือกตั้งจะมีหลังพระราชพิธีพระบรมราชาภิเษก ระบุขอให้บ้านเมืองสงบสุข
วันนี้ (19 มิถุนายน 2561) เวลา 14.00 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีว่า “ขอให้บ้านเมืองสงบสุข สิ่งสำคัญที่สุดทุกคนต้องอย่าลืม และอย่าเอามาเกี่ยวข้องกับเรื่องการเมือง สิ่งสำคัญที่สุดคณะรักษาความสงบแห่งชาติ (คสช.) พิจารณาอยู่ในวันนี้คือการเตรียมการไปสู่พระราชพิธีบรมราชาภิเษก คนไทยทุกคนอย่าลืม เพราะถือเป็นเรื่องสำคัญ และอย่าหาว่าผมเอาเรื่องนี้มาอ้างเป็นคนละเรื่องกัน วันนี้ผมต้องการให้ประเทศชาติสงบ มีเสถียรภาพซึ่งจะมีผลต่อการลงทุนในระยะเวลานี้ด้วย ส่วนการเลือกตั้งเราก็เดินของเราไปให้เป็นไปตามครรลองประชาธิปไตย ซึ่งผมก็ไม่ได้เห็นว่าขัดแย้งอะไรกัน”
ส่วนจะมีการเลือกตั้งก่อนพระราชพิธีพระบรมราชาภิเษก หรือการเลือกตั้งจะเกิดหลังพระราชพิธีพระบรมราชาภิเษก นั้น นายกรัฐมนตรีกล่าวว่า การเลือกตั้งจะเกิดหลังพระราชพิธีพระบรมราชาภิเษก
----------------------------------------------------

ที่มา : http://www.thaigov.go.th/news/contents/details/13174
