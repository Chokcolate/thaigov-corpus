รัฐบาลไทย-ข่าวทำเนียบรัฐบาล-กอช. ชวน สมาชิกส่งเงินออมสะดวกผ่าน “แอป กอช.” เปิดดาวน์โหลดได้ทุกระบบ พร้อมเป็นช่องทางตรวจสอบสิทธิและสมัครสมาชิกได้ในแอปเดียว


วันจันทร์ที่ 9 กรกฎาคม 2561
302
พิมพ์
กอช. ชวน สมาชิกส่งเงินออมสะดวกผ่าน “แอป กอช.” เปิดดาวน์โหลดได้ทุกระบบ พร้อมเป็นช่องทางตรวจสอบสิทธิและสมัครสมาชิกได้ในแอปเดียว
กองทุนการออมแห่งชาติ หรือ กอช.ชวนสมาชิกและผู้สนใจดาวน์โหลดแอป “กอช.” เป็นช่องทางดิจิทัลอำนวยความสะดวก การสมัครสมาชิก ตรวจสอบสิทธิ ส่งเงินออม พร้อมแสดงยอดเงินล่าสุดทันทีที่สมาชิกส่งเงินออม และประวัติการออมทั้งหมด
กองทุนการออมแห่งชาติ หรือ กอช.ชวนสมาชิกและผู้สนใจดาวน์โหลดแอป “กอช.” เป็นช่องทางดิจิทัลอำนวยความสะดวก การสมัครสมาชิก ตรวจสอบสิทธิ ส่งเงินออม พร้อมแสดงยอดเงินล่าสุดทันทีที่สมาชิกส่งเงินออม และประวัติการออมทั้งหมด สามารถดาวน์โหลดแอป กอช. ได้ผ่านสมาร์ทโฟนทุกระบบทั้ง แอป สโตร์(App Store) และ เพลย์ สโตร์(Play Store) เพียงพิมพ์คำค้นหาว่า “กอช.”
นางสาวจารุลักษณ์ เรืองสุวรรณ เลขาธิการคณะกรรมการกองทุนการออมแห่งชาติ หรือ กอช. เปิดเผยว่า การจัดทำแอปพลิเคชัน(Application) “กอช.” ขึ้น เพื่อเป็นช่องทางดิจิทัลในการบริการครบวงจรอย่างมีประสิทธิภาพ ให้ประชาชนที่ดาวน์โหลดไปใช้สามารถดูข้อมูลการออมกับ กอช. ได้ง่ายขึ้น ทุกที่ ทุกเวลา รวมทั้งสามารถใช้ตรวจสอบสิทธิ และดำเนินการสมัครสมาชิกให้ตนเองหรือผู้อื่นได้ นับเป็นช่องทางการอำนวยความสะดวกเพิ่มเติม นอกจากการไปสมัครที่สาขาธนาคารหรือหน่วยบริการที่เป็นเครือข่าย กอช.
แอป กอช. ยังเป็นช่องทางดิจิทัลที่สำคัญอำนวยความสะดวกให้สมาชิก กอช. สามารถส่งเงินออมผ่านแอป กอช. ได้ หรือเข้าแอป กอช. เพื่อรับรหัสไปใช้นำส่งเงินออมได้ที่ตู้เอทีเอ็ม เคาน์เตอร์บริการ และผ่านแอปพลิเคชันธนาคารได้ 13 ราย ที่สมาชิกมีบัญชีเงินฝากอยู่ รวมทั้งสามารถเข้าดูประวัติการออมทั้งหมด หรือดูยอดรวมเงินออมทั้งหมดของสมาชิก ณ ขณะนั้นได้ ซึ่งยอดรวมเงินออมอาจปรับเพิ่มลดได้ตามมูลค่าหน่วยลงทุนซึ่งเป็นไปตามมูลค่าตลาด อย่างไรก็ตามมูลค่าเงินสะสมและเงินสมทบจะยังได้รับการคุ้มครองผลตอบแทนเมื่อสมาชิกอายุครบ 60 ปีบริบูรณ์ นอกจากนี้สมาชิกยังสามารถแก้ไขข้อมูลการติดต่อของสมาชิกได้ผ่านแอป กอช.  โดยการเข้าใช้งานสำหรับสมาชิก ต้องลงทะเบียนใช้งานแอป กอช. ก่อน เพื่อกำหนดรหัสผ่าน(Password) ไว้ “เข้าระบบ” ใช้งานแอปในแต่ละครั้งต่อไป
ผู้สนใจสามารถดาวน์โหลด “แอป กอช.” ได้ผ่าน แอป สโตร์(App Store) สำหรับผู้ใช้สมาร์ทโฟนระบบไอโอเอส(IOS) และดาวน์โหลดผ่าน เพลย์ สโตร์(Play Store) สำหรับผู้ใช้สมาร์ทโฟนระบบแอนดรอยด์(Android) โดยพิมพ์คำค้นหาว่า “กอช.” หรือสแกนดาวน์โหลดผ่านคิวอาร์โค้ด(QR Cord) ได้ที่ช่องทางการสื่อสารต่างๆ ของ กอช. นอกจากนี้สมาชิก กอช. หรือผู้สนใจยังสามารถใช้บริการทั้งหมดของ  แอป กอช. ผ่านระบบ E-Service ในเว็บไซต์ กอช. www.nsf.or.th ได้อีกด้วย
สอบถามรายละเอียดเพิ่มเติมเกี่ยวกับ กอช. ได้ที่ สายด่วนเงินออม โทร. 02-049-9000 หรือ www.nsf.or.th ทั้งนี้ ติดต่อสมัครสมาชิกและบริการอื่นๆ ของ กอช. ได้ที่ ธนาคารกรุงไทย ธนาคารออมสินธ.ก.ส. และ ธอส. ทุกสาขา และที่สำนักงานคลังจังหวัด สถาบันการเงินชุมชนและเครือข่ายรับสมัครทั่วประเทศ

ที่มา : http://www.thaigov.go.th/news/contents/details/13701