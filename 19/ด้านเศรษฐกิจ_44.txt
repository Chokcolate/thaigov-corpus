รัฐบาลไทย-ข่าวทำเนียบรัฐบาล-ปลัด ก.อุตสาหกรรม บรรยายพิเศษ ยุทธศาสตร์การขับเคลื่อนอุตฯ ไทยในทศวรรษหน้า หลักสูตรวิทยาการการจัดการสำหรับนักบริหารระดับสูง สถาบันบัณฑิตพัฒนบริหารศาสตร์

วันพุธที่ 20 มิถุนายน 2561
ปลัด ก.อุตสาหกรรม บรรยายพิเศษ ยุทธศาสตร์การขับเคลื่อนอุตฯ ไทยในทศวรรษหน้า หลักสูตรวิทยาการการจัดการสำหรับนักบริหารระดับสูง สถาบันบัณฑิตพัฒนบริหารศาสตร์
ปลัด ก.อุตสาหกรรม บรรยายพิเศษ ยุทธศาสตร์การขับเคลื่อนอุตฯ ไทยในทศวรรษหน้า หลักสูตรวิทยาการการจัดการสำหรับนักบริหารระดับสูง สถาบันบัณฑิตพัฒนบริหารศาสตร์
วันนี้ (20 มิถุนายน 2561) นายพสุ โลหารชุน ปลัดกระทรวงอุตสาหกรรม ได้ร่วมเป็นวิทยากรบรรยายพิเศษการอบรมหลักสูตร "วิทยาการจัดการสำหรับนักบริหารระดับสูง" Advanced Master of Management Program รุ่นที่ 1 ในหัวข้อ ยุทธศาสตร์การขับเคลื่อนอุตสาหกรรมไทยในทศวรรษหน้า โดยมีวัตถุประสงค์เพื่อเสริมสร้างความรู้ด้านเศรษฐกิจ การเงิน ตลาดทุน นโยบายและยุทธศาสตร์ที่สำคัญของประเทศ พร้อมทั้งองค์ความรู้การบริหารองค์การสมัยใหม่ เพื่อพัฒนาผู้บริหารให้มีภาวะผู้นำและวิสัยทัศน์กว้างไกล จัดโดยสำนักสิริพัฒนา สถาบันบัณฑิตพัฒนบริหารศาสตร์ มีผู้บริหารจากทุกวงการเข้าร่วมรับการอบรมกว่า 140 คน ณ ห้อง 3001 อาคารนวมินทราธิราช สถาบันบัณฑิตพัฒนบริหารศาสตร์ กรุงเทพฯ
ปลัดกระทรวงอุตสาหกรรม กล่าวว่า ความท้าทายและแนวทางการปรับตัวของภาคอุตสาหกรรม คือ เทคโนโลยีสมัยใหม่เป็นตัวเร่งทำให้เกิดการเปลี่ยนแปลงแบบก้าวกระโดด บทบาทของกระทรวงอุตสาหกรรม ในการขับเคลื่อนการพัฒนาอุตสาหกรรมนั้น ประกอบด้วย การขับเคลื่อนการพัฒนาอุตสาหกรรมในมิติรายสาขา ได้แก่ 1) ยานยนต์สมัยใหม่ โดยการสนับสนุนการผลิตรถยนต์ที่ขับเคลื่อนด้วยพลังงานไฟฟ้าในประเทศไทย 2) หุ่นยนต์และระบบอัตโนมัติ และ 3) อุตสาหกรรมชีวภาพ การขับเคลื่อนการพัฒนาอุตสาหกรรมในมิติเชิงพื้นที่ ได้แก่ การพัฒนาเขตพัฒนาพิเศษภาคตะวันออก EEC คือ การพัฒนาอย่างสอดคล้อง กลมกลืน เพื่อให้เกิดประโยชน์กับเศรษฐกิจในพื้นที่อย่างครอบคลุมและทั่วถึง และการขับเคลื่อนการพัฒนาอุตสาหกรรมในมิติการพัฒนา SMEs ได้แก่ มาตรการพิเศษเพื่อขับเคลื่อน SMEs สู่ยุค 4.0 ประกอบด้วย การยกระดับเศรษฐกิจฐานชุมชน ขยายศูนย์ปฏิรูปอุตสาหกรรมทั่วประเทศ เชื่อมโยงศูนย์สนับสนุนสร้างฐานข้อมูล พัฒนาโค้ชช่วยเหลือ ดึงองค์กรใหญ่เป็นพี่เลี้ยง ผลักดัน SMEs สู่สากล เสริมแกร่ง SMEs รอบรู้การเงิน และยกระดับ SMEs สู่มาตรฐานเฉพาะ
#กระทรวงอุตสาหกรรม

ที่มา : http://www.thaigov.go.th/news/contents/details/13214
