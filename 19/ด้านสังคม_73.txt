รัฐบาลไทย-ข่าวทำเนียบรัฐบาล-รายงานข่าวการดูแลทีมนักฟุตบอลและโค้ช 13 คน ที่โรงพยาบาลเชียงรายประชานุเคราะห์ จังหวัดเชียงราย ประจำวันที่ 3 กรกฎาคม 2561 


วันอังคารที่ 3 กรกฎาคม 2561
212
รายงานข่าวการดูแลทีมนักฟุตบอลและโค้ช 13 คน ที่โรงพยาบาลเชียงรายประชานุเคราะห์ จังหวัดเชียงราย ประจำวันที่ 3 กรกฎาคม 2561
สถานการณ์ วันที่  3  กรกฎาคม 25611.ทีมค้นหาพบนักฟุตบอลเยาวชนและโค้ชทั้ง 13 คน อายุน้อยที่สุด 11 ปี 2. รายงานอาการเบื้องต้น จากการประเมินทุกคนอาการดี พูดคุยได้ ยังไม่ทราบสัญญาณชีพอื่นๆ เช่นชีพจร ระดับความดันโลหิต ซึ่งจะช่วยบ่งบอกถึงอาการข
1 สถานการณ์ วันที่  3  กรกฎาคม 2561
1. ทีมค้นหาพบนักฟุตบอลเยาวชนและโค้ชทั้ง 13 คน อายุน้อยที่สุด 11 ปี
2. รายงานอาการเบื้องต้น จากการประเมินทุกคนอาการดี พูดคุยได้ ยังไม่ทราบสัญญาณชีพอื่นๆ เช่นชีพจร ระดับความดันโลหิต ซึ่งจะช่วยบ่งบอกถึงอาการขาดน้ำ
3. เตรียมพร้อมส่งต่อมารับการดูแลต่อเนื่องที่โรงพยาบาลเชียงรายประชานุเคราะห์
2. ปลัด สธ. ให้โรงพยาบาลเชียงรายประชานุเคราะห์ ดูแลสุขภาพทีมนักฟุตบอลและโค้ชอย่างเต็มที่
ปลัดกระทรวงสาธารณสุข ให้โรงพยาบาลเชียงรายประชานุเคราะห์ ดูแลรักษาทีมนักฟุตบอลและโค้ชทั้ง 13 คนอย่างเต็มที่  พร้อมยินดีรับฟังคำแนะนำจากผู้เชี่ยวชาญหน่วยงานทุกสังกัด  เพื่อให้การรักษาเป็นไปอย่างดีที่สุด
วันนี้ (3 กรกฎาคม 2561) นายแพทย์เจษฎา โชคดำรงสุข ปลัดกระทรวงสาธารณสุข ให้สัมภาษณ์ว่า  กระทรวงสาธารณสุข ได้ให้โรงพยาบาลเชียงรายประชานุเคราะห์ ให้การดูแลสุขภาพทีมนักฟุตบอลและโค้ชทั้ง 13 คนทันทีที่รับส่งตัวมาจากถ้ำขุนน้ำนางนอนอย่างเต็มที่ พร้อมยินดีรับฟังคำแนะนำจากผู้เชี่ยวชาญหน่วยงานทุกสังกัด เพื่อให้การรักษาเป็นไปอย่างดีที่สุด  ขณะนี้ ได้จัดหอผู้ป่วยที่ชั้น 8 พร้อมเครื่องมืออุปกรณ์การแพทย์ มีทีมแพทย์เฉพาะทางทั้งด้านร่างกายและจิตใจ ได้แก่ แพทย์ผู้เชี่ยวชาญด้านอายุรกรรม แพทย์ผู้เชี่ยวชาญด้านโรคติดเชื้อ ผู้เชี่ยวชาญด้านโภชนาการ จักษุแพทย์ แพทย์หู-คอ-จมูก กุมารแพทย์ วิสัญญีแพทย์ จิตแพทย์ ศัลยแพทย์ ศัลยแพทย์กระดูก แพทย์เวชกรรมฟื้นฟู รังสี-แล็บ จัดพยาบาลให้การดูแลอย่างใกล้ชิด 1 ต่อ 1 คน และทีมช่วยเหลือเยียวยาจิตใจผู้ประสบภาวะวิกฤต (Mental Health Crisis Assessment and Treatment Team : MCATT) ดูแลจิตใจเด็ก ๆ โค้ช  และญาติ พร้อมทั้งจัดที่พักญาติสายตรงทั้ง 52 คน
นายแพทย์เจษฎากล่าวต่อว่า สำหรับแนวทางการรักษา ได้เตรียมแผนการตรวจวินิจฉัยเพื่อให้การดูแลรักษาที่เหมาะสมกับอาการของแต่ละคน โดยเจาะเลือดเพื่อประเมินสภาวะสุขภาพเบื้องต้น ระดับน้ำตาลในเลือด และตรวจหาการติดเชื้อ เช่นโรคฉี่หนู โรคระบบทางเดินหายใจ เป็นต้น เอกซเรย์ปอด ให้สารน้ำและเกลือแร่ทดแทนอาการขาดน้ำ โดยเฉพาะด้านสายตาจะมีจักษุแพทย์ประเมินอาการทุกวันจนกว่าจะเข้าสู่ภาวะปกติ
นอกจากนี้ ได้จัดระบบติดตามอาการผู้ปฏิบัติงานหลังเสร็จสิ้นภารกิจ มีบัตรประจำตัว พร้อมคำแนะนำให้สังเกตอาการผิดปกติ เช่น มีไข้ ปวดศีรษะ คลื่นไส้อาเจียน ปวดกล้ามเนื้อ หายใจลำบาก ให้ไปพบแพทย์ที่โรงพยาบาลใกล้บ้าน หากต้องการข้อมูลเพิ่มเติมโทรสอบถามได้ที่สายด่วนกรมควบคุมโรค 1422 ตลอด 24 ชั่วโมง
3. คำแนะนำ
ประชาชนสามารถรับฟังความคืบหน้าด้านการดูแลรักษา เมื่อทีมนักฟุตบอลเข้ารับการรักษาที่โรงพยาบาลเชียงรายประชานุเคราะห์  โดยจะมีการแถลงข่าวทุกวัน จากผู้ตรวจราชการกระทรวงสาธารณสุข และผู้อำนวยการโรงพยาบาลเชียงรายประชานุเคราะห์
**************************   3 กรกฎาคม 2561

ที่มา : http://www.thaigov.go.th/news/contents/details/13547