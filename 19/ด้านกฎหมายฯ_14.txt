รัฐบาลไทย-ข่าวทำเนียบรัฐบาล-กระทรวงยุติธรรม โดยกรมบังคับคดีร่วมประชุมคณะกรรมการสภาเจ้าพนักงานบังคับคดีระหว่างประเทศ UIHJ


วันอังคารที่ 19 มิถุนายน 2561
176
กระทรวงยุติธรรม โดยกรมบังคับคดีร่วมประชุมคณะกรรมการสภาเจ้าพนักงานบังคับคดีระหว่างประเทศ UIHJ
กรมบังคับคดีร่วมประชุมคณะกรรมการสภาเจ้าพนักงานบังคับคดีระหว่างประเทศ UIHJ
ในวันอังคารที่ ๑๘ มิถุนายน ๒๕๖๑ เวลา ๐๙.๓๐ น. ณ กรุงปารีส ประเทศฝรั่งเศส
นางสาวรื่นวดี สุวรรณมงคล อธิบดีกรมบังคับคดี
เข้าร่วมการประชุมคณะกรรมการสภาเจ้าพนักงานบังคับคดีระหว่างประเทศ (UIHJ)
ครั้งที่ ๑/๒๕๖๑ ตามที่ได้รับเลือกให้เป็นกรรมการ
โดยมี Mr..Marc Schmitz ประธานกรรมการ และกรรมการสภาเจ้าพนักงานบังคับคดีระหว่างประเทศ
เข้าร่วมประชุมฯ โดยที่ประชุมได้พิจารณาวาระต่าง ๆ ประกอบด้วย
๑) การดำเนินการที่ผ่านมา โดยประธานกรรมการสภาเจ้าพนักงานบังคับคดี ได้กล่าวขอบคุณ
กระทรวงยุติธรรมและกรมบังคับคดีที่ได้จัดประชุมคองเกรสนานาชาติ ครั้งที่ ๒๓
ของสภาเจ้าพนักงานบังคับคดีระหว่างประเทศจนประสบความสำเร็จเป็นอย่างดี
๒) ภารกิจและการประชุมต่าง ๆ ที่จะเกิดขึ้นในอนาคต ๓) การดำเนินการของกลุ่มนวัตกรรม
๔) การแต่งตั้งที่ปรึกษาประธานกรรมการและผู้เชี่ยวชาญ ๕) โครงการปัจจุบันและในอนาคต
๖) ความสัมพันธ์และการทำงานร่วมกับองค์กรระหว่างประเทศ
๗) ประชุมสภาเจ้าพนักงานบังคับคดีระหว่างประเทศประจำปี ๒๕๖๑
ที่จะจัดขึ้นในวันที่ ๒๙ - ๓๐ พฤศจิกายน ๒๕๖๑ ณ กรุงปารีส ประเทศฝรั่งเศส
๘) งบการเงิน และ ๙) วาระอื่นๆ
นอกจากนี้ อธิบดีกรมบังคับคดี ได้เข้าเยี่ยมชมการขายทอดตลาด ของ Drouot ณ กรุงปารีส ประเทศฝรั่งเศส ซึ่งเป็นการขายทอดตลาดสังหาริมทรัพย์ เช่น ภาพวาด เครื่องประดับ เฟอร์นิเจอร์ อุปกรณ์ใช้สอย
เอกสารทางประวัติศาสตร์ เป็นต้น เพื่อศึกษาเปรียบเทียบกับการขายทอดตลาดของกรมบังคับคดี

ที่มา : http://www.thaigov.go.th/news/contents/details/13179