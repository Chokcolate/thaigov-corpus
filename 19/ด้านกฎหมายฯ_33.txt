รัฐบาลไทย-ข่าวทำเนียบรัฐบาล-“ยุติธรรม” ติดตามความคืบหน้าการแก้ไขปรับปรุง (ร่าง)แผนแม่บทการบริหารงานยุติธรรมแห่งชาติ ฉบับที่ ๓

วันศุกร์ที่ 29 มิถุนายน 2561
“ยุติธรรม” ติดตามความคืบหน้าการแก้ไขปรับปรุง (ร่าง)แผนแม่บทการบริหารงานยุติธรรมแห่งชาติ ฉบับที่ ๓
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะอนุกรรมการประสานและพัฒนาระบบงานยุติธรรม ครั้งที่ ๒/๒๕๖๑
เมื่อวันศุกร์ที่ ๒๙ มิถุนายน ๒๕๖๑ เวลา ๐๙.๓๐ น.
ณ ห้องประชุมกระทรวงยุติธรรม ๑ ชั้น ๙ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพฯ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานการประชุมคณะอนุกรรมการประสานและพัฒนาระบบงานยุติธรรม ครั้งที่ ๒/๒๕๖๑
เพื่อพิจารณาร่างแผนแม่บทการบริหารงานยุติธรรมแห่งชาติ ฉบับที่ ๓ (พ.ศ.๒๕๖๒ – ๒๕๖๕)
ที่ได้ดำเนินการปรับปรุงแก้ไข และสรุปร่างแผนแม่บทการบริหารงานยุติธรรมแห่งชาติ ฉบับที่ ๓
(พ.ศ.๒๕๖๒ – ๒๕๖๕) ตามคู่มือแนวทางการเสนอแผยสู่การพิจารณาของคณะรัฐมนตรี
โดยได้มีการดำเนินการแก้ไข ดังนี้
๑) ผนวกแผนแม่บทเทคโนโลยีสารสนเทศกระบวนการยุติธรรม เข้าไว้ในยุทธศาสตร์ที่ ๕
ของร่างแผนแม่บทฯ
๒) ปรับปรุงรายละเอียดร่างแผนแม่บทฯ
๓) ปรับปรุงเนื้อหาสาระ ตามประเด็นข้อสังเกตของคณะกรรมการ
และ ๔) ยกร่างแบบการสรุปแผนตามที่สำนักงานคณะกรรมการพัฒนาการเศรษฐกิจและสังคมแห่งชาติ
กำหนดตามมติคณะรัฐมนตรี เมื่อวันที่ ๔ ธันวาคม ๒๕๖๑
ทั้งนี้ คณะอนุกรรมการมีมติเห็นชอบตามการดำเนินการแก้ไขดังกล่าว
จึงมอบหมายให้สำนักงานกิจการยุติธรรม ในฐานะฝ่ายเลขา ดำเนินการตามขั้นตอนต่อไป

ที่มา : http://www.thaigov.go.th/news/contents/details/13465
