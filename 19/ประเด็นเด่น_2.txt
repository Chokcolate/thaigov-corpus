รัฐบาลไทย-ข่าวทำเนียบรัฐบาล-การท่าเรือเเห่งประเทศไทยชี้เเจง เตรียมความพร้อมสําหรับการรับตรวจมาตรฐานความปลอดภัยของการท่าเรือฯ


วันเสาร์ที่ 16 มิถุนายน 2561
418
พิมพ์
การท่าเรือเเห่งประเทศไทยชี้เเจง เตรียมความพร้อมสําหรับการรับตรวจมาตรฐานความปลอดภัยของการท่าเรือฯ
การท่าเรือเเห่งประเทศไทยชี้เเจง เตรียมความพร้อมสําหรับการรับตรวจมาตรฐานความปลอดภัยของการท่าเรือฯ
เรือตรี ทรงธรรม จันทประสิทธิ์ รองผู้อํานวยการการท่าเรือฯ สายวิศวกรรม รักษาการเเทน ผู้อํานวยการการท่าเรือเเห่งประเทศไทย ชี้เเจงกรณีประเด็นข่าวในคอลัมน์ข่าวปนคน คนปนข่าว ในหนังสือพิมพ์ผู้จัดการรายวัน โดย ช. ชฎา ว่า หน่วยงานมาตรฐานความปลอดภัยของท่าเรือเเละการขนส่งทางนํ้า (ISPS CODE) จะมาดําเนินการตรวจสอบมาตรฐานความปลอดภัยของการท่าเรือฯ โดยเชื่อว่าการท่าเรือฯ จะไม่ผ่านเกณฑ์การตรวจสอบฯ เนื่องจากสาเหตุด้านระบบ  IT ซึ่งอาจส่งผลกระทบต่อการส่งออกของประเทศ นั้น การท่าเรือฯ ขอเรียนชี้เเจง ดังนี้
การท่าเรือฯ ได้รับหนังสือรับรองการปฏิบัติงานของท่าเรือเพื่อการรักษาความปลอดภัย (Statement of Compliance of a Port Facility) จากกรมเจ้าท่า เมื่อวันที่ 26 เมษายน 2559 โดยมีผลใช้ได้จนถึงวันที่ 25 เมษายน 2564 ซึ่งเป็นการปฏิบัติตามอนุสัญญาว่าด้วยการรักษาความปลอดภัยของเรือเเละท่าเรือระหว่างประเทศ (International Ship and Port Facility Security : ISPS Code) โดยกรมเจ้าท่าได้มาทําการตรวจประเมินในเดือนกุมภาพันธ์ 2561 ที่ผ่านมา เเละจะมาตรวจประเมินร่วมกับ US Coast Guard อีกครั้งในเดือนสิงหาคม 2561 ในการนี้ การท่าเรือฯ ได้มีการเตรียมการ เเละเตรียมความพร้อมสําหรับการรับตรวจในเรื่องดังกล่าวเเล้ว ซึ่งเป็นไปตามมาตรการที่กําหนดในการรักษาความปลอดภัยของท่าเรือ ประกอบด้วย
1. มีรั้วที่มั่นคงเเข็งเเรง สูงไม่น้อยกว่า 3 เมตร รอบเขตหวงห้าม (Restricted Area) เเละมีเจ้าหน้าที่รักษาความปลอดภัยเฝ้าระวังเเละลาดตระเวน หรือใช้อุปกรณ์ช่วยในการเฝ้าระวัง เช่น CCTV
2. จุดเข้าออกพื้นที่หวงห้าม ต้องมีเจ้าหน้าที่รักษาความปลอดภัยตรวจเเละบันทึก (หรือใช้อุปกรณ์ Electronic ช่วย) ในการผ่านเข้าออก ดังนี้
2.1 เฉพาะบุคคลเเละยานพาหนะที่ได้รับอนุญาตเท่านั้น
2.2 บันทึกการผ่านเข้าออกตามข้อ 2.1
2.3 ตรวจค้นมิให้มีสิ่งที่ไม่ได้รับอนุญาตเข้า-ออกได้
การท่าเรือฯได้ดําเนินการ ดังนี้
- มีรั้วตรงตามมาตรฐานรอบเขตหวงห้าม โดยบริเวณรั้วที่ชํารุดได้จัดมาตรการป้องกันชั่วคราว พร้อมทั้งเร่งรัดซ่อมทําเเล้ว
- ระบบ E Gate ของท่าเรือกรุงเทพที่ชํารุดใช้การไม่ได้อยู่ในขณะนี้ เป็นระบบที่ใช้บริเวณ Main Gate ซึ่งไม่กระทบถึงพื้นที่หวงห้าม โดยท่าเรือกรุงเทพจะใช้ระบบ CCTV ในการบันทึกบุคคลเเละยานพาหนะ(ที่มิใช่รถบรรทุกสินค้า)ในการผ่านเข้าออกเขตควบคุมเเทน
- สําหรับเขตหวงห้าม จะอนุญาตเฉพาะบุคคลเเละยานพาหนะที่ได้รับอนุญาตผ่านเข้า-ออกเท่านั้น เเละจัดเจ้าหน้าที่รักษาความปลอดภัยในการตรวจค้นเเละบันทึกการผ่านเข้า-ออก ส่วนรถบรรทุกสินค้าจะใช้ระบบ NAVIS ในการตรวจสอบเเละบันทึก
- ขณะนี้อยู่ระหว่างการของบประมาณในการติดตั้งระบบรักษาความปลอดภัยด้วยกล้องโทรทัศน์วงจรปิด (CCTV) เเละระบบสารสนเทศมาใช้เพื่อเพิ่มประสิทธิภาพในการรักษาความปลอดภัย
--------------------------------

ที่มา : http://www.thaigov.go.th/news/contents/details/13093