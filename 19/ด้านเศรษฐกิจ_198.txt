รัฐบาลไทย-ข่าวทำเนียบรัฐบาล-รมต.อุตตม ร่วมยินดีโตโยต้า ฉลองความสำเร็จผลิตรถยนต์ครบ 10 ล้านคัน

วันพุธที่ 11 กรกฎาคม 2561
รมต.อุตตม ร่วมยินดีโตโยต้า ฉลองความสำเร็จผลิตรถยนต์ครบ 10 ล้านคัน
รมต.อุตตม ร่วมยินดีโตโยต้า ฉลองความสำเร็จผลิตรถยนต์ครบ 10 ล้านคัน
วันนี้ (11 กรกฎาคม 2561) นายอุตตม สาวนายน รัฐมนตรีว่าการกระทรวงอุตสาหกรรม เป็นประธานเปิดงานฉลองการผลิตรถยนต์โตโยต้า ครบ 10 ล้านคัน โดยมีนายมิจิโนบุ ซึงาตะ เจ้าหน้าที่บริหาร บริษัท โตโยต้า มอเตอร์ คอร์ปเรชั่น ประเทศญี่ปุ่น และกรรมการผู้จัดการใหญ่ บริษัท โตโยต้า มอเตอร์ ประเทศไทย จำกัด ให้การต้อนรับ และมีนายชิโร ซะโดะชิมะ เอกอัครราชทูตญี่ปุ่นประจำประเทศไทย ร่วมเปิดงาน ณ โรงงานโตโยต้า สำโรง จ.สมุทรปราการ
โดยบริษัทโตโยต้า มอเตอร์ ประเทศไทย จำกัด เริ่มดำเนินธุรกิจในประเทศไทยเมื่อ พ.ศ.2505 จนถึงปัจจุบัน รวมระยะเวลากว่า 56 ปี ได้ผลิตรถยนต์โตโยต้าภายในประเทศไทยไปแล้ว 10 ล้านคัน ซึ่งเกิดจากโรงงานประกอบรถยนต์โตโยต้า 3 แห่ง ได้แก่ โรงงานประกอบรถยนต์สำโรง จ.สมุทรปราการ โรงงานประกอบรถยนต์เกตเวย์ จ.ฉะเชิงเทรา และโรงงานประกอบรถยนต์บ้านโพธิ์ จ.ฉะเชิงเทรา โดยมีโครงการผลิตรถยนต์หลายโครงการที่สนับสนุนนโยบายอุตสาหกรรมภาครัฐ เช่น โครงการผลิตรถ Pick –up การลงทุนรถยนต์ Eco car การลงทุนรถยนต์ไฮบริด เป็นต้น

ที่มา : http://www.thaigov.go.th/news/contents/details/13787
