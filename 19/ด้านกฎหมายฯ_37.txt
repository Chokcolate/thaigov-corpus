รัฐบาลไทย-ข่าวทำเนียบรัฐบาล-ม.ล.ปนัดดาฯ บรรยายพิเศษตามโครงการ 'การเป็นข้าราชการที่ดี ตามรอยเบื้องพระยุคลบาท'  แก่ข้าราชการใหม่ ณ วังวรดิศ เขตป้อมปราบศัตรูพ่าย


วันอังคารที่ 3 กรกฎาคม 2561
17
ม.ล.ปนัดดาฯ บรรยายพิเศษตามโครงการ 'การเป็นข้าราชการที่ดี ตามรอยเบื้องพระยุคลบาท'  แก่ข้าราชการใหม่ ณ วังวรดิศ เขตป้อมปราบศัตรูพ่าย
ม.ล.ปนัดดาฯ บรรยายพิเศษตามโครงการ 'การเป็นข้าราชการที่ดี ตามรอยเบื้องพระยุคลบาท' แก่ข้าราชการใหม่ ณ วังวรดิศ เขตป้อมปราบศัตรูพ่าย
เมื่อวันจันทร์ที่ ๒ กรกฎาคม ๒๕๖๑ เวลา ๑๒.๐๐ น.
ม.ล.ปนัดดา ดิศกุล และคุณอัมพร ดิศกุล ณ อยุธยา ให้การต้อนรับคณะข้าราชการใหม่ รุ่นที่ ๕๓
โอกาสนี้ ม.ล.ปนัดดา ดิศกุล ผู้ช่วยรัฐมนตรีประจำนายกรัฐมนตรี ปฏิบัติราชการกระทรวงยุติธรรม
บรรยายพิเศษตามโครงการ 'การเป็นข้าราชการที่ดี ตามรอยเบื้องพระยุคลบาท'
ณ พิพิธภัณฑ์และหอสมุดสมเด็จฯกรมพระยาดำรงราชานุภาพ วังวรดิศ เขตป้อมปราบศัตรูพ่าย กรุงเทพฯ
ม.ล.ปนัดดาฯ กล่าวตอนหนึ่งว่า : "ข้าราชการ คือ ข้าพระบาทของในหลวง ปฏิบัติหน้าที่ราชการ
ต่างพระเนตรพระกรรณ เป็นคำอบรมสั่งสอนที่ข้าพเจ้าได้รับมาจากบุพการี ครูอาจารย์ ผู้บังคับบัญชา
ข้าราชการมีหน้าที่รับผิดชอบในการบำบัดทุกข์บำรุงสุขแก่พี่น้องประชาชน
หากใครผู้ใดคิดวางอำนาจบาตรใหญ่ ไม่วางตัวอยู่ในหลักสุจริตธรรม ขาดความเพียร
แสดงว่าเขาผู้นั้นเลือกอาชีพผิด สำคัญตนเช่นนั้นต้องไปเป็นเจ้าของกิจการส่วนตัว
เป็นซีอีโอบริษัทของครอบครัว แต่ถึงแม้กระนั้นก็ดีก็ยังต้องอยู่ในกฎระเบียบของบ้านเมือง
ไม่ใช่อยากทำอะไรก็ทำไป บ้านนี้เมืองนี้มีขื่อมีแป
แต่อาชีพการรับราชการ หมายถึง ความรับผิดชอบอันไพศาลและภาระหน้าที่เพื่อบ้านเพื่อเมือง
ให้มีความร่มเย็นเป็นสุข เกียรติและศักดิ์ศรีของผู้เป็นข้าราชการมีที่มาจากแผ่นดินซึ่งมีบุญคุณใหญ่หลวง
นำพาชื่อเสียงเกียรติยศทั้งแก่ตนเอง ครอบครัว และประเทศชาติ ผู้ปฏิบัติดีปฏิบัติชอบ
ย่อมช่วยเสริมสร้างเกียรติคุณแก่ชาติบ้านเมืองไทยให้มีชื่อเสียง
เป็นที่กล่าวขานชมเชยจากนานาอารยประเทศ"

ที่มา : http://www.thaigov.go.th/news/contents/details/13538