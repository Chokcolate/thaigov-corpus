รัฐบาลไทย-ข่าวทำเนียบรัฐบาล-นายกรัฐมนตรีมอบเงินช่วยเหลือ จำนวน 5 ล้านบาท เพื่อแสดงความห่วงใยและน้ำใจของไทยต่อเหตุการณ์อุทกภัยในญี่ปุ่น

วันจันทร์ที่ 16 กรกฎาคม 2561
นายกรัฐมนตรีมอบเงินช่วยเหลือ จำนวน 5 ล้านบาท เพื่อแสดงความห่วงใยและน้ำใจของไทยต่อเหตุการณ์อุทกภัยในญี่ปุ่น
นายกรัฐมนตรีมอบเงินช่วยเหลือ จำนวน 5 ล้านบาท เพื่อแสดงความห่วงใยและน้ำใจของไทยต่อเหตุการณ์อุทกภัยในญี่ปุ่น
วันนี้ (จ 16 ก.ค.61) เวลา 09.00 น ณ ห้องสีม่วง ตึกไทยคู่ฟ้า ทำเนียบรัฐบาล พลเอก ประยุทธ์ จันทร์โอชา นายกรัฐมนตรี ได้มอบเงินช่วยเหลือ ให้แก่นายชิโระ ซะโดะชิมะ เอกอัครราชทูตญี่ปุ่นประจำประเทศไทย เป็นจำนวนเงิน 5 ล้านบาท (ประมาณ 16 ล้านเยน) เพื่อเป็นการแสดงความห่วงใยและน้ำใจของประเทศไทยต่อเหตุการณ์อุทกภัยในหลายเขตพื้นที่ภาคตะวันตกในครั้งนี้ โดยนายกรัฐมนตรีได้กล่าวในนามรัฐบาลและประชาชนไทย รู้สึกเสียใจต่อเหตุอุทกภัยและภาวะดินถล่มในหลายเขตพื้นที่ภาคตะวันตกของญี่ปุ่น จากเหตุฝนตกหนักตั้งแต่เมื่อวันที่ 5 กรกฎาคม ที่ผ่านมา ทำให้ผู้เสียชีวิต ผู้สูญหาย และต้องอพยพผู้คนจำนวนมาก นับว่าเป็นเหตุอุทกภัยที่รุนแรงในรอบ 30 ปี นายกรัฐมนตรีกล่าวขอเป็นกำลังใจและเชื่อว่าญีปุ่นจะสามารถกลับมาฟื้นฟูได้โดยเร็ว
ทั้งนี้ เอกอัครราชทูตญีปุ่น ประจำประเทศไทย ได้กล่าวแสดงความซาบซึ้งและกล่าวขอบคุณ โดยรับจะเร่งประสานในการส่งมอบเงินช่วยเหลือดังกล่าวนี้ ไปใช้อย่างเหมาะสมที่สุดเพื่อให้ผู้รับความเสียหายได้รับประโยชน์สูงสุด
***************

ที่มา : http://www.thaigov.go.th/news/contents/details/13879
