รัฐบาลไทย-ข่าวทำเนียบรัฐบาล-กระทรวงเกษตรฯ ร่วมสืบสานพระราชปณิธานอนุรักษ์พันธุกรรมพืช

วันศุกร์ที่ 22 มิถุนายน 2561
กระทรวงเกษตรฯ ร่วมสืบสานพระราชปณิธานอนุรักษ์พันธุกรรมพืช
กระทรวงเกษตรฯ ร่วมสืบสานพระราชปณิธานอนุรักษ์พันธุกรรมพืชรมช.วิวัฒน์ชวนคนกึ๊ดช้างสร้างต้นแบบชุมชนไร้อดอยาก
นายวิวัฒน์ศัลยกำธรรัฐมนตรีช่วยว่าการกระทรวงเกษตรฯกล่าวในโอกาสเข้าร่วมกิจกรรมโครงการอนุรักษ์พันธุกรรมพืชอันเรื่องมาจากพระราชดำริ สมเด็จพระเทพพระรัตนราชสุดาฯ สยามบรมราชกุมารี (อพ.สธ.) งานปลูกรักษาทรัพยากรท้องถิ่น : กิจกรรมแหล่งเรียนรู้แปลงปลูกรักษาพรรณไม้/ดอกไม้สำคัญและไม้หายาก ณ ต.กึ๊ดช้างอ.แม่แตง จ.เชียงใหม่ว่าการรักษาพันธุ์ไม้สำคัญไม้หายากนั้นเป็นงานที่สำคัญจำเป็นต้องเร่งปลูกฝังให้เด็กและเยาวชนมีจิตสำนึกในการอนุรักษ์พันธุกรรมทั้งพืชและสัตว์ตลอดจนวัฒนธรรมอันหลากหลายของมนุษย์องค์การบริหารส่วนตำบลกึ้ดช้างเป็นตัวอย่างการดำเนินงานด้วยความสามัคคีโดยชักชวนภาคส่วนต่างๆมาร่วมกันอนุรักษ์พันธุกรรมพืชโดยเฉพาะไม้ท้องถิ่นเพื่อรักษาไว้ซึ่งความหลากหลายทางพันธุกรรมซึ่งถือเป็นงานที่ในหลวงรัชกาลที่ 9 ทรงให้ความสำคัญถ้าประชาชนลุกขึ้นมาทำเรื่องนี้อย่างจริงจังเชื่อได้ว่าจะทำให้ประชาชนมีความสุข ประเทศมีความสุขไม่ได้เน้นก้าวหน้าอย่างมากแต่เน้นที่มีความสุขความเจริญเพราะถ้าก้าวหน้าอย่างมากจะถอยหลังเข้าคลองอย่างน่ากลัวอยากให้ประชาชนน้อมนำศาสตร์ของพระองค์ท่านมาช่วยกันอนุรักษ์ป่าดินน้ำป้องกันการชะล้างพังทลายของหน้าดินซึ่งทรัพยากรดินเป็นพื้นฐานทรัพยากรธรรมชาติที่สำคัญยิ่งไม่มีป่าก็ไม่มีดินเพราะอัตราการชะล้างพังทลายของหน้าดินจะเพิ่มสูงขึ้นหากไม่มีต้นไม้ปกคลุมจนเพาะปลูกไม่ได้แต่ถ้าทุกคนร่วมกันป้องกันการชะล้างพังทลายหน้าดินด้วยการปลูกต้นไม้ที่หลากหลายเหมือนที่โครงการนี้ทำจะช่วย         ป้องกันการชะล้างพังทลายของหน้าดินได้และจะเป็นพื้นที่ความมั่นคงของอาหารได้จริง
ปัจจุบันอัตราการชะล้างพังทลายหน้าดินคิดเป็นความสูญเสียทางเศรษฐกิจสูงถึง 2.3 ล้านล้านบาทในขณะที่รัฐบาลเก็บภาษีได้ประมาณ 2.7 ล้านล้านบาทต่อปีและอัตราการชะล้างจะยิ่งสูงขึ้นเมื่อพื้นที่สูงชันไม่มีสิ่งปกคลุมส่งผลให้ประเทศต้องเสียงบประมาณในการขุดลอกเขื่อนลอกคลองอีกหลายร้อยล้านบาทขณะเดียวกันก็ส่งผลให้ต้นทุนของเกษตรกรเพิ่มขึ้นเมื่อความอุดมสมบูรณ์ของดินหมดไปก็จะเริ่มวงจรของหนี้สินและการรุกป่าเพราะ​เมื่อขาดทุนก็รุกภูเขาเพิ่มขึ้นไปอีกกลายเป็นปัญหาใหญ่เขาหัวโล้นนับล้านๆไร่
“เราต้องร่วมกันตอบโจทย์การพัฒนาที่ยั่งยืนคือจะต้องไม่มีคนอดอยากหิวโหยจึงหวังว่าอบต.กึ้ดช้างและเครือข่ายจะเป็นตัวอย่างการสร้างสังคมใหม่โดยไม่ทิ้งใครไว้ข้างหลังไม่ทิ้งคนแก่เด็กหรือคนพิการให้หิวโหยเป้าหมายการพัฒนาที่ยั่งยืนซึ่งเป็นเป้าหมายของโลกจึงเป็นเป้าหมายของเราด้วยเพื่อถวายแด่พระบาทสมเด็จพระเทพรัตน์ราชสุดาสยามบรมราชกุมารีในฐานะทูตพิเศษ (Special Ambassador) ของสหประชาชาติด้าน Zero Hunger (การขจัดความหิวโหย)” นายวิวัฒน์​ กล่าว
กลุ่มโฆษกและวิเคราะห์ข่าว กองเกษตรสารนิเทศ
สำนักงานปลัดกระทรวงเกษตรและสหกรณ์
โทร 02-2810859 แฟกซ์ 02-2822871
moacnews@gmail.com
www.moac.go.th
www.facebook.com/kasetthai

ที่มา : http://www.thaigov.go.th/news/contents/details/13281
