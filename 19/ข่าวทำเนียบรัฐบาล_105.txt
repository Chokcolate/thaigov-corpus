รัฐบาลไทย-ข่าวทำเนียบรัฐบาล-นายกฯ แสดงความเสียใจต่อผู้สูญเสียและครอบครัว 3 เหตุการณ์ สั่งกองทัพดูแลปูนบำเหน็จกำลังพลอย่างดีที่สุด กำชับผู้ปฏิบัติงานระมัดระมัดความปลอดภัย เชื่อคนไทยสดุดีเกียรติคุณตลอดไป

วันศุกร์ที่ 6 กรกฎาคม 2561
นายกฯ แสดงความเสียใจต่อผู้สูญเสียและครอบครัว 3 เหตุการณ์ สั่งกองทัพดูแลปูนบำเหน็จกำลังพลอย่างดีที่สุด กำชับผู้ปฏิบัติงานระมัดระมัดความปลอดภัย เชื่อคนไทยสดุดีเกียรติคุณตลอดไป
พลเอกประยุทธ์ จันทร์โอชา นายกรัฐมนตรี แสดงความเสียใจต่อผู้สูญเสียและครอบครัว 3 เหตุการณ์ สั่งกองทัพดูแลปูนบำเหน็จกำลังพลอย่างดีที่สุด พร้อมกำชับผู้ปฏิบัติงานระมัดระมัดความปลอดภัย เชื่อคนไทยสดุดีเกียรติคุณตลอดไป
วันนี้ (6 ก.ค.61) พลเอก ประยุทธ์ จันทร์โอชา นายกรัฐมนตรี แสดงความเสียใจอย่างสุดซึ้งกับกำลังพลและครอบครัวของหน่วยซีล 1 นาย ที่เสียชีวิตในระหว่างทำหน้าที่ลำเลียงขวดอากาศในถ้ำหลวง จ.เชียงราย รวมทั้งกำลังพลและครอบครัวของนายทหาร 3 นาย ที่เสียชีวิตจากอุบัติเหตุเครื่องบินตรวจการณ์ U-17 กองกำลังนเรศวร ตกกลางป่าในพื้นที่ จ.แม่ฮ่องสอน ขณะบินลาดตระเวนทางอากาศ โดยได้สั่งการให้กองทัพดูแลเยียวยาครอบครัวของผู้สูญเสียอย่างที่ดีสุด และจัดพิธีศพให้อย่างสมเกียรติ พร้อมกับปูนบำเหน็จตามระเบียบทางราชการ ส่วนผู้บาดเจ็บขอให้ดูแลเป็นอย่างดีด้วย”
“นายกฯ เน้นย้ำว่า ภารกิจทางทหารนั้นมีความเสี่ยงตลอดเวลา แต่เชื่อว่ากำลังพลทุกคนเต็มใจที่จะปฏิบัติหน้าที่ของตนเองเพื่อประชาชนและประเทศชาติ จึงอยากให้ครอบครัวของผู้สูญเสียจงภูมิใจในหน้าที่และความเสียสละของกำลังพลทุกคน โดยคนไทยทั้งประเทศจะยกย่องสดุดีในเกียรติคุณนี้ตลอดไป พร้อมทั้งได้กำชับให้ผู้ที่กำลังปฏิบัติหน้าที่อยู่ระมัดระวังและดูแลตนเองให้ปลอดภัยด้วย”
นอกจากนี้ นายกรัฐมนตรียังกล่าวถึงอุบัติเหตุเรือนักท่องเที่ยวล่มกลางทะเลภูเก็ตด้วยว่า ขอแสดงความเสียใจกับนักท่องเที่ยวที่เสียชีวิต พร้อมทั้งกำชับให้จังหวัดภูเก็ตประสานงานช่วยเหลือและอำนวยความสะดวกให้แก่นักท่องเที่ยวทั้งการรักษาพยาบาลผู้ที่บาดเจ็บและการจ่ายเงินประกันชดเชยอย่างเหมาะสม ตลอดจนติดตามค้นหาผู้สูญหายโดยเร็วที่สุด
--------------------------
สำนักโฆษก

ที่มา : http://www.thaigov.go.th/news/contents/details/13633
