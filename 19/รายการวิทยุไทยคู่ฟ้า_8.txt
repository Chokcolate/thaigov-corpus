รัฐบาลไทย-ข่าวทำเนียบรัฐบาล-ความคืบหน้าในการบริหารจัดการน้ำ

วันพุธที่ 13 มิถุนายน 2561
ความคืบหน้าในการบริหารจัดการน้ำ
โดยล่าสุดได้ติดตั้งระบบประปาหมู่บ้านทั่วประเทศ 7,490 หมู่บ้าน คิดเป็นร้อยละ 97 ของหมู่บ้านเป้าหมาย
วันที่ 13 มิ.ย. 2561
ความคืบหน้าในการบริหารจัดการน้ำ
ต่อจากนี้ไป ขอเชิญรับฟังไทยคู่ฟ้า ครับ
รัฐบาลมุ่งมั่นบริหารจัดการทรัพยากรน้ำเพื่อแก้ปัญหาน้ำท่วมน้ำแล้งซ้ำซากและเพิ่มคุณภาพชีวิตของประชาชน โดยล่าสุดได้ติดตั้งระบบประปาหมู่บ้านทั่วประเทศ 7,490 หมู่บ้าน คิดเป็นร้อยละ 97 ของหมู่บ้านเป้าหมาย พัฒนาแหล่งน้ำทั้งในและนอกระบบชลประทานสำหรับภาคการเกษตรและอุตสาหกรรม ครอบคลุมพื้นที่กว่า 2 ล้านไร่ ประชาชนได้รับประโยชน์ 3 ล้านครัวเรือน ฟื้นฟูป่าต้นน้ำที่เสื่อมโทรมและป้องกันการพังทลายหน้าดินกว่า 3 แสนไร่ และออกกฎหมายเพื่อดูแลอย่างยั่งยืน นอกจากนี้ ยังได้จัดตั้งสำนักงานทรัพยากรน้ำแห่งชาติเพื่อบูรณาการการบริหารทรัพยากรน้ำทั้งระบบให้มีประสิทธิภาพสูงสุด ลดความเสียหายที่จะเกิดขึ้นในระยะยาว และคนไทยได้ใช้ประโยชน์จากน้ำอย่างคุ้มค่า
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/13018
