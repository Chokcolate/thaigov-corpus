รัฐบาลไทย-ข่าวทำเนียบรัฐบาล-นายกรัฐมนตรีขอบคุณความร่วมมือของทุกภาคส่วน ที่ช่วยกันแก้ไขปัญหาช่วงที่ผ่านมา

วันอังคารที่ 17 กรกฎาคม 2561
นายกรัฐมนตรีขอบคุณความร่วมมือของทุกภาคส่วน ที่ช่วยกันแก้ไขปัญหาช่วงที่ผ่านมา
นายกรัฐมนตรีขอบคุณความร่วมมือของทุกภาคส่วน ที่ช่วยกันแก้ไขปัญหาช่วงที่ผ่านมา
วันนี้ (17 กรกฎาคม 2561) เวลา 14.00 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีถึงการแก้ไขปัญหาในช่วงที่ผ่านมาไม่ว่าจะเป็นกรณีการช่วยเหลือทีมหมูป่าอะคาเดมี หรือเหตุการณ์เรือล่มที่จังหวัดภูเก็ตว่า ขอขอบคุณทุกความร่วมมือที่ช่วยกันทำให้ผ่านพ้นไปได้ด้วยดี พร้อมกล่าวแสดงความเสียใจกับเหตุการณ์ที่เกิดขึ้น และไม่ต้องการให้โทษว่าเป็นความผิดของใคร ซึ่งเหตุการณ์ที่ผ่านมาเป็นทั้งวิกฤตและโอกาส ต้องกลับมาทบทวนทั้งหมด ซึ่งรัฐบาลต้องแก้ไขปัญหาในภาพรวม และขอความร่วมมือผู้ประกอบการปฏิบัติตามกฎระเบียบอย่างเคร่งครัด ส่วนกรณีเจ้าหน้าที่ที่ปล่อยปะละเลย ต้องถูกลงโทษตามระเบียบ ทั้งนี้ต้องช่วยกันขยายในเรื่องที่ดี ๆ ส่วนเรื่องที่ไม่ดีต้องปรับปรุงแก้ไข และไม่ให้เกิดเหตุการณ์ขึ้นอีก ทุกฝ่ายต้องร่วมมือช่วยกันเพื่อการแก้ไขปัญหาอย่างยั่งยืน
---------------------------------------------------------------

ที่มา : http://www.thaigov.go.th/news/contents/details/13911
