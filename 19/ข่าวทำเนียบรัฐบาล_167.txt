รัฐบาลไทย-ข่าวทำเนียบรัฐบาล-รองนรม. พล.อ.ประวิตรฯ เป็นประธานการประชุมคณะกรรมการการกีฬาแห่งประเทศไทย ครั้งที่ 6/2561

วันพฤหัสบดีที่ 19 กรกฎาคม 2561
รองนรม. พล.อ.ประวิตรฯ เป็นประธานการประชุมคณะกรรมการการกีฬาแห่งประเทศไทย ครั้งที่ 6/2561
โดยที่ประชุมได้มีมติเห็นชอบในหลักการร่างตัวชี้วัดในบันทึกข้อตกลงประเมินผลการดำเนินงานรัฐวิสาหกิจ ประจำปีบัญชี 2562 ของการกีฬาแห่งประเทศไทย พร้อมนำเสนอคณะกรรมการนโยบายรัฐวิสาหกิจ (คนร.) พิจารณา
วันนี้ (19 ก.ค. 61) เวลา 10.00 น. ณ ห้องประชุม 301 ตึกบัญชาการ 1 ทำเนียบรัฐบาล  พลเอก ประวิตร วงษ์สุวรรณ รองนายกรัฐมนตรี เป็นประธานการประชุมคณะกรรมการการกีฬา  แห่งประเทศไทย ครั้งที่ 6/2561 ซึ่งสรุปสาระสำคัญดังนี้
ที่ประชุมได้พิจารณาและมีมติเห็นชอบในหลักการร่างตัวชี้วัดในบันทึกข้อตกลงประเมินผลการดำเนินงานรัฐวิสาหกิจ ประจำปีบัญชี 2562 ของการกีฬาแห่งประเทศไทย ตามหลักเกณฑ์ของคณะกรรมการนโยบายรัฐวิสาหกิจ (คนร.) ในส่วนของการดำเนินงานตามนโยบาย ผลการดำเนินงานของรัฐวิสาหกิจและการบริหารจัดการองค์กร ทั้งนี้ การกีฬาแห่งประเทศไทย มีความพร้อมนำร่างตัวชี้วัดฯ เสนอต่อ คนร. ได้ ภายในวันที่ 31 กรกฎาคม 2561 ตามที่กำหนดไว้
………………………………………………………
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/13962
