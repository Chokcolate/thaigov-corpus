รัฐบาลไทย-ข่าวทำเนียบรัฐบาล-ทส.เปิดมูลนิธิผู้พิทักษ์ป่า และศูนย์สายด่วนผู้พิทักษ์ป่า 1362 รับแจ้งเหตุด่วนหรือสถานการณ์การกระทำผิดด้านทรัพยากรป่าไม้ สัตว์ป่า และทรัพยากรทางทะเลและชายฝั่ง


วันพฤหัสบดีที่ 28 มิถุนายน 2561
331
ทส.เปิดมูลนิธิผู้พิทักษ์ป่า และศูนย์สายด่วนผู้พิทักษ์ป่า 1362 รับแจ้งเหตุด่วนหรือสถานการณ์การกระทำผิดด้านทรัพยากรป่าไม้ สัตว์ป่า และทรัพยากรทางทะเลและชายฝั่ง
ทส.เปิดมูลนิธิผู้พิทักษ์ป่า และศูนย์สายด่วนผู้พิทักษ์ป่า 1362 รับแจ้งเหตุด่วนหรือสถานการณ์การกระทำผิดด้านทรัพยากรป่าไม้ สัตว์ป่า และทรัพยากรทางทะเลและชายฝั่ง
ทส.เปิดมูลนิธิผู้พิทักษ์ป่า และศูนย์สายด่วนผู้พิทักษ์ป่า 1362 รับแจ้งเหตุด่วนหรือสถานการณ์การกระทำผิดด้านทรัพยากรป่าไม้ สัตว์ป่า และทรัพยากรทางทะเลและชายฝั่ง
กระทรวงทรัพยากรธรรมชาติและสิ่งแวดล้อม บูรณาการ 3 หน่วยงาน ได้แก่ กรมอุทยานแห่งชาติ สัตว์ป่า และพันธุ์พืช กรมป่าไม้ และกรมทรัพยากรทางทะเลและชายฝั่ง เปิดมูลนิธิผู้พิทักษ์ป่าและศูนย์สายด่วนผู้พิทักษ์ป่า 1362 เพื่อสงเคราะห์ ช่วยเหลือ หน่วยงานและเจ้าหน้าที่ รวมทั้งครอบครัวของผู้ปฏิบัติงานพิทักษ์ป่า รวมถึงบุคคล องค์กร กลุ่ม ชมรม สมาคมและอื่น ๆ ที่มีส่วนร่วมในการอนุรักษ์ทรัพยากรธรรมชาติและสิ่งแวดล้อม ให้มีสวัสดิภาพและคุณภาพในการปฏิบัติงานและดำรงชีวิตอย่างเหมาะสม อีกทั้งเพื่ออำนวยความสะดวก ให้ประชาชนได้แจ้งเหตุเกี่ยวกับทรัพยากรธรรมชาติและสิ่งแวดล้อม ผ่านช่องทางการสื่อสาร แจ้งเบาะแส ร้องเรียน ร้องทุกข์ ได้ตรงช่องทางและสะดวกรวดเร็ว ส่งเสริมให้ประชาชนมีส่วนร่วมในการแก้ไขสถานการณ์การกระทำผิดกฎหมายป่าไม้ในประเทศไทย โดยสายด่วนผู้พิทักษ์ป่า 1362 เปิดรับแจ้งเหตุจากประชาชนตลอด 24 ชั่วโมง
ทั้งนี้ ในพิธีเปิดมูลนิธิผู้พิทักษ์ป่า และศูนย์สายด่วนผู้พิทักษ์ป่า ในวันนี้ (28 มิถุนายน 2561) พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม ให้เกียรติเป็นประธานในพิธี ณ อาคารศูนย์วิจัยและฝึกอบรม (กริต สามะพุทธิ) กรมอุทยานแห่งชาติ สัตว์ป่า และพันธุ์พืช อีกทั้งเยี่ยมชมห้องปฏิบัติการศูนย์สายด่วน 1362 ณ อาคารปลอดประสพ กรมอุทยานแห่งชาติ สัตว์ป่า และพันธุ์พืช
อนึ่ง มูลนิธิผู้พิทักษ์ป่า สำนักงานตั้งอยู่ที่ ชั้น 2 อาคารศูนย์วิจัยและฝึกอบรม กรมอุทยานแห่งชาติ สัตว์ป่า และพันธุ์พืช  ส่วนศูนย์สายด่วนผู้พิทักษ์ป่า 1362 สำนักงานตั้งอยู่ ชั้น 2 อาคารปลอดประสพ กรมอุทยานแห่งชาติ สัตว์ป่า และพันธุ์พืช

ที่มา : http://www.thaigov.go.th/news/contents/details/13418