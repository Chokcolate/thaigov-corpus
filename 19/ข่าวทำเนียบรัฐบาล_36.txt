รัฐบาลไทย-ข่าวทำเนียบรัฐบาล-นายกรัฐมนตรีแถลงต่อสื่อมวลชนเกี่ยวกับการเดินทางเยือนสหราชอาณาจักรและสาธารณรัฐฝรั่งเศส

วันอังคารที่ 19 มิถุนายน 2561
นายกรัฐมนตรีแถลงต่อสื่อมวลชนเกี่ยวกับการเดินทางเยือนสหราชอาณาจักรและสาธารณรัฐฝรั่งเศส
นายกรัฐมนตรีแถลงต่อสื่อมวลชนเกี่ยวกับการเดินทางเยือนสหราชอาณาจักรและสาธารณรัฐฝรั่งเศส
วันนี้ (19 มิถุนายน 2561) เวลา 14.00 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรี แถลงข่าวต่อสื่อมวลชนภายหลังการประชุมคณะรัฐมนตรี เกี่ยวกับการเดินทางเยือนสหราชอาณาจักรและสาธารณรัฐฝรั่งเศส ระหว่างวันที่ 20-26 มิถุนายน 2561 ว่า ในการเดินทางเยือนในครั้งนี้จะมีการเจรจาประเด็นด้านการพัฒนาเศรษฐกิจ การค้า และการลงทุนระหว่างกัน โดยเฉพาะการส่งเสริมการลงทุนในโครงการพัฒนาระเบียงเศรษฐกิจพิเศษภาคตะวันออก (EEC) โดยการเดินทางเยือนครั้งนี้นับว่าเป็นครั้งแรกหลังจากที่ประชุมคณะมนตรีแห่งสหภาพยุโรปด้านการต่างประเทศได้ออกข้อมติให้ฟื้นฟูความสัมพันธ์ทางการเมืองในทุกระดับกับประเทศไทย ทั้งนี้ นายกรัฐมนตรียังกล่าวถึงกรณีหากมีการชุมนุมเคลื่อนไหวในระหว่างการเดินทางเยือน ว่า ไม่มีความกังวลแต่อย่างใด เนื่องจากในแต่ละประเทศจะมีกฎหมายและมาตรการในการควบคุมดูแลความสงบเรียบร้อย

ที่มา : http://www.thaigov.go.th/news/contents/details/13177
