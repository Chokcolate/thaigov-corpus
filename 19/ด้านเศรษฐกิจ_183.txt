รัฐบาลไทย-ข่าวทำเนียบรัฐบาล-รัฐมนตรีช่วย ก.อุตฯ เยี่ยมชมโรงงานผลิตเอทานอล จ.ฉะเชิงเทรา


วันจันทร์ที่ 9 กรกฎาคม 2561
106
พิมพ์
รัฐมนตรีช่วย ก.อุตฯ เยี่ยมชมโรงงานผลิตเอทานอล จ.ฉะเชิงเทรา
รัฐมนตรีช่วย ก.อุตฯ เยี่ยมชมโรงงานผลิตเอทานอล จ.ฉะเชิงเทรา
จ.ฉะเชิงเทรา : วันนี้ (9 กรกฎาคม 2561) นายสมชาย หาญหิรัญ รัฐมนตรีช่วยว่าการกระทรวงอุตสาหกรรม พร้อมด้วย นายวันชัย พนมชัย รองเลขาธิการสำนักงานมาตรฐานผลิตภัณฑ์อุตสาหกรรม นายวีรกิตต์ รันทกิจธนวัชร์ อุตสาหกรรมจังหวัดฉะเชิงเทรา และคณะ เข้าเยี่ยมชมบริษัท อิมเพราเอทานอล จำกัด ซึ่งเป็นโรงงานผลิตเอทานอล  เพื่อใช้เป็นเชื้อเพลิง โดยสามารถผลิตเอทานอลจากมันสำปะหลังได้ 200,000 ลิตรต่อวัน และทางบริษัทยังนำกากจากการผลิตเอทานอลมาทำเป็นปุ๋ยชีวภาพเพื่อแจกจ่าย
ให้แก่เกษตรกรที่ปลูกมันสำปะหลังและรับซื้อมันสำปะหลังจากเกษตรกรโดยตรง เพื่อเป็นการช่วยเหลือเกษตรไม่ให้โดนกดราคา อีกทั้งทางบริษัทฯยังมีแผนขยายการผลิตเป็น 500,000 ลิตรต่อวัน เพื่อตอบสนองนโยบายรัฐบาลที่มีเป้าหมายให้หันมาใช้เอทานอลในประเทศกันมากขึ้นอีกด้วย

ที่มา : http://www.thaigov.go.th/news/contents/details/13718