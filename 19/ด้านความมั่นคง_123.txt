รัฐบาลไทย-ข่าวทำเนียบรัฐบาล-แรงงานจับมือกระทรวงจัดการเหตุฉุกเฉินประเทศจีน ยกระดับมาตรฐานความปลอดภัย

วันพุธที่ 18 กรกฎาคม 2561
แรงงานจับมือกระทรวงจัดการเหตุฉุกเฉินประเทศจีน ยกระดับมาตรฐานความปลอดภัย
​กรมสวัสดิการและคุ้มครองแรงงาน จับมือกระทรวงจัดการเหตุฉุกเฉิน สาธารณรัฐประชาชนจีน แลกเปลี่ยนข้อมูลและประสบการณ์ มุ่งยกระดับการดำเนินงานด้านความปลอดภัย
นายอนันต์ชัย อุทัยพัฒนาชีพ อธิบดีกรมสวัสดิการและคุ้มครองแรงงาน (กสร.) เปิดเผยว่าเมื่อเร็ว ๆนี้
ได้ร่วมหารือกับ Miss Gejin Zhao อธิบดีกรมนโยบายและข้อกำหนด กระทรวงการจัดการเหตุฉุกเฉิน
สาธารณรัฐประชาชนจีนและคณะฯ ในโอกาสที่เดินทางมาศึกษาเรียนรู้เกี่ยวกับสถานการณ์การดำเนินงาน
ด้านความปลอดภัยฯ ในประเทศไทย จากการหารือร่วมกันทั้งสองฝ่ายจะมีการแลกเปลี่ยนข้อมูล และประสบการณ์การดำเนินการด้านความปลอดภัย เพื่อนำไปใช้ในการป้องกันและแก้ไขอุบัติเหตุและโรคจากการทำงาน รวมถึงความร่วมมือในการพัฒนานโยบาย และยุทธศาสตร์ด้านความปลอดภัยในการทำงาน
อธิบดีกสร. กล่าวเพิ่มเติมว่า ความร่วมมือดังกล่าวจะส่งผลดีต่อการพัฒนาดำเนินงานด้านความปลอดภัยในการทำงานของประเทศไทย ทั้งในด้านวิชาการตลอดจนกลไกในการกำกับดูแล บังคับใช้กฎหมายให้มีประสิทธิภาพมากยิ่งขึ้น ซึ่งในปีนี้ทางรัฐบาลจีนได้จัดสรรทุนให้กับเจ้าหน้าที่ของกสร. เพื่อเข้าร่วมประชุมเชิงปฏิบัติการด้านความปลอดภัย ณ เมืองหางโจว สาธารณรัฐประชาชนจีนด้วย

ที่มา : http://www.thaigov.go.th/news/contents/details/13926
