รัฐบาลไทย-ข่าวทำเนียบรัฐบาล-"ยุติธรรม" ประชุมคณะกรรมการกองทุนยุติธรรม


วันอังคารที่ 26 มิถุนายน 2561
190
"ยุติธรรม" ประชุมคณะกรรมการกองทุนยุติธรรม
พลอากาศเอก ประจิน จั่นตอง รองนายกรัฐมนตรี และรัฐมนตรีว่าการกระทรวงยุติธรรม เป็นประธานการประชุมคณะกรรมการกองทุนยุติธรรม ครั้งที่ ๔/๒๕๖๑
ในวันอังคารที่ ๒๖ มิถุนายน ๒๕๖๑ เวลา ๑๐.๐๐ น.
ณ ห้องประชุมกระทรวงยุติธรรม ๑ ชั้น ๙ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
พลอากาศเอก ประจิน จั่นตอง รองนายกรัฐมนตรี และรัฐมนตรีว่าการกระทรวงยุติธรรม
เป็นประธานการประชุมคณะกรรมการกองทุนยุติธรรม ครั้งที่ ๔/๒๕๖๑
เพื่อติดตามผลการปฏิบัติงานตามภารกิจของกองทุนยุติธรรม
ด้านสถานะทางการเงิน การช่วยเหลือและสถิติการช่วยเหลือทางกฎหมายแก่ประชาชน
ผลการปฏิบัติงานด้านการบริหารของกองทุนยุติธรรม และผลการช่วยเหลือเยียวยาแก่ผู้เสียหายและจำเลยในคดีอาญา
ของสำนักงานช่วยเหลือทางการเงินแก่ผู้เสียหายและจำเลยในคดีอาญา กรมคุ้มครองสิทธิและเสรีภาพ
นอกจากนี้ ที่ประชุมได้พิจารณาในประเด็นสำคัญ ได้แก่
เห็นชอบร่างคำสั่งแต่งตั้งคณะอนุกรรมการหรือคณะทำงาน
เพื่อทำหน้าที่ด้านตัวชี้วัดการประเมินผลการดำเนินงานทุนหมุนเวียน
การให้ข้อคิดเห็นและข้อเสนอแนะเรื่องการปรับประมาณการค่าใช้จ่ายในการดำเนินงานของกองทุนยุติธรรม
ประจำปี พ.ศ.๒๕๖๑ การจัดทำแผนปรับปรุงและพัฒนาประสิทธิภาพการดำเนินงานทุนหมุนเวียน
และการพิจารณาคู่มือการประเมินผลการควบคุมภายใน สำนักงานกองทุนยุติธรรม เป็นต้น
โดยมี ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
ผู้แทนจากหน่วยงานในสังกัดกระทรวงยุติธรรม และหน่วยงานที่เกี่ยวข้อง เข้าร่วมประชุม

ที่มา : http://www.thaigov.go.th/news/contents/details/13356