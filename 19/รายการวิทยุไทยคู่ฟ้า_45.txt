รัฐบาลไทย-ข่าวทำเนียบรัฐบาล-รัฐบาลเชื่อมโยงการผลิตข้าว กข43 และผลิตภัณฑ์น้ำนมข้าว

วันศุกร์ที่ 20 กรกฎาคม 2561
รัฐบาลเชื่อมโยงการผลิตข้าว กข43 และผลิตภัณฑ์น้ำนมข้าว
สหกรณ์การเกษตรและกลุ่มวิสาหกิจจะรับซื้อข้าว กข43 จากเกษตรกรภายใต้ระบบนาแปลงใหญ่ในราคานำตลาด 10,000 ตัน และแปรรูปเป็นผลิตภัณฑ์น้ำนมข้าว
ศุกร์ที่ 20 ก.ค.61
รัฐบาลเชื่อมโยงการผลิตข้าว กข43 และผลิตภัณฑ์น้ำนมข้าว
ต่อจากนี้ไป ขอเชิญรับฟังไทยคู่ฟ้าครับ
รัฐบาลเชื่อมโยงการผลิตข้าว กข43 และผลิตภัณฑ์น้ำนมข้าว โดยสหกรณ์การเกษตรและกลุ่มวิสาหกิจจะรับซื้อข้าว กข43 จากเกษตรกรภายใต้ระบบนาแปลงใหญ่ในราคานำตลาด 10,000 ตัน และแปรรูปเป็นผลิตภัณฑ์น้ำนมข้าว พร้อมทั้งจะร่วมกับองค์การอาหารและยาเผยแพร่ฉลากผลิตภัณฑ์ข้าว กข43 เพื่อป้องกันปัญหาการแอบอ้างสรรพคุณข้าว กข43 ที่เกินจริง จัดกิจกรรมบอกรักแม่ด้วยกระเช้าผลิตภัณฑ์น้ำนมข้าวและรณรงค์บริโภคน้ำนมข้าวในช่วงเทศกาลกินเจในห้างสรรพสินค้า จัดงานเดิน-วิ่งเพื่อสุขภาพรณรงค์ให้ประชาชนเลือกซื้อสินค้าเกษตรที่มีประโยชน์และคุณภาพ โดยเฉพาะคุณประโยชน์ของข้าว กข43 และผลิตภัณฑ์น้ำนมข้าว ทั้งนี้ รัฐบาลมุ่งหวังให้ประชาชนมีสุขภาพดี และช่วยสร้างมูลค่าเพิ่มให้แก่ข้าวไทยอีกด้วย
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/13990
