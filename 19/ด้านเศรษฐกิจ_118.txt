รัฐบาลไทย-ข่าวทำเนียบรัฐบาล-ศาลปกครองกลางตัดสินให้สำนักงานสลากฯ จ่าย LGT น้อยกว่าที่ยื่นฟ้องหลายพันล้าน


วันเสาร์ที่ 30 มิถุนายน 2561
188
พิมพ์
ศาลปกครองกลางตัดสินให้สำนักงานสลากฯ จ่าย LGT น้อยกว่าที่ยื่นฟ้องหลายพันล้าน
กรณีที่บริษัท ล็อกซ์เลย์ จีเทค เทคโนโลยี จำกัด ยื่นฟ้องสำนักงานสลากกินแบ่งรัฐบาล เมื่อวันที่ 7 เมษายน 2554 ข้อหาผิดสัญญา เรียกค่าเสียหาย โดยขอให้ศาลปกครองกลางชดใช้ค่าเสียหายจำนวน 3,167,387,768 บาท พร้อมดอกเบี้ยร้อยละ 7.5 ต่อปี
วันนี้ (28 มิถุนายน 2561) เวลา 17.00 น. ที่สำนักงานสลากกินแบ่งรัฐบาล นางตุ้มทอง มุสิกรัตน์ รองผู้อำนวยการรักษาการในตำแหน่งผู้อำนวยการ เปิดเผยต่อผู้สื่อข่าว กรณีที่บริษัท ล็อกซ์เลย์ จีเทค เทคโนโลยี จำกัด ยื่นฟ้องสำนักงานสลากกินแบ่งรัฐบาล เมื่อวันที่ 7 เมษายน 2554 ข้อหาผิดสัญญา เรียกค่าเสียหาย โดยขอให้ศาลปกครองกลางชดใช้ค่าเสียหายจำนวน 3,167,387,768 บาท พร้อมดอกเบี้ยร้อยละ 7.5 ต่อปี รวมเป็นเงินทั้งสิ้น 6,204,627,642 บาท ต่อมา คณะกรรมการสลากกินแบ่งรัฐบาลชุดปัจจุบัน และสำนักงานสลากกินแบ่งรัฐบาล ได้นำเหตุผลและข้อเท็จจริงที่เกี่ยวข้องเข้าชี้แจงต่อศาลปกครองกลาง เพื่อปกป้องและรักษาผลประโยชน์ของหน่วยงานภาครัฐและเพื่อประโยชน์สูงสุดของประชาชน แม้ว่าเหตุการณ์ดังกล่าว จะไม่ได้เกิดขึ้นในห้วงของคณะกรรมการสลากกินแบ่งฯ ชุดปัจจุบันก็ตาม จนกระทั่ง ศาลปกครองกลาง ได้มีคำพิพากษา ให้สำนักงานสลากฯ ชำระค่าเสียหายให้กับบริษัท ล็อกซ์เลย์ฯ จำนวนเงิน 945,649,656 บาท พร้อมดอกเบี้ยในอัตราร้อยละ 7.5 ต่อปี ของต้นเงิน รวมเป็นเงินทั้งสิ้น 1,442,115,725 บาท ซึ่งน้อยกว่าค่าเสียหายที่ทางบริษัทฯได้ยื่นฟ้องให้สำนักงานฯ ชดใช้
รองผู้อำนวยการ รักษาการในตำแหน่งผู้อำนวยการสำนักงานสลากกินแบ่งรัฐบาล กล่าวต่อไปอีกว่า ในเบื้องต้น สำนักงานฯ รับทราบและขอขอบคุณคณะตุลาการศาลปกครองที่ได้พิพากษาในครั้งนี้ อย่างไรก็ตาม ยังคงมีบางประเด็น ซึ่งสำนักงานฯ จะอุทธรณ์ต่อศาลปกครองสูงสุดตามขั้นตอนทางกฎหมายต่อไป
ทั้งนี้ สัญญาจ้างบริการระบบเกมสลาก จัดทำขึ้นเมื่อวันที่ 29 กรกฎาคม 2548 ในสมัยรัฐบาลนายก ทักษิณ ต่อมา บริษัท ล็อกซ์เลย์ จีเทค เทคโนโลยี จำกัด ได้ยื่นฟ้องต่อศาลปกครองกลาง เมื่อวันที่ 7 เมษายน 2554 และศาลปกครองกลางได้มีคำพิพากษาดังกล่าว

ที่มา : http://www.thaigov.go.th/news/contents/details/13485