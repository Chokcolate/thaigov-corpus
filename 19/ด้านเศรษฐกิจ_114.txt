รัฐบาลไทย-ข่าวทำเนียบรัฐบาล-ก.อุตฯจับมือ สภาอุตสาหกรรม ตั้งคณะกรรมการอำนวยการขับเคลื่อนเศรษฐกิจภาคอุตสาหกรรม


วันศุกร์ที่ 29 มิถุนายน 2561
183
พิมพ์
ก.อุตฯจับมือ สภาอุตสาหกรรม ตั้งคณะกรรมการอำนวยการขับเคลื่อนเศรษฐกิจภาคอุตสาหกรรม
ก.อุตฯจับมือ สภาอุตสาหกรรม ตั้งคณะกรรมการอำนวยการขับเคลื่อนเศรษฐกิจภาคอุตสาหกรรม
วันนี้ (29 มิถุนายน  2561) นายพสุ โลหารชุน ปลัดกระทรวงอุตสาหกรรม เป็นประธานในการประชุมคณะกรรมการอำนวยการขับเคลื่อนเศรษฐกิจภาคอุตสาหกรรม ร่วมด้วย นายกอบชัย สังสิทธิสวัสดิ์ อธิบดีกรมส่งเสริมอุตสาหกรรม นายณัฐพล รังสิตพล ผู้อำนวยการสำนักงานเศรษฐกิจอุตสาหกรรม และนายสุพันธุ์ มงคลสุธี ประธานสภาอุตสาหกรรมแห่งประเทศไทย เข้าร่วมหารือการดำเนินงานของคณะทำงานขับเคลื่อนเศรษฐกิจภาคอุตสาหกรรมของกระทรวงอุตสาหกรรม เพื่อขับเคลื่อนเศรษฐกิจภาคอุตสาหกรรมให้เป็นรูปธรรมภายใต้ความร่วมมือและการมีส่วนร่วมระหว่างหน่วยงานภาครัฐและภาคเอกชน ณ ห้องประชุม อก.1 ชั้น 2 อาคารสำนักงานปลัดกระทรวงอุตสาหกรรม
การดำเนินการของคณะทำงานขับเคลื่อนเศรษฐกิจภาคอุตสาหกรรม จำนวน 5 คณะ ภายใต้คณะกรรมการอำนวยการฯ ประกอบด้วย 1)คณะทำงานพัฒนาอุตสาหกรรมใหม่ (Industry 4.0 และ S-curve) 2)คณะทำงานเพื่อการส่งเสริมและพัฒนาผู้ประกอบการเอสเอ็มอี 3)คณะทำงานการพัฒนาอุตสาหกรรมอย่างยั่งยืน 4)คณะทำงานพัฒนาอุตสาหกรรมเชิงพื้นที่ 5)คณะทำงานแก้ไขปัญหาอุปสรรคในการประกอบการอุตสาหกรรม

ที่มา : http://www.thaigov.go.th/news/contents/details/13471