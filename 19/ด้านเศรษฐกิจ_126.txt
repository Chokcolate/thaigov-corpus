รัฐบาลไทย-ข่าวทำเนียบรัฐบาล-ปลัด ก.อุตสาหกรรม ลงพื้นที่ตรวจกำกับดูแลโรงงานคัดแยกขยะ นิคมอุตสาหกรรมเหมราชบ่อวิน จ.ชลบุรี

วันจันทร์ที่ 2 กรกฎาคม 2561
ปลัด ก.อุตสาหกรรม ลงพื้นที่ตรวจกำกับดูแลโรงงานคัดแยกขยะ นิคมอุตสาหกรรมเหมราชบ่อวิน จ.ชลบุรี
ปลัด ก.อุตสาหกรรม ลงพื้นที่ตรวจกำกับดูแลโรงงานคัดแยกขยะ นิคมอุตสาหกรรมเหมราชบ่อวิน จ.ชลบุรี
วันนี้ (2 กรกฎาคม 2561) นายพสุ โลหารชุน ปลัดกระทรวงอุตสาหกรรม พร้อมด้วยนายสุรพล ชามาตย์หัวหน้าผู้ตรวจราชการกระทรวงอุตสาหกรรม นายจุลพงษ์ ทวีศรี ผู้ตรวจราชการกระทรวงอุตสาหกรรม นายประกอบ วิวิธจินดา รองอธิบดีกรมโรงงานอุตสาหกรรม และอุตสาหกรรมจังหวัดชลบุรี ลงพื้นที่ตรวจกำกับดูแลโรงงานคัดแยกขยะ บริษัท เวสท์ แมเนจเม้นท์ สยาม จำกัด จังหวัดชลบุรี ซึ่งเป็นโรงงานที่ได้รับใบอนุญาตอย่างถูกต้องในการดำเนินธุรกิจคัดแยกวัสดุ การขจัดสารปนเปื้อนในเครื่องจักร คัดแยกขยะฝังกลบ ของเสียเคมีวัตถุ และบำบัดน้ำเสียโดยวิธีชีวภาพ อย่างมีระบบการจัดการที่เป็นระบบได้ตามมาตรฐาน และเป็นโรงงานที่รับกำจัด ถอด บดย่อยชิ้นส่วนอิเล็กทรอนิกส์ที่ไม่ใช้แล้วภายในประเทศเท่านั้น ไม่ได้มีการนำเข้ามาจากต่างประเทศ นอกจากนี้ยังสามารถผลิตพลังงานไฟฟ้าจากกระบวนการกำจัดขยะของเสียอีกด้วย

ที่มา : http://www.thaigov.go.th/news/contents/details/13534
