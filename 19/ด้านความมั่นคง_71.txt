รัฐบาลไทย-ข่าวทำเนียบรัฐบาล-รมว.แรงงาน ประชุมคณะกรรมการระดับชาติ เพื่อขจัดการใช้แรงงานเด็กในรูปแบบที่เลวร้าย ครั้งที่ 2/2561

วันศุกร์ที่ 29 มิถุนายน 2561
รมว.แรงงาน ประชุมคณะกรรมการระดับชาติ เพื่อขจัดการใช้แรงงานเด็กในรูปแบบที่เลวร้าย ครั้งที่ 2/2561
วันที่ 29 มิถุนายน 2561 เวลา 09.00 น. พล.ต.อ. อดุลย์  แสงสิงแก้ว รัฐมนตรีว่าการกระทรวงแรงงาน เป็นประธานการประชุมคณะกรรมการระดับชาติเพื่อขจัดการใช้แรงงานเด็กในรูปแบบที่เลวร้าย ครั้งที่ 2/2561
วันที่ 29 มิถุนายน 2561 เวลา 09.00 น. พล.ต.อ. อดุลย์  แสงสิงแก้ว รัฐมนตรีว่าการกระทรวงแรงงาน เป็นประธานการประชุมคณะกรรมการระดับชาติเพื่อขจัดการใช้แรงงานเด็กในรูปแบบที่เลวร้าย ครั้งที่ 2/2561 พร้อมด้วยนายจรินทร์  จักกะพาก ปลัดกระทรวงแรงงาน ผู้บริหารกระทรวงแรงงาน และผู้แทนหน่วยงานภาครัฐ ภาคเอกชน และภาคประชาสังคมที่เกี่ยวข้อง ณ ห้องประชุม ศ.นิคม จันทรวิทุร ชั้น ๕ กรมสวัสดิการและคุ้มครองแรงงาน
โดยการประชุมฯ ดังกล่าว มีวัตถุประสงค์เพื่อพิจารณา (ร่าง) รายงานสถานการณ์การใช้แรงงานเด็กในรูปแบบที่เลวร้ายประจำปีงบประมาณ พ.ศ. 2560 ซึ่งการจัดทำรายงานสถานการณ์การใช้แรงงานเด็กในรูปแบบที่เลวร้ายเสนอต่อคณะรัฐมนตรี เป็นอำนาจหน้าที่ประการหนึ่งของคณะกรรมการระดับชาติเพื่อขจัดการใช้แรงงานเด็กในรูปแบบที่เลวร้าย และเป็นการรวบรวมผลการดำเนินตามนโยบายและแผนระดับชาติของหน่วยงานภาคีที่เกี่ยวข้องซึ่งต้อง รายงานสถานการณ์ที่เกี่ยวข้อง รวมถึงสถานการณ์ด้านการใช้แรงงานเด็กเป็นประจำทุกปี หรือเมื่อมีความจำเป็นเร่งด่วน เพื่อให้คณะรัฐมนตรีรับทราบสถานการณ์และแนวทางการแก้ไขปัญหาเกี่ยวกับการใช้แรงงานเด็กได้ทันเหตุการณ์
------------------------------------
กองเผยแพร่และประชาสัมพันธ์/
ดาวนภา  เนาวรังษี – ข่าว/
ชาญชัย  ชาวหนองเพียร – ภาพ/
29 มิถุนายน 2561/

ที่มา : http://www.thaigov.go.th/news/contents/details/13456
