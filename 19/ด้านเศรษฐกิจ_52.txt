รัฐบาลไทย-ข่าวทำเนียบรัฐบาล-ผู้ช่วย รมว.ดิจิทัลฯ เป็นประธานเปิดงาน “Automation Conference 2018” พร้อมปาฐกถาพิเศษ “แนวทางการขับเคลื่อน Digital Thailand ในยุค 4.0”

วันศุกร์ที่ 22 มิถุนายน 2561
ผู้ช่วย รมว.ดิจิทัลฯ เป็นประธานเปิดงาน “Automation Conference 2018” พร้อมปาฐกถาพิเศษ “แนวทางการขับเคลื่อน Digital Thailand ในยุค 4.0”
ผู้ช่วย รมว.ดิจิทัลฯ
ดร.พันธ์ศักดิ์ ศิริรัชตพงษ์ ผู้ช่วยรัฐมนตรีประจำกระทรวงดิจิทัลเพื่อเศรษฐกิจและสังคม (ดีอี) เป็นประธานเปิดงาน “Automation Conference 2018” พร้อมปาฐกถาพิเศษหัวข้อ “แนวทางการขับเคลื่อน Digital Thailand ในยุค 4.0” ซึ่งสถาบันวิทยาการหุ่นยนต์ภาคสนาม (FIBO) สถาบันไทย – เยอรมัน (TGI) และบริษัท รี้ด เทรดเด็กซ์ จำกัด ร่วมกันจัดงานดังกล่าวขึ้น ภายใต้แนวคิด “สร้างกลไกการผลิตด้วยเทคนิคระบบอัตโนมัติ – ภาคปฏิบัติประเทศไทย 4.0” (Driving Thailand 4.0 through the Implementation of Robotics and Automation) โดยมีวัตถุประสงค์ เพื่อถ่ายทอดองค์ความรู้ด้านหุ่นยนต์ระบบอัตโนมัติและเทคโนโลยีดิจิทัล สร้างการเตรียมความพร้อมให้กับผู้ประกอบการ SMEs เพื่อยกระดับการแข่งขันของประเทศให้ก้าวสู่การเป็นผู้นำด้านการผลิตหุ่นยนต์และระบบอัตโนมัติ โดยในส่วนของรัฐบาล การส่งเสริมให้ผู้ประกอบการมีความพร้อมเข้าสู่ยุค 4.0 ภาครัฐได้วางนโยบายการให้สิทธิประโยชน์ด้านการลงทุน การเผยแพร่ความรู้ด้านเทคโนโลยี และการส่งเสริมการใช้งานด้านต่างๆ เพื่อให้ผู้ประกอบการมีความมั่นใจและกล้าตัดสินใจนำหุ่นยนต์และระบบอัตโนมัติมาประยุกต์ใช้กับธุรกิจ เพิ่มประสิทธิภาพในกระบวนการผลิต ซึ่งเป็นภารกิจสำคัญที่ได้ดำเนินการอย่างต่อเนื่อง เมื่อวันที่ 21 มิถุนายน 2561 ณ ห้อง SILK ชั้น 2 ศูนย์นิทรรศการและการประชุมไบเทค ถนนบางนา-ตราด เขตบางนา กรุงเทพฯ
**********************

ที่มา : http://www.thaigov.go.th/news/contents/details/13260
