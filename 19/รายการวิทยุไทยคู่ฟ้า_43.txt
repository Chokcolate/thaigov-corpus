รัฐบาลไทย-ข่าวทำเนียบรัฐบาล-รัฐบาลจัดทำแผนแม่บทการอนุรักษ์ช้าง

วันศุกร์ที่ 20 กรกฎาคม 2561
รัฐบาลจัดทำแผนแม่บทการอนุรักษ์ช้าง
รัฐบาลจัดทำแผนแม่บทการอนุรักษ์ช้าง ปี 2561 – 2580 โดยกำหนดให้มีนโยบาย กฎหมาย และกองทุนเพื่อการอนุรักษ์ช้างไทย ส่งเสริมสวัสดิภาพและสุขภาพช้าง
พุธที่ 18 ก.ค.61
รัฐบาลจัดทำแผนแม่บทการอนุรักษ์ช้าง
ต่อจากนี้ไป ขอเชิญรับฟังไทยคู่ฟ้า ครับ
รัฐบาลจัดทำแผนแม่บทการอนุรักษ์ช้าง ปี 2561 – 2580 โดยกำหนดให้มีนโยบาย กฎหมาย และกองทุนเพื่อการอนุรักษ์ช้างไทย ส่งเสริมสวัสดิภาพและสุขภาพช้าง และงานวิจัยเกี่ยวกับช้าง จัดทำระบบทะเบียนช้างบ้านให้สมบูรณ์มากขึ้น ส่งเสริมและพัฒนาวิชาคชศาสตร์และภูมิปัญญาท้องถิ่น ตลอดจนธุรกิจและกิจกรรมการใช้ช้างบ้านที่เหมาะสม เพื่อสร้างรายได้และสร้างมาตรฐานอาชีพให้แก่ควาญช้าง รวมทั้งยกระดับและสนับสนุนผู้ประกอบการเลี้ยงช้างในฐานะผู้อนุรักษ์ช้างและเป็นศูนย์กลางของธุรกิจท่องเที่ยวอย่างยั่งยืน ทั้งนี้ แผนแม่บทดังกล่าวผ่านการรับฟังความคิดเห็นจากทุกภาคส่วนที่เกี่ยวข้อง เพื่อแก้ไขปัญหาช้างไทยซึ่งเป็นสัญลักษณ์ของประเทศ ช่วยเพิ่มคุณภาพชีวิตที่ดีของผู้เลี้ยงช้างต่อไป
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/13988
