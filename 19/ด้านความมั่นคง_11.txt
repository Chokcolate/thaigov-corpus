รัฐบาลไทย-ข่าวทำเนียบรัฐบาล-นายกรัฐมนตรี เป็นประธานสักขีพยานในพิธีมอบหนังสืออนุญาตให้เข้าทำประโยชน์หรืออยู่อาศัยในพื้นที่ป่าสงวนแห่งชาติ (ภาคเหนือตอนล่าง)

วันศุกร์ที่ 15 มิถุนายน 2561
นายกรัฐมนตรี เป็นประธานสักขีพยานในพิธีมอบหนังสืออนุญาตให้เข้าทำประโยชน์หรืออยู่อาศัยในพื้นที่ป่าสงวนแห่งชาติ (ภาคเหนือตอนล่าง)
นายกรัฐมนตรี เป็นประธานสักขีพยานในพิธีมอบหนังสืออนุญาตให้เข้าทำประโยชน์หรืออยู่อาศัยในพื้นที่ป่าสงวนแห่งชาติ (ภาคเหนือตอนล่าง)
นายกรัฐมนตรี เป็นประธานสักขีพยานในพิธีมอบหนังสืออนุญาตให้เข้าทำประโยชน์หรืออยู่อาศัยในพื้นที่ป่าสงวนแห่งชาติ (ภาคเหนือตอนล่าง)
เมื่อวันที่ ๑๑ มิถุนายน ๒๕๖๑ ณ อาคารเอนกประสงค์สัมมนาและจัดแสดงนิทรรศการบึงบอระเพ็ด จังหวัดนครสวรรค์ พลเอก ประยุทธ์ จันทร์โอชา นายกรัฐมนตรี เป็นประธานสักขีพยานในพิธีมอบหนังสืออนุญาตให้เข้าทำประโยชน์หรืออยู่อาศัยในพื้นที่ป่าสงวนแห่งชาติ (ภาคเหนือตอนล่าง) ภายใต้โครงการจัดที่ดินทำกินให้ชุมชนตามนโยบายรัฐบาล โดยมี พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นผู้มอบให้แก่ นายแมนรัตน์ รัตนสุคนธ์ ผู้ว่าราชการจังหวัดอุทัยธานี จำนวน ๒ พื้นที่ ได้แก่  พื้นที่ป่าสงวนแห่งชาติป่าปลายห้วยกระเสียว  เนื้อที่ ๗๑๗ ไร่ ๒ งาน ๖๖ ตารางวา และพื้นที่ป่าสงวนแห่งชาติป่าห้วยทับเสลาและป่าห้วยคอกควาย เนื้อที่ ๕๕๔ ไร่ ๓ งาน ๕๕ ตารางวา เพื่อลดความเหลื่อมล้ำของสังคมและแก้ไขปัญหา ความเดือดร้อนของประชาชนด้านที่ดินทำกินตามนโยบายรัฐบาล โดยการจัดที่ดินทำกินให้แก่ผู้ยากไร้ที่ไม่มีที่ดินทำกิน โดยไม่ให้กรรมสิทธิ์ แต่อนุญาตให้เข้าทำประโยชน์ในที่ดินของรัฐเป็นกลุ่มหรือชุมชนตามหลักเกณฑ์และเงื่อนไข มีคณะกรรมการนโยบายที่ดินแห่งชาติ (คทช.) กำหนด รวมทั้ง การส่งเสริมการประกอบอาชีพตามศักยภาพของพื้นที่ พร้อมกันนี้ได้มอบหนังสือแสดงโครงการป่าชุมชน ตามนโยบายที่ให้ชุมชนร่วมกับภาครัฐในการบริหารจัดการดูแลเพื่อให้ป่าเกิดความยั่งยืน ๔ พื้นที่ได้แก่
• ป่าชุมชนบ้านคลองห้วยหวาย ม.๒๑ ต.แม่เปิน อ.แม่เปิน จ.นครสวรรค์ เนื้อที่ ๒,๔๑๒ ไร่ ๑ งาน โดยเป็นบริเวณป่าสงวนแห่งชาติป่าแม่วงก์-แม่เปิน
• ป่าชุมชนบ้านเขาโล้น ม.๖ ต.เขาเจ็ดลูก อ.ทับคล้อ จ.พิจิตร เนื้อที่ ๔๗๖ ไร่ โดยเป็นบริเวณป่าสงวนแห่งชาติป่าเขาเจ็ดลูก ป่าเขาตะพานนาค และป่าเขาชะอม
• ป่าชุมชนบ้านอีพุ่งใหญ่ ม.๔ ต.เจ้าวัด  อ.บ้านไร่ จ.อุทัยธานี เนื้อที่ ๕๒๘ ไร่ โดยเป็นบริเวณป่าตาม พ.ร.บ.ป่าไม้ พ.ศ ๒๔๘๔
• ป่าชุมชนบ้านศรีมงคล ม.๑๕ ต.ปางมะค่า อ.ขาณุวรลักษบุรี จ.กำแพงเพชร เนื้อที่ ๓๐๐ ไร่ โดยเป็นบริเวณป่าสงวนแห่งชาติคลองคลุมและป่าแม่วงก์
ในการนี้ นายพุฒิพงศ์ สุรพฤกษ์ รองเลขาธิการสำนักงานนโยบายและแผนทรัพยากรธรรมชาติและสิ่งแวดล้อม พร้อมด้วยหน่วยงานภาครัฐ ภาคเอกชน องค์กรปกครองส่วนท้องถิ่น ประชาชน และสื่อมวลชน จำนวนประมาณ ๑,๕๐๐ คน เข้าร่วมงานดังกล่าว

ที่มา : http://www.thaigov.go.th/news/contents/details/13071
