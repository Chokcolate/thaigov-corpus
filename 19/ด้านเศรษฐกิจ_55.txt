รัฐบาลไทย-ข่าวทำเนียบรัฐบาล-ธ.กรุงไทยร่วมลงนาม MOU โครงการสินเชื่อประชารัฐกับ บสย.

วันศุกร์ที่ 22 มิถุนายน 2561
ธ.กรุงไทยร่วมลงนาม MOU โครงการสินเชื่อประชารัฐกับ บสย.
นายผยง ศรีวณิช กรรมการผู้จัดการใหญ่ธนาคารกรุงไทย และนางนิภารัตน์ พิสิฐพิทยเสรี รักษาการแทนผู้จัดการทั่วไป บรรษัทประกันสินเชื่ออุตสาหกรรมขนาดย่อม (บสย.) ร่วมลงนามในบันทึกข้อตกลงความร่วมมือภายใต้โครงการสินเชื่อประชารัฐ
​นายผยง ศรีวณิช กรรมการผู้จัดการใหญ่ธนาคารกรุงไทย และนางนิภารัตน์ พิสิฐพิทยเสรี รักษาการแทนผู้จัดการทั่วไป บรรษัทประกันสินเชื่ออุตสาหกรรมขนาดย่อม (บสย.) ร่วมลงนามในบันทึกข้อตกลงความร่วมมือภายใต้โครงการสินเชื่อประชารัฐ โดยมี นายวิสุทธิ์ ศรีสุพรรณ รัฐมนตรีช่วยว่าการกระทรวงการคลัง และนายสุรชัย ดนัยตั้งตระกูล ประธานกรรมการ บสย. ร่วมเป็นสักขีพยาน ณ โรงแรมเซ็นทารา แกรนด์ แอท เซ็นทรัลเวิลด์ เมื่อวันที่ 21 มิถุนายน 2561
โครงการสินเชื่อประชารัฐ ดำเนินการเพื่อสนับสนุนผู้ประกอบการธุรกิจ SME ให้สามารถเข้าถึงแหล่งเงินทุนดอกเบี้ยต่ำ สำหรับนำไปใช้หมุนเวียนในกิจการ เสริมศักยภาพธุรกิจให้สามารถแข่งขันได้อย่างแข็งแกร่ง โดยมี บสย. ค้ำประกัน ซึ่งธนาคารมีวงเงินสนับสนุนรวม 1 หมื่นล้านบาท ปัจจุบันธนาคารมีสินเชื่อในโครงการนี้ ได้แก่ สินเชื่อ Krungthai sSME ร้านค้าธงฟ้าประชารัฐ และสินเชื่อ Krungthai Mini Bus โดยเตรียมออกผลิตภัณฑ์ด้านสินเชื่อเพื่อช่วยเหลือผู้ประกอบการเพิ่มเติม
ผู้สนใจยื่นขอสินเชื่อได้ภายในวันที่ 31 ธันวาคม 2561 หรือจนกว่าวงเงินหมด สอบถามรายละเอียดเพิ่มเติมได้ที่ Krungthai Call Center 02-111-1111 หรือศูนย์ลูกค้าสัมพันธ์ บสย. 02-890-9999
ฝ่ายสื่อสารองค์กรและภาพลักษณ์
โทร. 0-2208-4178

ที่มา : http://www.thaigov.go.th/news/contents/details/13265
