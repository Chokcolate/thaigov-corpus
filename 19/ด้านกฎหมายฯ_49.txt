รัฐบาลไทย-ข่าวทำเนียบรัฐบาล-รองนายกรัฐมนตรี และรัฐมนตรีว่าการกระทรวงยุติธรรม ลงพื้นที่จังหวัดภูเก็ต  มอบนโยบายงานด้านยุติธรรม ลดความเหลื่อมล้ำให้ประชาชน

วันจันทร์ที่ 9 กรกฎาคม 2561
รองนายกรัฐมนตรี และรัฐมนตรีว่าการกระทรวงยุติธรรม ลงพื้นที่จังหวัดภูเก็ต  มอบนโยบายงานด้านยุติธรรม ลดความเหลื่อมล้ำให้ประชาชน
รองนายกรัฐมนตรี และรัฐมนตรีว่าการกระทรวงยุติธรรม ลงพื้นที่จังหวัดภูเก็ต มอบนโยบายงานด้านยุติธรรม ลดความเหลื่อมล้ำให้ประชาชน
เมื่อวันอาทิตย์ที่ ๘ กรกฎาคม ๒๕๖๑
ณ โรงแรมโนโวเทล ภูเก็ต โภคีธรา อำเภอเมืองภูเก็ต จังหวัดภูเก็ต
พลอากาศเอก ประจิน จั่นตอง รองนายกรัฐมนตรีและรัฐมนตรีว่าการกระทรวงยุติธรรม พร้อมคณะ
ลงพื้นที่จังหวัดภูเก็ต เป็นประธานการประชุมและมอบนโยบายงานด้านยุติธรรม
ให้กับเจ้าหน้าที่หน่วยงานในสังกัดกระทรวงยุติธรรม
โดยมุ่งเน้นให้หน่วยงานให้ความสำคัญกับการดูแลทุกข์สุขของประชาชน
รวมทั้งการลดปัญหาความเหลื่อมล้ำในพื้นที่ต่างๆ ตามนโยบายในด้านการอำนวยความยุติธรรม
ลดความเหลื่อมล้ำ ขจัดความทุกข์ยาก สร้างประชาสามัคคี ส่งเสริมคนดีสู่สังคม
ต่อจากนั้น รองนายกรัฐมนตรีและรัฐมนตรีว่าการกระทรวงยุติธรรม พร้อมหัวหน้าส่วนราชการ
ในสังกัดกระทรวงยุติธรรม ได้ตรวจเยี่ยมเรือนจำจังหวัดภูเก็ต เพื่อรับฟังปัญหาและอุปสรรคในการปฏิบัติงาน
อันเป็นการสร้างขวัญและกำลังใจให้แก่เจ้าหน้าที่

ที่มา : http://www.thaigov.go.th/news/contents/details/13716
