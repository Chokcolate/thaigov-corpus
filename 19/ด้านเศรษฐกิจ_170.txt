รัฐบาลไทย-ข่าวทำเนียบรัฐบาล-ธนาคารกรุงไทยมอบเงินให้ครอบครัวจ่าเอกสมาน

วันจันทร์ที่ 9 กรกฎาคม 2561
ธนาคารกรุงไทยมอบเงินให้ครอบครัวจ่าเอกสมาน
ธนาคารกรุงไทยมอบเงินจำนวน 1 แสนบาท เพื่อเป็นกำลังใจให้กับครอบครัวของ จ่าเอกสมาน กุนัน นักทำลายใต้น้ำจู่โจมนอกราชการ ที่เสียชีวิตจากภารกิจลำเลียงขวดอากาศภายในถ้ำหลวง อำเภอแม่สาย จังหวัดเชียงราย
นายผยง ศรีวณิช กรรมการผู้จัดการใหญ่ ธนาคารกรุงไทย จะมอบเงินจำนวน 1 แสนบาท เพื่อเป็นกำลังใจให้กับครอบครัวของ จ่าเอกสมาน กุนัน นักทำลายใต้น้ำจู่โจมนอกราชการ ที่เสียชีวิตจากภารกิจลำเลียงขวดอากาศภายในถ้ำหลวง อำเภอแม่สาย จังหวัดเชียงราย ซึ่งจ่าเอกสมาน ปฏิบัติงานด้วยจิตใจที่มุ่งมั่น และเป็นแบบอย่างที่ดีเยี่ยมในการทำงานที่เสียสละเพื่อส่วนรวม
นอกจากนี้ จ่าเอกสมาน ได้ใช้บริการบัตรเอทีเอ็มธนาคารกรุงไทย ซึ่งมีประกันให้ความคุ้มครองกรณีเสียชีวิตจากอุบัติเหตุ ทุนประกันภัย 5 หมื่นบาท ซึ่งจะนำเงินไปมอบให้กับครอบครัวในโอกาสเดียวกันด้วย
ทั้งนี้ ก่อนหน้านี้ นายผยง ศรีวณิช ได้ให้ผู้จัดการสำนักงานเขต ผู้จัดการสาขาและพนักงานในเขตเชียงราย ร่วมกันบริจาคสิ่งของและนำอาหารไปมอบให้แก่เจ้าหน้าที่ที่ปฏิบัติภารกิจค้นหาและช่วยเหลือน้องๆ และโค้ชทีมฟุตบอลหมูป่า อะคาเดมี  ซึ่งได้ทุ่มเทการปฏิบัติงานค้นหา เพื่อแสดงให้เห็นว่าคนไทยเราไม่เคยทิ้งกัน
ฝ่ายสื่อสารองค์กรและภาพลักษณ์
โทร.0-2208-4174-8

ที่มา : http://www.thaigov.go.th/news/contents/details/13688
