รัฐบาลไทย-ข่าวทำเนียบรัฐบาล-รมต.อุตตม กล่าวสุนทรพจน์ในงานประชุมสุดยอดผู้นำธุรกิจ Bloomberg ASEAN Business Summit ครั้งที่ 4


วันพฤหัสบดีที่ 12 กรกฎาคม 2561
102
พิมพ์
รมต.อุตตม กล่าวสุนทรพจน์ในงานประชุมสุดยอดผู้นำธุรกิจ Bloomberg ASEAN Business Summit ครั้งที่ 4
รมต.อุตตม กล่าวสุนทรพจน์ในงานประชุมสุดยอดผู้นำธุรกิจ Bloomberg ASEAN Business Summit ครั้งที่ 4
วันนี้ (12 กรกฎาคม 2561) นายอุตตม สาวนายน รัฐมนตรีว่าการกระทรวงอุตสาหกรรม กล่าวสุนทรพจน์หัวข้อ Thailand 4.0 and the Eastern Economic Corridor ในงานประชุมสุดยอดผู้นำธุรกิจในอาเซียนหรือ บลูมเบิร์ก อาเซียน บิสสิเนส ซัมมิต (Bloomberg ASEAN Business Summit) ครั้งที่ 4 ซึ่งจัดโดยบลูมเบิร์ก ร่วมกับธนาคารกรุงเทพ และสำนักงานส่งเสริมการจัดการประชุมและนิทรรศการ (สสปน.) โดยเชิญผู้นำองค์กรภาคธุรกิจ การเงิน และหน่วยงานภาครัฐทั่วทั้งอาเซียนกว่า 350 คน เพื่อร่วมหารือ และกำหนดจุดยืนด้านการค้าและการลงทุนของอาเซียนในอนาคต  โดยมี Mr. Otis Bilodeau, Senior Executive Editor, Asia Pacific , Bloomberg ให้การต้อนรับ ณ โรงแรมเคมปินสกี้ ปทุมวัน กรุงเทพฯ
รมต.อุตตม กล่าวตอนหนึ่งว่า ขณะนี้รัฐบาลได้เดินหน้าโครงการลงทุนโครงสร้างพื้นฐานขนาดใหญ่แล้ว เช่น โครงการรถไฟความเร็วสูงเชื่อม 3 สนามบิน มูลค่า 200,000  ล้านบาท ซึ่งได้รับความสนใจอย่างกว้างขวางจากนักลงทุนทั้งในประเทศและหลายประเทศถึง 31 ราย แสดงให้เห็นถึงความคืบหน้าโครงการต่าง ๆ ของอีอีซีว่า เป็นไปตามแผนที่วางไว้อีกทั้งยุทธศาสตร์การพัฒนาประเทศไทย ยังให้ความสำคัญในเรื่องของการเชื่อมโยงยุทธศาสตร์ของหลาย ๆ ประเทศไม่ว่าจะเป็น จีนที่มีนโยบาย “หนึ่งแถบ หนึ่งเส้นทาง” (Belt and Road) นโยบายของประเทศญี่ปุ่น และอีกหลายประเทศที่มุ่งมายังอาเซียนได้ นอกจากนี้รัฐบาลไทยได้กำหนดยุทธศาสตร์ประเทศ 20 ปี ที่เน้นความร่วมมือ ความเชื่อมโยง ที่คำนึงถึงการเชื่อมต่อไม่เพียงแต่ภายในประเทศเท่านั้น แต่ยังคำนึงถึงการเชื่อมต่อระหว่างประเทศด้วย

ที่มา : http://www.thaigov.go.th/news/contents/details/13818