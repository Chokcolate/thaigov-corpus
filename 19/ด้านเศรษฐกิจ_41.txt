รัฐบาลไทย-ข่าวทำเนียบรัฐบาล-​ตรวจติดตามโครงการ OPOAI 4.0 จังหวัดสุราษฎร์ธานี 


วันพุธที่ 20 มิถุนายน 2561
155
พิมพ์
​ตรวจติดตามโครงการ OPOAI 4.0 จังหวัดสุราษฎร์ธานี
รองปลัดกระทรวงอุตสาหกรรม พร้อมด้วย  ผู้ตรวจราชการกระทรวงอุตสาหกรรม ลงพื้นที่ติดตามโครงการพัฒนาขีดความสามารถในการแข่งขันของอุตสาหกรรมแปรรูปการเกษตรในภูมิภาค OPOAI  4.0  ณ ห้องประชุมบริษัท เดลต้า วู้ด จำกัด ตำบลขุนทะเล อำเภอเมือง  จังหวัดสุราษฎร์ธานี
วันนี้ (20 มิถุนายน 2561) นายทองชัย ชวลิตพิเชฐ รองปลัดกระทรวงอุตสาหกรรม พร้อมด้วย นางอนงค์ ไพจิตรประภาภรณ์ ผู้ตรวจราชการกระทรวงอุตสาหกรรม ลงพื้นที่ติดตามประเมินผลการดำเนินงานโครงการพัฒนาขีดความสามารถในการแข่งขันของอุตสาหกรรมแปรรูปการเกษตรในภูมิภาค OPOAI  4.0  ตามแนวทางปรัชญาเศรษฐกิจพอเพียง ประจำปี  พ.ศ. 2561 โดยมีนายบุญสิทธิ์ เรืองผล อุตสาหกรรมจังหวัดสุราษฎร์ธานี และทีมที่ปรึกษาจากส่วนกลางได้แก่ นายวรวุธ เหล่าสะพาน รศ.ดร.พรธิภา องค์คุณารักษ์ พร้อมด้วยเจ้าหน้าที่จากสำนักงานอุตสาหกรรมจังหวัดสุราษฎร์ธานี และเจ้าหน้าที่จากกองตรวจราชการ สำนักงานปลัดกระทรวงอุตสาหกรรม ร่วมตรวจติดตามการดำเนินงานของบริษัท คิว ไอเอสโอ คอนซัลแต็นท์ จำกัด ซึ่งเป็นที่ปรึกษาที่ สอจ.สุราษฎร์ธานี จัดจ้างในการให้คำแนะนำปรึกษาแก่ บริษัท เดลต้า วู้ด จำกัด ประกอบกิจการผลิตไม้ยางพาราแปรรูป อัดน้ำยา อบแห้ง ซึ่งบริษัทดังกล่าวเข้าร่วมโครงการ OPOAI ในแผนงานที่ 3 การปรับปรุงคุณภาพและพัฒนางานและการพัฒนาประสิทธิภาพด้วย  IT ณ ห้องประชุมบริษัท เดลต้า วู้ด จำกัด ตำบลขุนทะเล อำเภอเมือง จังหวัดสุราษฎร์ธานี

ที่มา : http://www.thaigov.go.th/news/contents/details/13202