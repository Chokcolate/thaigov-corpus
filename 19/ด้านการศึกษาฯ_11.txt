รัฐบาลไทย-ข่าวทำเนียบรัฐบาล-รองปลัดกระทรวงดิจิทัลฯ เป็นประธานเปิดการฝึกอบรม “ภาคีเครือข่ายเทคโนโลยีสารสนเทศและการสื่อสารในภาวะวิกฤตประจำปีงบประมาณ พ.ศ. 2561” รุ่นที่ 2 ที่ จ.นครราชสีมา


วันอังคารที่ 19 มิถุนายน 2561
156
รองปลัดกระทรวงดิจิทัลฯ เป็นประธานเปิดการฝึกอบรม “ภาคีเครือข่ายเทคโนโลยีสารสนเทศและการสื่อสารในภาวะวิกฤตประจำปีงบประมาณ พ.ศ. 2561” รุ่นที่ 2 ที่ จ.นครราชสีมา
รองปลัดกระทรวงดิจิทัลฯ
นาวาอากาศเอก สมศักดิ์ ขาวสุวรรณ์ รองปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานกล่าวเปิดการฝึกอบรม “ภาคีเครือข่ายเทคโนโลยีสารสนเทศและการสื่อสารในภาวะวิกฤต ประจำปีงบประมาณ พ.ศ. 2561 รุ่นที่ 2” โดยศูนย์เทคโนโลยีสารสนเทศและการสื่อสาร สำนักงานปลัดกระทรวงดิจิทัลฯ จัดขึ้น เพื่อสร้างความรู้ความเข้าใจเกี่ยวกับนโยบายด้านต่างๆ ที่เกี่ยวกับความมั่นคง ที่งานด้านเทคโนโลยีสารสนเทศและการสื่อสารให้การสนับสนุน ได้แก่ นโยบายความมั่นคงแห่งชาติ (พ.ศ. 2559-2564) ยุทธศาสตร์การเตรียมความพร้อมแห่งชาติ (พ.ศ. 2560-2564) แผนผนึกกำลังและทรัพยากรเพื่อการป้องกันประเทศ และแผนป้องกันและบรรเทาสาธารณภัย พ.ศ. 2558 งานด้านการรักษาความมั่นคงปลอดภัยไซเบอร์แห่งชาติ ทั้งนี้ ผู้เข้าร่วมการฝึกอบรมฯ จะได้รับทราบและเข้าใจถึงนโยบาย ยุทธศาสตร์ และแผนงานระดับชาติต่างๆ รวมทั้งด้านการรักษาความมั่นคงปลอดภัยไซเบอร์ ตลอดจนร่วมกันเป็นส่วนหนึ่งในการเตรียมความพร้อมสนับสนุนงานด้านความมั่นคงของชาติ เพื่อสร้างรากฐานในการบริหารจัดการภัยในภาวะวิกฤตได้อย่างป็นระบบ ซึ่งเป็นผลให้ประชาชนได้รับบริการได้อย่างทันท่วงที ลดการสูญเสียสร้างการมีส่วนร่วมระหว่างภาคส่วนต่างๆ อย่างยั่งยืนต่อไป เมื่อวันที่ 15 มิถุนายน 2561 ณ ห้องสุรนารี บี โรงแรมดิ อิมพีเรียลโฮเทล แอนด์ คอนเวนชั่นเซ็นเตอร์ โคราช จังหวัดนครราชสีมา
***********************

ที่มา : http://www.thaigov.go.th/news/contents/details/13151