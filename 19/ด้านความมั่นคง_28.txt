รัฐบาลไทย-ข่าวทำเนียบรัฐบาล-กระทรวงมหาดไทยสร้างแรงบันดาลใจข้าราชการรุ่นใหม่ ปลุกความคิดพัฒนานวัตกรรมมหาดไทย 4.0

วันพฤหัสบดีที่ 21 มิถุนายน 2561
กระทรวงมหาดไทยสร้างแรงบันดาลใจข้าราชการรุ่นใหม่ ปลุกความคิดพัฒนานวัตกรรมมหาดไทย 4.0
กระทรวงมหาดไทยสร้างแรงบันดาลใจข้าราชการรุ่นใหม่ ปลุกความคิดพัฒนานวัตกรรมมหาดไทย 4.0
วันนี้ (20มิ.ย.61) เวลา 13:45 น. ณ โรงแรมเดอะคอนทิเน้นท์ กรุงเทพมหานคร นายบุญธรรม เลิศสุขีเกษม รองปลัดกระทรวงมหาดไทย ร่วมพบปะข้าราชการและพนักงานรัฐวิสาหกิจในสังกัดกระทรวงมหาดไทยผู้เข้ารับการฝึกอบรมหลักสูตรการพัฒนาความคิดสร้างสรรค์และนวัตกรรมของกระทรวงมหาดไทยสู่ความยั่งยืน ตามนโยบายการพัฒนาประเทศไทย 4.0 รวม 40 คน โดยมี ผู้อำนวยการสถาบันดำรงราชานุภาพ และผู้เกี่ยวข้อง ร่วมให้การต้อนรับ
นายบุญธรรม เลิศสุขีเกษม รองปลัดกระทรวงมหาดไทย กล่าวว่า การขับเคลื่อนการทำงานของภาครัฐในปัจจุบัน ประกอบด้วยบุคลากรหลากหลายช่วงวัย (Generations) ซึ่งในแต่ละช่วงวัยจะมีกระบวนวิธีคิดที่แตกต่างกัน ทั้งองค์ความรู้ ประสบการณ์ และระเบียบขั้นตอนต่าง ๆ จึงจำเป็นต้องกระตุ้นความคิด สร้างแรงบันดาลใจให้กับข้าราชการรุ่นใหม่ให้สามารถทำงานโดยมีกระบวนวิธีคิดเชิงสร้างสรรค์ และการทำงานเชิงรุกได้
นายบุญธรรมฯ กล่าวเพิ่มเติมว่า กระบวนการทำงานของบุคลากรในยุคมหาดไทย 4.0 สิ่งสำคัญ คือ ต้องรู้จักใช้นวัตกรรม ด้วยการสร้างแรงบันดาลใจในการทำงาน โดยการนำความคิดสร้างสรรค์ใหม่ ๆ มาประยุกต์เพื่อให้เกิดการสร้างนวัตกรรม ซึ่งผู้เข้าอบรมในครั้งนี้จะได้ร่วมกันสร้างนวัตกรรมมหาดไทย 4.0 เพื่อเป็นเครื่องมือสำคัญที่ผู้บริหารหน่วยงานจะได้นำมาใช้ในการบริหารงานของส่วนราชการและรัฐวิสาหกิจในสังกัดกระทรวงมหาดไทยต่อไป.
ครั้งที่ 125/2561  วันที่ 20 มิ.ย.2561
กองสารนิเทศ สำนักงานปลัดกระทรวงมหาดไทย
โทร 0-22224131-2

ที่มา : http://www.thaigov.go.th/news/contents/details/13222
