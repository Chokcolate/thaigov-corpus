รัฐบาลไทย-ข่าวทำเนียบรัฐบาล-รองปลัดกระทรวงดิจิทัลฯ เป็นประธานเปิดสัมมนา “สานสัมพันธ์เครือข่ายภาครัฐ GCC 1111 ประจำปี 2561”


วันพฤหัสบดีที่ 14 มิถุนายน 2561
169
พิมพ์
รองปลัดกระทรวงดิจิทัลฯ เป็นประธานเปิดสัมมนา “สานสัมพันธ์เครือข่ายภาครัฐ GCC 1111 ประจำปี 2561”
รองปลัดกระทรวงดิจิทัลฯ
นาวาอากาศเอก สมศักดิ์ ขาวสุวรรณ์ รองปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานในพิธีเปิดงานสัมมนาเชิงปฏิบัติการ “สานสัมพันธ์เครือข่ายภาครัฐ GCC 1111 ประจำปี 2561” ภายใต้โครงการศูนย์บริการข้อมูลภาครัฐเพื่อประชาชน (Government Contact Center : GCC 1111) โดยกระทรวงดิจิทัลฯ และบริษัท ทีโอที จำกัด (มหาชน) จัดขึ้น เพื่อให้เครือข่ายภาครัฐตระหนักถึงบทบาทและความสำคัญของการมีส่วนร่วมในการสนับสนุนด้านข้อมูลและการบริการ อีกทั้งเปิดโอกาสให้เครือข่ายภาครัฐได้แลกเปลี่ยนแนวคิดและร่วมกันพัฒนาการให้บริการของศูนย์บริการข้อมูลภาครัฐเพื่อประชาชน ตอบสนองความต้องการของผู้ใช้บริการยุคดิจิทัล นอกจากนี้ ยังมีกิจกรรมแลกเปลี่ยนความคิดเห็น ในหัวข้อ “บริการบน Social Media อย่างไรให้ตรงใจประชาชน” รวมถึงการสาธิตการให้บริการ Social Management Service ซึ่งเป็นกระบวนการการบริหารจัดการการให้บริการผ่านสื่อสังคมออนไลน์ เนื่องด้วยปัจจุบันเทคโนโลยีมีความก้าวหน้าและทันสมัย ประกอบกับวิถีการดำเนินชีวิตของประชาชนหรือผู้ใช้บริการที่หันมาใช้สื่อออนไลน์แทนสื่อแบบเดิมๆ ในการสื่อสารมากขึ้น และเป็นช่องทางในการสื่อสารที่มีความรวดเร็ว กว้างไกล รวมทั้งมีอิทธิพลต่อสังคมในทุกภาคส่วน ซึ่งหน่วยงานภาครัฐจำเป็นต้องให้ความสำคัญและเข้าใจบริบทต่างๆที่เกี่ยวข้อง เพื่อให้สามารถบริหารจัดการช่องทางสื่อสารดังกล่าวให้เกิดประโยชน์สูงสุดต่อไป เมื่อวันที่ 13 มิถุนายน 2561 ณ สำนักงานใหญ่ บริษัท ทีโอที จำกัด (มหาชน) ถนนแจ้งวัฒนะ เขตหลักสี่ กรุงเทพฯ
**************************

ที่มา : http://www.thaigov.go.th/news/contents/details/13040