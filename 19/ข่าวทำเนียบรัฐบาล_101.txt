รัฐบาลไทย-ข่าวทำเนียบรัฐบาล-สมเด็จพระเจ้าอยู่หัวทรงมีพระราชกระแสรับสั่งขอบใจ ชื่นชม และให้กำลังใจทีมค้นหาเยาวชนและโค้ชหมูป่าอะคาเดมีทั้งชาวไทยและต่างประเทศ พร้อมพระราชทานพรให้ภารกิจสำเร็จลุล่วงด้วยดี


วันพฤหัสบดีที่ 5 กรกฎาคม 2561
481
พิมพ์
สมเด็จพระเจ้าอยู่หัวทรงมีพระราชกระแสรับสั่งขอบใจ ชื่นชม และให้กำลังใจทีมค้นหาเยาวชนและโค้ชหมูป่าอะคาเดมีทั้งชาวไทยและต่างประเทศ พร้อมพระราชทานพรให้ภารกิจสำเร็จลุล่วงด้วยดี
สมเด็จพระเจ้าอยู่หัวทรงมีพระราชกระแสรับสั่งขอบใจ ชื่นชม และให้กำลังใจทีมค้นหาเยาวชนและโค้ชหมูป่าอะคาเดมีทั้งชาวไทยและต่างประเทศ พร้อมพระราชทานพรให้ภารกิจสำเร็จลุล่วงด้วยดี
วันนี้ (5 กรกฎาคม 2561) พลเอก ประยุทธ์ จันทร์โอชา นายกรัฐมนตรี เปิดเผยว่า สมเด็จพระเจ้าอยู่หัวทรงมีพระราชกระแสรับสั่งขอบใจ ชื่นชม และให้กำลังใจเจ้าหน้าที่กู้ภัยที่ได้พบนักฟุตบอลเยาวชนและผู้ฝึกสอนทีมหมูป่าอะคาเดมีรวม 13 คน โดยทุกคนปลอดภัยดี โดยทรงรับสั่งว่าความสำเร็จของการปฏิบัติในครั้งนี้เกิดจากความร่วมมือร่วมใจ ความรู้ความสามารถ และความเสียสละของทุกฝ่าย ทั้งชาวไทยและต่างประเทศ
นายกรัฐมนตรีได้รับใส่เกล้าใส่กระหม่อมว่า เหตุการณ์ครั้งนี้แสดงให้เห็นเป็นที่ประจักษ์ว่า ความสมัครสมานสามัคคี และความรักความปรารถนาดีต่อเพื่อนมนุษย์ เป็นสิ่งที่ทุกคนไม่ว่าจะเชื้อชาติใด ศาสนาใด ต่างมีอยู่ในหัวใจอย่างเต็มเปี่ยม ซึ่งพระองค์ท่านได้ทรงชื่นชมยกย่อง และขอให้มีกำลังใจในการปฏิบัติหน้าที่ในขั้นต่อไปให้สำเร็จลุล่วงอย่างดีที่สุด สมดังความหวังตั้งใจของทุกฝ่าย จึงนับเป็นพระมหากรุณาธิคุณอย่างหาที่สุดมิได้
---------------------------------------------

ที่มา : http://www.thaigov.go.th/news/contents/details/13598