รัฐบาลไทย-ข่าวทำเนียบรัฐบาล-อนุมัติมหาวิทยาลัยอมตะ เปิดหลักสูตรศักยภาพสูง ใน EEC  


วันจันทร์ที่ 2 กรกฎาคม 2561
219
พิมพ์
อนุมัติมหาวิทยาลัยอมตะ เปิดหลักสูตรศักยภาพสูง ใน EEC
รัฐบาลอนุมัติให้มหาวิทยาลัยอมตะ ซึ่งตั้งในพื้นที่นิคมอุตสาหกรรมอมตะนคร จ.ชลบุรี ส่วนหนึ่งของพื้นที่โครงการระเบียงเศรษฐกิจภาคตะวันออกหรืออีอีซี นำหลักสูตรปริญญาโทวิศวกรรมศาสตร์ที่เกี่ยวกับหุ่นยนต์ช่วยการผลิตระบบอัตโนมัติและยานยนต์แห่งอนาคตมาเปิดสอน
อาทิตย์ที่ 1 ก.ค.61
อนุมัติมหาวิทยาลัยอมตะ เปิดหลักสูตรศักยภาพสูง ใน EEC
ต่อจากนี้ไป ขอเชิญรับฟังไทยคู่ฟ้า ครับ
รัฐบาลอนุมัติให้มหาวิทยาลัยอมตะ ซึ่งตั้งในพื้นที่นิคมอุตสาหกรรมอมตะนคร จ.ชลบุรี ส่วนหนึ่งของพื้นที่โครงการระเบียงเศรษฐกิจภาคตะวันออกหรืออีอีซี นำหลักสูตรปริญญาโทวิศวกรรมศาสตร์ที่เกี่ยวกับหุ่นยนต์ช่วยการผลิตระบบอัตโนมัติและยานยนต์แห่งอนาคตมาเปิดสอน โดยจะจัดการเรียนการสอนเป็นภาษาอังกฤษและจีนที่มีมาตรฐานเดียวกับหลักสูตรในไต้หวัน ใช้เวลาการศึกษา 2 ปี มีการแลกเปลี่ยนคณาจารย์และนักศึกษาเพื่อพัฒนาศักยภาพให้สูงขึ้น ทั้งนี้ รัฐบาลมุ่งหวังให้สถาบันอุดมศึกษาจะเป็นแหล่งบ่มเพาะและผลิตบุคลากรที่มีความรู้ด้านเทคโนโลยีและนวัตกรรมขั้นสูง เพื่อสนับสนุนการพัฒนา 10 อุตสาหกรรมเป้าหมายหลักของไทยต่อไป
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/13517