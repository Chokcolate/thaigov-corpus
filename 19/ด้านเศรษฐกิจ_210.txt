รัฐบาลไทย-ข่าวทำเนียบรัฐบาล-รมว.ดิจิทัลฯ เป็นประธานการประชุมเชิงปฏิบัติการเพื่อจัดทำแผนงานรองรับแผนปฏิรูปประเทศ ระยะ 5 ปี และยุทธศาสตร์ชาติ 20 ปี

วันศุกร์ที่ 13 กรกฎาคม 2561
รมว.ดิจิทัลฯ เป็นประธานการประชุมเชิงปฏิบัติการเพื่อจัดทำแผนงานรองรับแผนปฏิรูปประเทศ ระยะ 5 ปี และยุทธศาสตร์ชาติ 20 ปี
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธาน “การประชุมเชิงปฏิบัติการเพื่อจัดทำแผนงาน/โครงการของกระทรวงดิจิทัลเพื่อเศรษฐกิจและสังคม รองรับแผนปฏิรูปประเทศ ระยะ 5 ปี และยุทธศาสตร์ชาติ 20 ปี” โดยสำนักงานปลัดกระทรวงดิจิทัลฯ จัดขึ้น เพื่อให้ผู้บริหารและเจ้าหน้าที่ทุกหน่วยงานในสังกัดกระทรวงฯ ได้แสดงความคิดเห็นและร่วมกันพิจารณาแผนงาน/โครงการสำคัญ ตามแผนปฏิรูปประเทศ 11 ด้าน ระยะ 5 ปี และเพื่อนำไปสู่การจัดทำแผนแม่บทภายใต้ยุทธศาสตร์ชาติ 20 ปี 6 ด้าน ของกระทรวงดิจิทัลฯ ทั้งยัง เป็นการเสริมสร้างการทำงานร่วมกันเป็นทีมก่อให้เกิดการประสานสามัคคีภายในกระทรวงฯ ซึ่งการประชุมฯในครั้งนี้ ถือเป็นการระดมความคิดเห็นจัดทำแผนงาน และโครงการสำคัญ ให้สอดคล้องกับยุทธศาสตร์ชาติ 20 ปี และแผนปฏิรูปประเทศ 11 ด้าน กำหนดประเด็นไว้ในส่วนที่กระทรวงดิจิทัลฯเกี่ยวข้อง เพื่อให้เกิดการสอดรับกับนโยบายของรัฐบาล และแผนพัฒนาดิจิทัลเพื่อเศรษฐกิจและสังคม รวมทั้งเป็นไปตามกฎหมายที่กระทรวงฯเกี่ยวข้องกำหนด เพื่อเป็นประโยชน์แก่ประเทศชาติและประชาชนต่อไป เมื่อวันที่ 13 กรกฎาคม 2561 ณ โรงแรมไมด้า ทวารวดี แกรนด์ นครปฐม อำเภอเมือง จังหวัดนครปฐม
*********************

ที่มา : http://www.thaigov.go.th/news/contents/details/13841
