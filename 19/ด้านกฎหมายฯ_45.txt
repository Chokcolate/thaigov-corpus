รัฐบาลไทย-ข่าวทำเนียบรัฐบาล-กระทรวงยุติธรรม โดยกรมบังคับคดี ขายทรัพย์ได้กว่า 143 ล้านบาท ในงาน บ้าน ธอส.เอ็กซ์โป@กรุงเทพฯ ประจำปี 2561


วันเสาร์ที่ 7 กรกฎาคม 2561
140
กระทรวงยุติธรรม โดยกรมบังคับคดี ขายทรัพย์ได้กว่า 143 ล้านบาท ในงาน บ้าน ธอส.เอ็กซ์โป@กรุงเทพฯ ประจำปี 2561
กระทรวงยุติธรรม โดยกรมบังคับคดี ขายทรัพย์ได้กว่า 143 ล้านบาท ในงาน บ้าน ธอส.เอ็กซ์โป@กรุงเทพฯ ประจำปี 2561
เมื่อวันที่ 6 กรกฎาคม 2561 เวลา 10.00 น. กรมบังคับคดีจัดมหกรรมขายทอดตลาดทรัพย์สินภายในงาน บ้าน ธอส.เอ็กซ์โป@กรุงเทพฯ ประจำปี 2561 ณ ห้องโลตัส ศูนย์การประชุมแห่งชาติสิริกิติ์ โดยมีนางสาวรื่นวดี สุวรรณมงคล อธิบดีกรมบังคับคดี พร้อมด้วยนางสาวรัตนาวดี สมบูรณ์ รองอธิบดีกรมบังคับคดี นางศศิวิมล ธนศานติ   รองอธิบดีกรมบังคับคดี นายพีระ อัครวัตร รองอธิบดีกรมบังคับคดี และคณะผู้บริหารกรมบังคับคดีไปร่วมดูแลการปฏิบัติหน้าที่ของเจ้าหน้าที่ภายในงาน มหกรรมขายทอดตลาด สำหรับทรัพย์ทีนำมาประกาศขาย เป็นที่ดิน ที่ดินพร้อมสิ่งปลูกสร้าง และห้องชุดของสำนักงานบังคับคดีแพ่งกรุงเทพมหานคร 1-6 ประกาศขายทั้งสิ้น 236 รายการ ราคาประเมินรวม 170,674,941.67 บาท มีผู้สนใจเข้าฟังการขายกว่า 500 คน
โดยผลการขายทอดตลาดในวันนี้ ขายได้ 91 คดี 91 รายการ ราคาประเมินรวม 85,205,406.10 บาท ขายได้เป็นเงินทั้งสิ้น 143,290,000 บาท ซึ่งราคาขายได้สูงกว่าราคาประเมิน คิดเป็นร้อยละ 68.17 โดยในการนี้ผู้เข้าซื้อทรัพย์ได้วางหลักประกัน จำนวน 171 ราย เป็นเงิน 19,850,000 บาท โดยใช้ระบบ edc จำนวน 44 ราย เป็นจำนวนเงิน 5,985,000 บาท ซึ่งเมื่อเปรียบเทียบกับราคาขายของปีที่แล้วพบว่าปีนี้สามารถขายได้สูงกว่าปีที่แล้ว คิดเป็นร้อยละ 11.72

ที่มา : http://www.thaigov.go.th/news/contents/details/13663