รัฐบาลไทย-ข่าวทำเนียบรัฐบาล-ม.ล.ปนัดดา ปาฐกถาพิเศษ เรื่อง 'สถาบันพระมหากษัตริย์กับความผูกพันของคนในชาติ' ให้แก่ ครูและนักเรียน กศน. ข้าราชการกระทรวงศึกษาธิการ ในพื้นที่กรุงเทพมหานคร 


วันจันทร์ที่ 2 กรกฎาคม 2561
25
ม.ล.ปนัดดา ปาฐกถาพิเศษ เรื่อง 'สถาบันพระมหากษัตริย์กับความผูกพันของคนในชาติ' ให้แก่ ครูและนักเรียน กศน. ข้าราชการกระทรวงศึกษาธิการ ในพื้นที่กรุงเทพมหานคร
ม.ล.ปนัดดา ปาฐกถาพิเศษ เรื่อง 'สถาบันพระมหากษัตริย์กับความผูกพันของคนในชาติ' ให้แก่ครูและนักเรียน กศน. ข้าราชการกระทรวงศึกษาธิการ ในพื้นที่กรุงเทพมหานคร
เมื่อวันอาทิตย์ที่ ๑ กรกฎาคม ๒๕๖๑ เวลา ๐๙.๓๐ น.
ม.ล.ปนัดดา ดิศกุล ผู้ช่วยรัฐมนตรีประจำนายกรัฐมนตรี ปฏิบัติราชการกระทรวงยุติธรรม
ปาฐกถาพิเศษ เรื่อง 'สถาบันพระมหากษัตริย์กับความผูกพันของคนในชาติ' ให้แก่ ครูและนักเรียน กศน.
ข้าราชการกระทรวงศึกษาธิการ ในพื้นที่กรุงเทพมหานคร (๒๕ เขต) ที่เข้าร่วมโครงการประชารัฐ
ร่วมใจเสริมสร้างความปรองดองสมานฉันท์ของคนในชาติ ประจำปีงบประมาณ พ.ศ.  ๒๕๖๑ รุ่นที่ ๑
ณ หอประชุม อาคารปฏิบัติการมหาวิทยาลัยกรุงเทพธนบุรี เขตทวีวัฒนา กรุงเทพฯ
ม.ล.ปนัดดาฯ กล่าวตอนหนึ่งของการปาฐกถาพิเศษว่า : "พระบรมราโชวาทเป็นความศักดิ์สิทธิ์
ยังความเป็นสิริมงคลแก่ชีวิตบุคคลผู้มุ่งมั่นปฏิบัติให้เกิดผลสัมฤทธิ์ในเชิงบวกหรือความสุขความเจริญ
เกิดขึ้นแก่ชุมชนและสังคม หากเราทุกคนจักช่วยกันคนละไม้คนละมือในการครองตน ครองคน และครองงาน
ให้เป็นไปตามคำสอนของบรรพบุรุษไทย ไม่เล่นละครเข้าหากัน ไม่เสแสร้งแกล้งทำ ไม่สร้างภาพ
ไม่วางอำนาจบาตรใหญ่ ไม่ใช้จ่ายฟุ้งเฟ้อฟุ่มเฟือยอันเกินฐานะหรือความสามารถเฉพาะตัว
แต่กระทำไปเพียงเพื่อคุยโวโอ้อวดซึ่งเป็นอุปนิสัยอันไม่พึงประสงค์ของสังคม
มีความมานะในการเรียนรู้ถึงหลักการดำเนินชีวิตที่พอเพียงและเรียบง่าย (a simple life)
ไม่สร้างความเดือดร้อนแก่ผู้อื่น ไม่ลืมตัวหรือขาดความสม่ำเสมอ พระราชทานสอนถึงความเสมอต้นเสมอปลาย
ในความเป็นคนดีมีปัญญา มีความอ่อนน้อมถ่อมตนเข้าไว้ที่เป็นกำไรชีวิต เป็นสุภาพชน
เป็นแบบอย่างซึ่งกันและกัน แล้วมีหรือที่ผลลัพธ์ของการดำเนินชีวิตและตัวชี้วัดของชุมชนและสังคม
จะออกมาเป็นอย่างอื่น นอกจากความสำเร็จเป็นอันดับแรกในการดำรงชีวิตของตนและครอบครัว
ตามพระราชปณิธานของพระองค์ท่าน อันเป็นการก้าวเดินตามรอยเบื้องพระยุคลบาท
ในทางเจตคตินิยม เมื่อมองในทางกลับกัน การใช้ชีวิตที่เปรียบเสมือนการตามใจตนเอง
(a spoiled person) ชนิดหลงทิศหลงทางหรือความหลงลืมตัว เย่อหยิ่ง (be proud of oneself)
จนกลายเป็นความเสียคน ย่อมนำมาซึ่งความล้มเหลวในการดำเนินชีวิตอย่างไม่สมควรเกิดขึ้น"

ที่มา : http://www.thaigov.go.th/news/contents/details/13505