รัฐบาลไทย-ข่าวทำเนียบรัฐบาล-กระทรวงยุติธรรม ผนึกกำลังร่วม ๗ หน่วยงาน ลงนามบันทึกความร่วมมือ เพื่อให้ประชาชนเข้าถึงงานบริการพื้นฐานของรัฐ

วันอังคารที่ 10 กรกฎาคม 2561
กระทรวงยุติธรรม ผนึกกำลังร่วม ๗ หน่วยงาน ลงนามบันทึกความร่วมมือ เพื่อให้ประชาชนเข้าถึงงานบริการพื้นฐานของรัฐ
กระทรวงยุติธรรม ผนึกกำลังร่วม ๗ หน่วยงาน ลงนามบันทึกความร่วมมือ
เพื่อให้ประชาชนเข้าถึงงานบริการพื้นฐานของรัฐ
ในวันอังคารที่ ๑๐ กรกฎาคม ๒๕๖๑ เวลา ๑๔.๓๐ น. ณ ตึกสันติไมตรี ทำเนียบรัฐบาล
พลอากาศเอก ประจิน จั่นตอง รองนายกรัฐมนตรีและรัฐมนตรีว่าการกระทรวงยุติธรรม เป็นประธาน
ในพิธีลงนามบันทึกข้อตกลงการบูรณาการความร่วมมือเพื่อให้ความช่วยเหลือประชาชนให้เข้าถึงบริการของรัฐ
ระหว่าง ๘ หน่วยงาน ได้แก่ กระทรวงยุติธรรม กระทรวงการพัฒนาสังคมและความมั่นคงของมนุษย์  กระทรวงดิจิทัลเพื่อเศรษฐกิจและสังคม กระทรวงมหาดไทย กระทรวงแรงงาน กระทรวงศึกษาธิการ กระทรวงสาธารณสุข และสำนักงานตำรวจแห่งชาติ
ทั้งนี้ เพื่อให้ประชาชนมีความเสมอภาคกันในการได้รับความมั่นคงปลอดภัยในชีวิต ทรัพย์สิน การศึกษา
สวัสดิการสังคม การประกอบอาชีพ รวมทั้งการรับรู้ข่าวสารและเข้าถึงบริการสาธารณะ เพื่อให้มีชีวิตที่ดีขึ้น
รองนายกรัฐมนตรีและรัฐมนตรีว่าการกระทรวงยุติธรรม กล่าวว่า รัฐบาลได้กำหนดให้การลดความเหลื่อมล้ำในสังคมและการสร้างโอกาสให้ประชาชนสามารถเข้าถึงบริการของภาครัฐ
ให้เป็นหนึ่งในนโยบายสำคัญในการขับเคลื่อนประเทศ เพื่อลดช่องว่างความไม่เสมอภาคและไม่เป็นธรรม
จึงได้บูรณาการการทำงานร่วมกันของ ๘ หน่วยงาน ให้มีความพร้อมและดำเนินไปอย่างมีประสิทธิภาพ
โดยมีกลุ่มเป้าหมาย คือ ประชาชนทั่วไป ประชาชนกลุ่มเสี่ยงต่อการกระทำความผิด และประชาชน
ผู้เข้าสู่กระบวนการยุติธรรม ผู้เสียหายและเหยื่อจากการกระทำความผิดทางอาญา
เพื่อให้ประชาชนสามารถเข้าถึงงานบริการพื้นฐานของรัฐในด้านต่างๆ ได้อย่างเท่าเทียมและทั่วถึง

ที่มา : http://www.thaigov.go.th/news/contents/details/13746
