รัฐบาลไทย-ข่าวทำเนียบรัฐบาล-ปลัดกระทรวงดิจิทัลฯ เป็น ประธานการประชุมคณะกรรมการบริหารวิทยาลัยการไปรษณีย์แห่งเอเชียและแปซิฟิก ครั้งที่ 48 ที่ประเทศเวียดนาม


วันพุธที่ 27 มิถุนายน 2561
123
ปลัดกระทรวงดิจิทัลฯ เป็น ประธานการประชุมคณะกรรมการบริหารวิทยาลัยการไปรษณีย์แห่งเอเชียและแปซิฟิก ครั้งที่ 48 ที่ประเทศเวียดนาม
ปลัดกระทรวงดิจิทัลฯ
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานการประชุมคณะกรรมการบริหารวิทยาลัยการไปรษณีย์แห่งเอเชียและแปซิฟิก ครั้งที่ 48 (APPC Governing Board) เมื่อวันที่ 25 มิถุนายน 2561 ณ เมืองดานัง สาธารณรัฐสังคมนิยมเวียดนาม ซึ่งเป็นส่วนหนึ่งของการประชุมสภาบริหารของสหภาพไปรษณีย์แห่งเอเชียและแปซิฟิก ประจำปี 2561 ระหว่างวันที่ 25 - 29 มิถุนายน 2561 โดยมีผู้เข้าร่วมการประชุมฯ ประกอบด้วยผู้แทนประเทศในเอเชียและแปซิฟิกที่เป็นสมาชิก APPC จำนวน 23 ประเทศ จากทั้งหมด 32 ประเทศ สำหรับการประชุมครั้งนี้มีวัตถุประสงค์เพื่อรายงานผลการดำเนินงานของวิทยาลัยการไปรษณีย์ฯ ซึ่งตั้งอยู่ที่ประเทศไทย ในการจัดการฝึกอบรมให้แก่ประเทศสมาชิก และรายงานสถานะทางการเงินของปีที่ผ่านมา รวมทั้งได้เสนอให้ที่ประชุมพิจารณาและเสนอความเห็นในเรื่องของการปรับหลักสูตรให้ทันสมัยเพื่อรองรับธุรกิจ E-Commerce และบริการทางการเงิน โดยคำนึงถึงผลกระทบที่จะเกิดจากการเปลี่ยนแปลงของเทคโนโลยี (Disruption Technology) ด้วย
**********************

ที่มา : http://www.thaigov.go.th/news/contents/details/13363