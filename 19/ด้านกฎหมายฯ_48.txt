รัฐบาลไทย-ข่าวทำเนียบรัฐบาล-ปลัดกระทรวงยุติธรรม บรรยายพิเศษแก่นักศึกษาผู้บัญชาการเรือนจำ (นผบ.รุ่นที่ ๓๑)


วันจันทร์ที่ 9 กรกฎาคม 2561
140
ปลัดกระทรวงยุติธรรม บรรยายพิเศษแก่นักศึกษาผู้บัญชาการเรือนจำ (นผบ.รุ่นที่ ๓๑)
ปลัดกระทรวงยุติธรรม บรรยายพิเศษแก่นักศึกษาผู้บัญชาการเรือนจำ (นผบ.รุ่นที่ ๓๑)
ในวันจันทร์ที่ ๙ กรกฎาคม ๒๕๖๑ เวลา ๑๓.๓๐ น.
ณ ห้องประชุมกรมราชทัณฑ์ ชั้น ๒ อาคารกรมราชทัณฑ์ จังหวัดนนทบุรี
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
บรรยายพิเศษในหัวข้อ “การนำยุทธศาสตร์สู่การบริหารงานราชทัณฑ์”
ให้แก่ข้าราชกรมราชทัณฑ์ ที่เข้าฝึกอบรมหลักสูตรนักศึกษาผู้บัญชาการเรือนจำ (นผบ.รุ่นที่ ๓๑) จำนวน ๕๐ คน
เพื่อให้นักศึกษาผู้บัญชาการเรือนจำ นำองค์ความรู้ แนวคิด ด้านการบริหารงาน บริหารคน และบริหารจิตใจ
ไปปรับใช้ ถ่ายทอดและขยายผลสู่แนวทางการปฏิบัติงานราชทัณฑ์ต่อไป
โดยปลัดกระทรวงยุติธรรม ได้กล่าวสรุปใจความสำคัญตอนหนึ่งว่า
การจะแก้ไขปัญหาในงานพัฒนาพฤตินิสัยให้สำเร็จนั้น จะต้องมีการตั้งเป้าหมายที่แน่ชัด
ใช้องค์ความรู้ที่ทันสมัย รวมทั้งจะต้องมีการกำหนดตัวชี้วัดเพื่อให้สามารถประเมินผลและนำไปสู่การแก้ปัญหาได้
โดยเฉพาะอย่างยิ่งการปรับเปลี่ยนทัศนคติความคิด เป็นส่วนสำคัญที่จะขับเคลื่อนงานให้ประสบผลสำเร็จได้
ทั้งนี้ การใช้ปัจจัยเชิงบวก เช่น การสนับสนุนให้ผู้ต้องขังสามารถสร้างอาชีพ สร้างรายได้
ซึ่งเป็นที่ต้องการของตลาดแรงงานและสามารถต่อยอดในการพัฒนาเป็นอาชีพที่ยั่งยืนเมื่อพ้นโทษ
และเป็นส่วนหนึ่งในการแก้ไขปัญหาไม่ให้หวนกลับมากระทำผิดซ้ำ

ที่มา : http://www.thaigov.go.th/news/contents/details/13715