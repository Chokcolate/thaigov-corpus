รัฐบาลไทย-ข่าวทำเนียบรัฐบาล-ยุติธรรม จัดสัมมนาการขับเคลื่อนการปฏิรูปกระบวนการยุติธรรม ในมิติงานสอบสวนคดีพิเศษ

วันพฤหัสบดีที่ 5 กรกฎาคม 2561
ยุติธรรม จัดสัมมนาการขับเคลื่อนการปฏิรูปกระบวนการยุติธรรม ในมิติงานสอบสวนคดีพิเศษ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานเปิดการสัมมนากรมสอบสวนคดีพิเศษกับการขับเคลื่อนการปฏิรูปประเทศด้านกระบวนการยุติธรรม
ในวันพฤหัสบดีที่ ๕ กรกฎาคม ๒๕๖๑ เวลา ๐๙.๐๐ น.
ณ ห้องประชุมวายุภักดิ์ ๖ โรงแรมเซนทรา บายเซนทาราศูนย์ราชการและคอนเวนชันเซ็นเตอร์ แจ้งวัฒนะ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานเปิดการสัมมนากรมสอบสวนคดีพิเศษกับการขับเคลื่อนการปฏิรูปประเทศด้านกระบวนการยุติธรรม
โดยมีพันตำรวจเอกไพสิฐ วงศ์เมือง อธิบดีกรมสอบสวนคดีพิเศษ พร้อมด้วยผู้บริหารระดับสูง
หัวหน้าหน่วยงาน ผู้เชี่ยวชาญ และผู้อำนวยการส่วนของกรมสอบสวนคดีพิเศษ เข้าร่วมฯ
เพื่อปรับแนวคิดและกระบวนการทำงานของกระบวนการยุติธรรมยุคใหม่
ให้ประชาชนได้ร่วมเป็นเจ้าของกระบวนการยุติธรรมอย่างแท้จริง ได้รับการปฏิบัติอย่างเท่าเทียม
และมุ่งสร้างระบบการสอบสวนคดีพิเศษที่ประชาชนเชื่อมั่นในความรวดเร็วและถูกต้อง
ตลอดจนทำให้กระบวนการยุติธรรมมีมาตรฐานสากล และมีส่วนสนับสนุนการพัฒนาประเทศ
โอกาสนี้ ปลัดกระทรวงยุติธรรม ได้บรรยายพิเศษเรื่อง กรมสอบสวนคดีพิเศษกับการปฏิรูปกระบวนการยุติธรรม
มีใจความตอนหนึ่งว่า การปฏิรูปกระบวนการยุติธรรมเป็นภารกิจสำคัญที่ต้องดำเนินการ
เพื่อวางรากฐานระบบสังคมของประเทศ ซึ่งต้องวิเคราะห์สภาพปัญหาในลักษณะองค์รวม
ปรับแนวคิดและกระบวนการทำงานให้เกิดประสิทธิภาพและประสิทธิผล
ให้มีความถูกต้องสมบูรณ์และรวดเร็ว อีกทั้งต้องเพิ่มศักยภาพและพัฒนากลไกการให้ช่วยเหลือ
เพื่อให้ประชาชนสามารถเข้าถึงกระบวนการยุติธรรมได้อย่างสะดวก รวดเร็ว

ที่มา : http://www.thaigov.go.th/news/contents/details/13620
