รัฐบาลไทย-ข่าวทำเนียบรัฐบาล-รองปลัด ก.อุตฯ ร่วมเปิดตัวอาคารทริปเปิ้ลเอของบริษัท แพนดอร่า โพรดักชั่น จำกัด ณ นิคมอัญธานี

วันเสาร์ที่ 16 มิถุนายน 2561
รองปลัด ก.อุตฯ ร่วมเปิดตัวอาคารทริปเปิ้ลเอของบริษัท แพนดอร่า โพรดักชั่น จำกัด ณ นิคมอัญธานี
รองปลัด ก.อุตฯ ร่วมเปิดตัวอาคารทริปเปิ้ลเอของบริษัท แพนดอร่า โพรดักชั่น จำกัด ณ นิคมอัญธานี
เมื่อวันที่ 15 มิถุนายน 2561 นางสาวนิสากร จึงเจริญธรรม รองปลัดกระทรวงอุตสาหกรรม ร่วมกล่าวสุนทรพจน์แสดงความยินดีในโอกาสเปิดตัวอาคารทริปเปิ้ลเอของบริษัท แพนดอร่า โพรดักชั่น จำกัด ณ นิคมอัญธานี โดยภายในงานมี มร. อันเดอร์ส โคลดิ้ง ฟรีส CEO ของบริษัท เเพนดอร่า และคุณดวงใจ อัศวจินตจิตน์ เลขาธิการคณะกรรมการส่งเสริมการลงทุน คุณประเสริฐ บุญสัมพันธ์ ประธานองค์กรธุรกิจเพื่อการพัฒนาอย่างยั่งยืน ภาคเอกชน หอการค้าทั้งในและต่างประเทศ กว่า 120 คน ร่วมงาน
โดยบริษัท แพนดอร่า โพรดักชั่น จำกัด เป็นบริษัทผู้ผลิตอัญมณีและเครื่องประดับรายใหญ่ที่สุดในโลกสัญชาติเดนมาร์ค เริ่มธุรกิจตั้งเเต่ปี 2525 และมีฐานการผลิตในประเทศไทยเพียงแห่งเดียว (ที่กรุงเทพฯเเละ จ.ลำพูน) และส่งสินค้าจำหน่ายไปกว่า 100 ประเทศ 6 ทวีปทั่วโลก มีช่างฝีมือและพนักงานที่เป็นคนไทยเกือบร้อยละ 50 ซึ่งในวันนี้บริษัทฯ มีความเชื่อมั่นในศักยภาพของไทยทั้งด้านโครงสร้างพื้นฐานเเละฝีมือของคนไทย จึงเกิดการขยายฐานการผลิตมูลค่ากว่า 9,000 ล้านบาท สร้างอาคารทริปเปิ้ลเอที่มีความทันสมัย ช่วยรักษ์สิ่งเเวดล้อม ใช้พลังงานอย่างคุ้มค่า ซึ่งสอดคล้องกับวิสัยทัศน์ของกระทรวงอุตสาหกรรมที่ต้องการให้อุตสาหกรรมไทยขับเคลื่อนด้วยนวัตกรรม รักษ์สิ่งเเวดล้อม เเละเชื่อมโยงเศรษฐกิจโลกภายในปี 2564

ที่มา : http://www.thaigov.go.th/news/contents/details/13097
