รัฐบาลไทย-ข่าวทำเนียบรัฐบาล-ปลัดกระทรวงดิจิทัลฯ เป็นประธานการประชุมรับฟังความคิดเห็นร่าง พ.ร.บ.ว่าด้วยธุรกรรมทางอิเล็กทรอนิกส์ (ฉบับที่ ..) พ.ศ. ....

วันศุกร์ที่ 20 กรกฎาคม 2561
ปลัดกระทรวงดิจิทัลฯ เป็นประธานการประชุมรับฟังความคิดเห็นร่าง พ.ร.บ.ว่าด้วยธุรกรรมทางอิเล็กทรอนิกส์ (ฉบับที่ ..) พ.ศ. ....
ปลัดกระทรวงดิจิทัลฯ
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานการประชุมรับฟังความคิดเห็นต่อการปรับปรุงร่างพระราชบัญญัติว่าด้วยธุรกรรมทางอิเล็กทรอนิกส์ (ฉบับที่ ..) พ.ศ. .... โดยสำนักงานปลัดกระทรวงดิจิทัลฯ จัดขึ้น เพื่อรับฟังความเห็นเกี่ยวกับร่างกฎหมายธุรกรรมทางอิเล็กทรอนิกส์ เพื่อ ให้เป็นไปตามมาตรฐานสากล รวมทั้งปรับปรุงกลไกในการกำกับดูแลการประกอบธุรกิจบริการเกี่ยวกับธุรกรรมทางอิเล็กทรอนิกส์ และการเปิดรับเทคโนโลยีใหม่ๆ รวมถึงการกำหนดหลักเกณฑ์รองรับ Digital ID หรือ การพิสูจน์และยืนยันตัวตนทางดิจิทัล เพื่อให้สอดคล้องกับการพัฒนาดิจิทัลเพื่อเศรษฐกิจและสังคม ตลอดจนทำให้ประเทศไทย       มีเสถียรภาพในโลกธุรกิจยุคดิจิทัล ทั้งนี้ มีผู้แทนจากหลายหน่วยงานที่เกี่ยวข้อง อาทิ กรมเจรจาการค้าระหว่างประเทศ กรมพัฒนาธุรกิจการค้า กรมสรรพากร หน่วยงานของรัฐที่ทำหน้าที่กำกับดูแล สภาหอการค้าแห่งประเทศไทย สภาอุตสาหกรรมแห่งประเทศไทย สมาคมธนาคารไทย สมาคมธนาคารนานาชาติ และสถาบันการเงิน รวมกว่า 60 คน เข้าร่วมแสดงความคิดเห็นฯ ในครั้งนี้ เมื่อวันที่ 19 กรกฎาคม 2561 ณ ห้องประชุม ชั้น 9 กระทรวงดิจิทัลเพื่อเศรษฐกิจและสังคม อาคารรัฐประศาสนภักดี ศูนย์ราชการเฉลิมพระเกียรติ 80 พรรษาฯ ถนนแจ้งวัฒนะ เขตหลักสี่ กรุงเทพฯ
***********************

ที่มา : http://www.thaigov.go.th/news/contents/details/13984
