รัฐบาลไทย-ข่าวทำเนียบรัฐบาล-ปลัด ก.อุตฯ เปิดศูนย์นวัตกรรมหุ่นยนต์และระบบอัตโนมัติ ของสถาบันการจัดการปัญญาภิวัฒน์ เตรียมพร้อมผลิตบัณฑิตภาคอุตสาหกรรมโรโบติกและดิจิทัลเทคโนโลยี

วันศุกร์ที่ 22 มิถุนายน 2561
ปลัด ก.อุตฯ เปิดศูนย์นวัตกรรมหุ่นยนต์และระบบอัตโนมัติ ของสถาบันการจัดการปัญญาภิวัฒน์ เตรียมพร้อมผลิตบัณฑิตภาคอุตสาหกรรมโรโบติกและดิจิทัลเทคโนโลยี
ปลัด ก.อุตฯ เปิดศูนย์นวัตกรรมหุ่นยนต์และระบบอัตโนมัติ ของสถาบันการจัดการปัญญาภิวัฒน์ เตรียมพร้อมผลิตบัณฑิตภาคอุตสาหกรรมโรโบติกและดิจิทัลเทคโนโลยี
วันนี้ (22 มิถุนายน 2561) นายพสุ โลหารชุน ปลัดกระทรวงอุตสาหกรรม เป็นประธานในพิธีเปิดศูนย์นวัตกรรมหุ่นยนต์และระบบอัตโนมัติ Innovation Center for Robotics and Automation Systems (iCRAS) โดยมี รศ.ดร.สมภพ มานะรังสรรค์ อธิการบดีสถาบันการจัดการปัญญาภิวัฒน์ ให้การต้อนรับ ณ สถาบันการจัดการปัญญาภิวัฒน์ ถ.แจ้งวัฒนะ
ปลัดกระทรวงอุตสาหกรรม กล่าวว่า การพัฒนาอุตสาหกรรมนั้น สิ่งที่สำคัญ คือ การพัฒนาบุคลากรให้มีความรู้ความสามารถทั้งภาคทฤษฎีและปฏิบัติ เพื่อเป็นพลังผลักดันอุตสาหกรรมของไทย กระทรวงอุตสาหกรรมและสถาบันเครือข่ายของกระทรวงอุตสาหกรรม จึงได้ร่วมกับองค์กรพันธมิตรที่เกี่ยวข้องในลักษณะไตรภาคี หรือ ภาคเอกชน-สถาบันอุดมศึกษา-องค์กรภาครัฐ ผลักดันให้เกิดหน่วยงานที่รับผิดชอบในการพัฒนาและยกระดับขีดความสามารถของบุคลากร เช่น CORE TAREE LASI และ ITC (Industry Transformation Center) หรือศูนย์ปฏิรูปอุตสาหกรรมสู่อนาคต ซึ่งเป็นศูนย์แสดงเทคโนโลยีหุ่นยนต์และระบบอัตโนมัติ เพื่อให้ผู้ประกอบการได้มองเห็นภาพ เข้าใจถึงประสิทธิภาพและประสิทธิผลที่จะเกิดขึ้นจากการยกระดับขีดความสามารถของตนเองสู่ระดับ 4.0 ในอนาคต
สำหรับศูนย์นวัตกรรมหุ่นยนต์และระบบอัตโนมัติ (iCRAS) ของสถาบันปัญญาภิวัฒน์นั้น เป็นการเรียนการสอนแบบเรียนทฤษฎีควบคู่การฝึกปฏิบัติงาน หรือ Work-based Education  มีสื่อการสอนทั้งการใช้ซอฟแวร์-ฮาร์ดแวร์ และระบบอัตโนมัติจำลองกระบวนการผลิตในโรงงานอุตสาหกรรม เพื่อผลิตบัณฑิตพร้อมทำงานโดยเฉพาะภาคอุตสาหกรรมที่เชื่อมโยงกับโรโบติกและดิจิทัลเทคโนโลยี

ที่มา : http://www.thaigov.go.th/news/contents/details/13280
