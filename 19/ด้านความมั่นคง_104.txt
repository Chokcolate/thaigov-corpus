รัฐบาลไทย-ข่าวทำเนียบรัฐบาล-กระทรวงมหาดไทยจัดประชุมติดตามเร่งรัดการใช้จ่ายงบประมาณรายจ่ายประจำปีงบประมาณ พ.ศ. 2561

วันพุธที่ 11 กรกฎาคม 2561
กระทรวงมหาดไทยจัดประชุมติดตามเร่งรัดการใช้จ่ายงบประมาณรายจ่ายประจำปีงบประมาณ พ.ศ. 2561
กระทรวงมหาดไทยจัดประชุมติดตามเร่งรัดการใช้จ่ายงบประมาณรายจ่ายประจำปีงบประมาณ พ.ศ. 2561
เมื่อวันที่ 10 กรกฎาคม 2561 นายนิสิต จันทร์สมวงศ์ รองปลัดกระทรวงมหาดไทย เป็นประธานในการประชุมคณะกรรมการติดตามเร่งรัดการใช้จ่ายงบประมาณรายจ่ายประจำปีงบประมาณ พ.ศ. 2561 ณ ห้องประชุมราชสีห์ เพื่อติดตามเร่งรัดการใช้จ่ายงบประมาณของกระทรวงมหาดไทยให้เป็นไปตามมาตรการเพิ่มประสิทธิภาพการใช้จ่ายงบประมาณรายจ่ายประจำปีงบประมาณ พ.ศ. 2561 ที่ได้กำหนดเป้าหมายการเบิกจ่ายงบประมาณภาพรวม ณ สิ้นสุดไตรมาสที่ 4 ที่ร้อยละ 96.00 รายจ่ายประจำร้อยละ 98.36 และรายจ่ายลงทุนร้อยละ 88.00
ในการประชุมดังกล่าวผู้แทนส่วนราชการและรัฐวิสาหกิจ ได้รายงานผลการดำเนินงานและการใช้จ่ายงบประมาณ พร้อมปัญหาอุปสรรค รวมทั้งหารือแนวทางการแก้ไขปัญหาเพื่อให้การดำเนินงานและการเบิกจ่ายงบประมาณเป็นไปตามเป้าหมายดังกล่าวต่อไป

ที่มา : http://www.thaigov.go.th/news/contents/details/13760
