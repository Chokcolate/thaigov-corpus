รัฐบาลไทย-ข่าวทำเนียบรัฐบาล-ม.ล.ปนัดดาฯ ให้ความรู้ด้าน “ศาสตร์พระราชา สู่การพัฒนาเยาวชน” ในสถาบันการศึกษาเพื่อสร้างเยาวชนต้นแบบ

วันจันทร์ที่ 18 มิถุนายน 2561
ม.ล.ปนัดดาฯ ให้ความรู้ด้าน “ศาสตร์พระราชา สู่การพัฒนาเยาวชน” ในสถาบันการศึกษาเพื่อสร้างเยาวชนต้นแบบ
ม.ล.ปนัดดาฯ ให้ความรู้ด้าน “ศาสตร์พระราชา สู่การพัฒนาเยาวชน” ในสถาบันการศึกษาเพื่อสร้างเยาวชนต้นแบบ
เมื่อวันเสาร์ที่ ๑๖ มิถุนายน ๒๕๖๑ เวลา ๑๐.๐๐ น ม.ล.ปนัดดา ดิศกุล ผู้ช่วยรัฐมนตรีประจำนายกรัฐมนตรี ปฏิบัติราชการกระทรวงยุติธรรม บรรยายพิเศษ เรื่อง “ศาสตร์พระราชา สู่การพัฒนาเยาวชน” แก่นักเรียนชั้นมัธยมศึกษา ปีที่ ๓ – ๕  เมื่อวันเสาร์ที่ ๑๖ มิถุนายน ๒๕๖๑ เวลา ๑๐.๐๐ น ม.ล.ปนัดดา ดิศกุล ผู้ช่วยรัฐมนตรีประจำนายกรัฐมนตรี ปฏิบัติราชการกระทรวงยุติธรรม บรรยายพิเศษ เรื่อง “ศาสตร์พระราชา สู่การพัฒนาเยาวชน” แก่นักเรียนชั้นมัธยมศึกษา ปีที่ ๓ – ๕  จาก ๒๓ สถาบัน นักศึกษาจากมหาวิทยาลัยราชภัฏนครปฐม คณะครูที่ปรึกษา และสภาเยาวชน ในการอบรมเชิงปฏิบัติการภายใต้โครงการสร้างเยาวชนต้นแบบ (เยาวชน ๔.๐) เฉลิมพระเกียรติฯ ซึ่งจัดโดยชมรมคนรักในหลวงจังหวัดนครปฐม คณะกรรมการจริยธรรมประจำจังหวัดนครปฐม และหอการค้าจังหวัดนครปฐม ณ ห้องประชุมโรงเรียนสิรินธรราชวิทยาลัย อำเภอเมือง จังหวัดนครปฐม
ม.ล.ปนัดดาฯ กล่าวว่า "วิทยากรในฐานะอดีตผู้ว่าราชการจังหวัดนครปฐมเมื่อ ๙ ปีก่อน มีความยินดีจากใจจริงที่จังหวัดนครปฐม โดยหลายภาคส่วนทั้งภาครัฐและเอกชน ได้ให้ความสำคัญกับปัญหาของสังคมปัจจุบันที่มีความเปลี่ยนแปลงไปเป็นอันมากอย่างน่าห่วงใย สังคมขาดความอบอุ่น ปราศจากความจริงใจ นิยมการเอารัดเอาเปรียบ ให้ร้ายผู้อื่นอันถือเป็นบาป เข้าทำนอง 'เอาความดีเข้าตัว เอาชั่วให้คนอื่น' ที่นับวันยิ่งทวีคูณความน่าห่วงใย การสร้างภูมิคุ้มกันแก่เด็กและเยาวชนว่าด้วยศาสตร์พระราชา แน่นอนที่สุด จะเป็นการเสริมสร้างสังคมที่น่าอยู่อันพึงปรารถนาของทุกๆ คน ที่จะไม่ใช่สังคมของความเสี่ยงภัยและท้าทายการดำรงอยู่จนเกินเหตุ ที่จะก่อให้เกิดสภาพการณ์ทางสิ่งแวดล้อมที่เป็นภยันตรายและปราศจากคุณภาพแก่สังคมของเด็กและเยาวชนในวันนี้และวันข้างหน้า
ผู้ใหญ่เองต้องนึกอยู่โดยตลอดเวลาว่า ตนนั้นคือ 'ต้นแบบหรือแบบอย่าง' ที่ใกล้ตัวและยั่งยืนที่สุดของลูกหลาน ดีไม่ดีเห็นกันชัดๆ ตรงนี้ ต้นแบบคือสิ่งที่มีความสำคัญเป็นอันดับแรก ได้แก่ บุพการี ครูอาจารย์ บุคคลในสังคม อาจเป็นผู้ว่าราชการจังหวัด นายอำเภอ กำนัน-ผู้ใหญ่บ้าน ผู้บริหารเอกชน ฯลฯ เพื่อประกันความไม่หลงทางในการดำเนินชีวิต ประกันความไม่พลาดพลั้งในช่วงหนึ่งช่วงใดในชีวิต ที่เราเกิดมาเป็นคนไทยใต้ร่มพระบารมี ต้องไม่กระทำสิ่งใดๆ ให้ประเทศชาติและพี่น้องคนไทยเสียชื่อ จึงจะสมกับที่เราได้เกิดมาเป็นประชาชนชาวไทย ที่จะเพียรพยายามทำทุกอย่างเพื่อรักษาชื่อเสียงเกียรติยศของประเทศ
คำว่า 'การปกครอง' ถือเป็นคำคู่ขนานกับคำว่า 'คุณธรรมจริยธรรม' ที่จะก่อให้เกิดผลสัมฤทธิ์ตามหลักการบริหารกิจการบ้านเมืองที่ดี ประชาธิปไตยจึงเปรียบเข้ากับแนวคิดดังกล่าวหรือผสานไปกับหลักคิดนี้ ทำอย่างไรที่จะให้เกิดธรรมาภิบาลประชาธิปไตย หรือธรรมาภิบาลทางการปกครอง  ส่วนสำคัญมาจากการไม่ทุจริตคดโกง ไม่กล่าวคำเท็จไม่ว่าจะเรียกว่าโกหกสีขาวสีดำอะไรก็ตามแต่ และไม่ถือพรรคถือพวกจนกระทั่งเลยเถิด แม้แต่ระบบวงศาคณาญาติ อยากเล่นอะไรเช่นนี้ โกหกสีขาวสีดำอะไรเช่นนั้น ต้องไปเป็นซีอีโอบริษัทของตนเอง จะมาใช้ภาษีอากรประชาชนหรืออำนาจรัฐกระทำการไม่ได้ มันผิดด้วยจรรยาบรรณทางการปกครองและระบอบประชาธิปไตยอันยึดมั่นหลักธรรมาภิบาลทางการปกครอง
ในการทำความดี ไม่ต้องไปเที่ยวป่าวประกาศ เมื่อคนเขารู้ย่อมชื่นชมผู้กระทำ นี่คือธรรมชาติของการบำเพ็ญความดีที่เป็นศรีสง่าทั้งแก่ตัวและประเทศชาติ แต่หากไม่มีใครผู้ใดรู้ ก็ไม่เป็นที่วิตกเรียกว่า 'เป็นการปิดทองหลังพระ' วันหนึ่งจนได้ที่แผ่นทองนั้นต้องเพิ่มพูนมาข้างหน้าเองโดยธรรมชาติเช่นกัน ความสม่ำเสมอ ความยั่งยืนในการดำรงคุณงามความดีถือเป็นหัวใจของมนุษยชาติ คนที่สอบไม่ผ่านเรื่องนี้ มักมีที่มาจากการขาดองค์ประกอบสำคัญของชีวิต คือ 'หลักคุณธรรมจริยธรรม' ที่พระองค์ท่านได้ทรงพระกรุณาพระราชทานสอนแก่ปวงชนชาวไทยมาโดยตลอดรัชสมัย"

ที่มา : http://www.thaigov.go.th/news/contents/details/13121
