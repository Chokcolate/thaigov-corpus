รัฐบาลไทย-ข่าวทำเนียบรัฐบาล-“กระทรวงยุติธรรม” จัดประชุมคณะกรรมการพัฒนาระบบการติดตามคนหายและการพิสูจน์ศพนิรนาม


วันพฤหัสบดีที่ 12 กรกฎาคม 2561
159
“กระทรวงยุติธรรม” จัดประชุมคณะกรรมการพัฒนาระบบการติดตามคนหายและการพิสูจน์ศพนิรนาม
พลอากาศเอก ประจิน จั่นตอง รองนายกรัฐมนตรีและรัฐมนตรีว่าการกระทรวงยุติธรรม เป็นประธานการประชุมคณะกรรมการพัฒนาระบบการติดตามคนหายและการพิสูจน์ศพนิรนาม (คพส.) ครั้งที่ 1/2561
ในวันพฤหัสบดีที่ ๑๒ กรกฎาคม ๒๕๖๑ เวลา ๑๑.๓๐ น.
ณ ห้องประชุมกระทรวงยุติธรรม ๑ ชั้น ๙
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพฯ
พลอากาศเอก ประจิน จั่นตอง รองนายกรัฐมนตรีและรัฐมนตรีว่าการกระทรวงยุติธรรม
เป็นประธานการประชุมคณะกรรมการพัฒนาระบบ
การติดตามคนหายและการพิสูจน์ศพนิรนาม (คพส.) ครั้งที่ ๑/๒๕๖๑
โดยที่ประชุมได้รับทราบคำสั่งการเปลี่ยนแปลงประธานกรรมการ คพส.
จากนายวิษณุ เครืองาม รองนายกรัฐมนตรี เป็น พลอากาศเอก ประจิน จั่นตอง รองนายกรัฐมนตรี
พร้อมทั้งเห็นชอบให้แต่งตั้งคณะอนุกรรมการ จำนวน ๒ คณะ
ประกอบด้วย คณะอนุกรรมการจัดทำนโยบาย แผนแม่บท
และแผนปฏิบัติการด้านคนหาย คนนิรนาม และศพนิรนาม
และคณะอนุกรรมการขับเคลื่อนและจัดทำมาตรฐานการตรวจพิสูจน์ พัฒนาฐานข้อมูล
และระบบติดตามคนหาย คนนิรนาม และศพนิรนาม
เพื่อให้การดำเนินงานติดตามคนหาย และการพิสูจน์ศพนิรนามมีความคล่องตัว ถูกต้อง รวดเร็ว และมีประสิทธิภาพ
โดยอาศัยความร่วมมือจากผู้ทรงคุณวุฒิที่มีความเชี่ยวชาญเฉพาะด้านที่ได้รับการแต่งตั้งเป็นคณะอนุกรรมการฯ
มาร่วมขับเคลื่อนการดำเนินงานในเชิงนโยบาย และเชิงปฏิบัติต่อไป
นอกจากนี้ ที่ประชุมได้รับทราบการรายงานความคืบหน้าผลการดำเนินงานของคณะอนุกรรมการ
และสรุปปัญหา อุปสรรค และแนวทางการแก้ไขปัญหาเชิงเทคนิคและเชิงระบบ
ด้านคนหาย คนนิรนาม และศพนิรนาม
ในด้านเครื่องมืออุปกรณ์ ด้านบุคลากร ด้านมาตรฐานการตรวจพิสูจน์ และด้านการปฏิบัติงาน
โดยที่ประชุมได้มอบหมายให้คณะอนุกรรมการฯ ที่แต่งตั้งขึ้น
แบ่งหน้าที่ความผิดชอบเพื่อวางแผนแก้ไขปัญหาและอุปสรรคในแต่ละด้านดังกล่าวให้สำเร็จ
รวมทั้งเห็นชอบวิธีปฏิบัติและแบบฟอร์มคนหาย คนนิรนาม และศพนิรนาม
และมอบหมายให้หน่วยงานด้านนิติเวชศาสตร์ และด้านการพิสูจน์หลักฐานที่เกี่ยวข้อง
นำแบบฟอร์มดังกล่าวไปประยุกต์ใช้ในการปฏิบัติงานเพื่อจะได้ประเมินผล พัฒนา ปรับปรุง
และกำหนดเป็นคู่มือการกรอกแบบฟอร์มคนหาย คนนิรนาม และศพนิรนาม
ให้มีมาตรฐานเดียวกันและสอดคล้องกับมาตรฐานสากล

ที่มา : http://www.thaigov.go.th/news/contents/details/13817