รัฐบาลไทย-ข่าวทำเนียบรัฐบาล-​ “ สุรเชษฐ์ ” หัวหน้าผู้แทนพิเศษของรัฐบาล/รัฐมนตรีช่วยว่าการกระทรวงศึกษาธิการ ขับเคลื่อนโครงการกระทรวงศึกษาธิการส่วนหน้าเคลื่อนที่พบปะประชาชน สร้างการรับรู้และแลกเปลี่ยนเรียนรู้ร่


วันอังคารที่ 10 กรกฎาคม 2561
221
​ “ สุรเชษฐ์ ” หัวหน้าผู้แทนพิเศษของรัฐบาล/รัฐมนตรีช่วยว่าการกระทรวงศึกษาธิการ ขับเคลื่อนโครงการกระทรวงศึกษาธิการส่วนหน้าเคลื่อนที่พบปะประชาชน สร้างการรับรู้และแลกเปลี่ยนเรียนรู้ร่
พลเอก สุรเชษฐ์ ชัยวงศ์ หัวหน้าผู้แทนพิเศษของรัฐบาล/รัฐมนตรีช่วยว่าการกระทรวงศึกษาธิการ ได้ติดตามขับเคลื่อนโครงการกระทรวงศึกษาธิการส่วนหน้าเคลื่อนที่พบปะประชาชน ซึ่งกระทรวงศึกษาธิการ (ส่วนหน้า) หน่วยงานทางการศึกษา ส่วนราชการ ภาคเอกชน และภาคประชาชน ได้
พลเอก สุรเชษฐ์ ชัยวงศ์ หัวหน้าผู้แทนพิเศษของรัฐบาล/รัฐมนตรีช่วยว่าการกระทรวงศึกษาธิการ ได้ติดตามขับเคลื่อนโครงการกระทรวงศึกษาธิการส่วนหน้าเคลื่อนที่พบปะประชาชน ซึ่งกระทรวงศึกษาธิการ (ส่วนหน้า) หน่วยงานทางการศึกษา ส่วนราชการ ภาคเอกชน และภาคประชาชน ได้ร่วมกันจัดนิทรรศการและกิจกรรมต่าง ๆ ขึ้น รวมทั้งหมด จำนวน ๔๔ อำเภอ ของจังหวัดสตูล จังหวัดสงขลา จังหวัดปัตตานี จังหวัดยะลา และจังหวัดนราธิวาส เมื่อวันที่ ๒ – ๕ กรกฎาคม ๒๕๖๑ ที่ผ่านมา ได้ติดตามขับเคลื่อนโครงการฯ ดังกล่าว ดังนี้
โรงเรียนบ้านสุไหงโก-ลก อำเภอสุไหงโก-ลก จังหวัดนราธิวาส
วันที่ ๒ กรกฎาคม ๒๕๖๑ เวลา ๑๐.๐๐ น. พลเอก สุรเชษฐ์ ชัยวงศ์ เป็นประธานพิธีเปิดโครงการกระทรวงศึกษาธิการส่วนหน้าเคลื่อนที่พบปะประชาชน ณ โรงเรียนบ้านสุไหงโก-ลก อำเภอสุไหงโก-ลก จังหวัดนราธิวาส โดยสำนักงานเขตพื้นที่การศึกษาประถมศึกษา เขต ๒ สำนักงานเขตพื้นที่การศึกษามัธยมศึกษา เขต ๑๕ สำนักงานการศึกษาเอกชน สำนักงานส่งเสริมการศึกษานอกระบบและการศึกษาตามอัธยาศัย และเทศบาลเมืองสุไหงโก-ลก ได้ร่วมกันจัดกิจกรรมภายใต้แนวคิด “๕ ช.” ที่เปิดโอกาสให้เด็กแสดงความสามารถอย่างรอบด้าน ได้แก่ โชว์ : การจัดแสดงนิทรรศการผลงานหรือกิจกรรมเด่น ช้อป : การจำหน่ายผลิตภัณฑ์ของสถานศึกษา เชิญ : การประชาสัมพันธ์เข้าร่วมชมงาน ชื่น : กิจกรรมสะท้อนความสุข และความสำเร็จร่วมกันของทุกภาคส่วน และ ชิม : การลิ้มรสและลงมือทำด้วยตนเอง นอกจากนี้ได้พร้อมใจกันแปรอักษรเป็นเลข ๑๓ เพื่อให้กำลังใจนักฟุตบอลและโค้ช รวม ๑๓ ชีวิตที่ติดอยู่ในถ้ำหลวงด้วย
โรงเรียนสุวรรณไพบูรณ์ อำเภอยะหริ่ง จังหวัดปัตตานี
วันที่ ๔ กรกฎาคม ๒๕๖๑ เวลา ๑๐.๐๐ น. พลเอก สุรเชษฐ์ ชัยวงศ์ เป็นประธานพิธีเปิดโครงการกระทรวงศึกษาธิการส่วนหน้าเคลื่อนที่พบปะประชาชน ณ โรงเรียนสุวรรณไพบูลย์ อำเภอยะหริ่ง จังหวัดปัตตานี ครั้งที่ ๔ โดยสำนักงานเขตพื้นที่การศึกษาประถมศึกษาปัตตานี เขต ๒ สำนักงานเขตพื้นที่การศึกษามัธยมศึกษา เขต ๑๕ สำนักงานการศึกษาเอกชน สำนักงานส่งเสริมการศึกษานอกระบบและการศึกษาตามอัธยาศัย ศูนย์การศึกษาพิเศษประจำจังหวัดปัตตานี มอ.ปัตตานี วิทยาลัยเทคโนโลยีการเกษตรและประมงปัตตานี สำนักงานศึกษาธิการจังหวัดปัตตานี สำนักงานเกษตรอำเภอยะหริ่ง โรงพยาบาลยะหริ่ง หน่วยเฉพาะกิจกรมทหารพรานที่ ๔๒ และหน่วยเฉพาะกิจสันติสุข ได้ร่วมกันจัดกิจกรรมด้วยการนำสิ่งที่ “เด่น ดี มีประโยชน์” มาออกหน่วยให้บริการแก่ประชาชนในพื้นที่
โรงเรียนอนุบาลระแงะ อำเภอระแงะ จังหวัดนราธิวาส
วันที่ ๕ กรกฎาคม ๒๕๖๑ เวลา ๑๐.๐๐ น. พลเอก สุรเชษฐ์ ชัยวงศ์ เป็นประธานพิธีเปิดโครงการกระทรวงศึกษาธิการส่วนหน้าเคลื่อนที่พบปะประชาชน ณ สนามเด็กเล่นเสริมปัญญา : เล่นตามรอยพระยุคลบาท โรงเรียนอนุบาลระแงะ อำเภอระแงะ จังหวัดนราธิวาส โดยโรงเรียนอนุบาลระแงะ สำนักงานเขตพื้นที่การศึกษาประถมศึกษานราธิวาสเขต ๓ มหาวิทยาลัยนราธิวาสราชนครินทร์ สำนักงานการศึกษานอกระบบและการศึกษาตามอัธยาศัย วิทยาลัยชุมชนนราธิวาส โรงเรียนดารุสาลาม โรงเรียนราชประชานุเคราะห์ ๓๙ จังหวัดนราธิวาส โรงเรียนตันหยงมัส สำนักโรงเรียนอนุบาลระแงะ โรงเรียนบ้านเขาพระ โรงเรียนบ้านบ่อทอง โรงเรียนบ้านไอปาเซ โรงเรียนบ้านปาเซ โรงเรียนบ้านมะรือโบตก โรงเรียนบ้านกาลิซา โรงเรียนบ้านลูโบ๊ะกาเยาะ โรงเรียนพิทักษ์วิทยากุมุง โรงเรียนวัดร่อน โรงเรียนบ้านเขาน้อย โรงเรียนบ้านกาเด็ง หน่วยเฉพาะกิจกรมทหารพรานที่ ๔๕ สถานีตำรวจภูธรระแงะ โรงพยาบาลระแงะ สำนักงานเกษตรอำเภอระแงะ โครงการฟาร์มตัวอย่างในพระราชดำริบ้านตอหลัง กลุ่มวิสาหกิจชุมชนกาลิซาและที่ว่าการอำเภอระแงะ ได้ร่วมกันจัดกิจกรรมตามกรอบ ๕ ช. คือ ได้แก่ เชิญ : ชื่อกิจกรรม หรรษา พาเพลิน ช้อป : ชื่อกิจกรรม Happy Shopping ชิม : ชื่อกิจกรรม ชิมเพลิน เดินเที่ยว โชว์ : ชื่อกิจกรรม Best of the best practice ชื่น : ชื่อกิจกรรม ชื่นใจวัฒนธรรมไทย
พลเอก สุรเชษฐ์ ชัยวงศ์ กล่าวสรุปในการขับเคลื่อนโครงการกระทรวงศึกษาธิการส่วนหน้าเคลื่อนที่พบปะประชาชน พลเอก สุรเชษฐ์ ชัยวงศ์ กล่าวขอบคุณและขอชื่นชมทุกหน่วยงานที่เกี่ยวข้อง จังหวัดชายแดนภาคใต้เป็นพื้นที่ ที่มีอัตลักษณ์ทางด้านภาษา ศาสนา และวัฒนธรรม แตกต่างจากภูมิภาคอื่นของประเทศ การจัดการศึกษาต้องสอดคล้องกับวิถีชีวิตของประชาชนในพื้นที่ ซึ่งวัตถุประสงค์ในการจัดโครงการดังกล่าว เพื่อเป็นการสร้างความสัมพันธ์ที่ดี และรับทราบความต้องการของประชาชนในพื้นที่ รวมทั้งเป็นการเปิดโอกาสให้ชุมชนมีส่วนร่วมในการเสนอแนวทางการจัดการศึกษา ยกระดับคุณภาพการศึกษาในพื้นที่ ให้มีประสิทธิภาพ และให้ทุกส่วนสร้างการรับรู้และแลกเปลี่ยนเรียนรู้ร่วมกันมุ่งสู่สังคมแห่งการเรียนรู้ ดังจะเห็นได้จากผลงาน จากการจัดการเรียนการสอนของสถาบันการศึกษา สถานศึกษาต่างๆ ที่นำกิจกรรมเด่นของดี มาให้บริการด้านความรู้แก่ผู้ที่สนใจ รวมทั้งให้เกิดแรงบันดาลใจและจุดประกายความคิดของนักเรียน นักศึกษา เพื่อพัฒนาตนเองไปสู่ความสำเร็จ และเป็นอนาคตที่ดีของชาติต่อไป และขอให้น้อมนำยุทธศาสตร์พระราชทาน “เข้าใจ เข้าถึง พัฒนา” พร้อมกับหลักปรัชญาของเศรษฐกิจพอเพียงในพระบาทสมเด็จพระปรมินทรมหาภูมิพลอดุลยเดช มาเป็นแนวทางหลักในการดำเนินชีวิต และศาสตร์พระราชา หลักการทรงงาน “ รู้ รัก สามัคคี ” ตลอดจนพระบรมราโชวาทในสมเด็จพระเจ้าอยู่หัวมหาวชิราลงกรณ บดินทรเทพยวรางกูร ซึ่งทรงพระราชทานพระราโชบายด้านการศึกษาที่ต้องมุ่งสร้างพื้นฐานให้แก่ผู้เรียน ๔ ด้าน คือ ๑) มีทัศนคติที่ถูกต้องต่อบ้านเมือง ๒) มีพื้นฐานชีวิตที่มั่นคง มีคุณธรรมจริยธรรม ๓) มีงานทำ มีอาชีพสุจริต ๔) เป็นพลเมืองดี อันนำไปสู่สันติสุข ความเจริญของสังคมและประเทศชาติต่อไป
ในวันที่ ๒๒ – ๒๘ กรกฎาคม ๒๕๖๑ ที่จะถึงนี้ รัฐบาลได้จัดกิจกรรมเนื่องในโอกาสเฉลิมพระชนมพรรษา ๖๖ พรรษา ที่เป็นเดือนมหามงคลของปวงชนชาวไทย และเป็นเดือนเฉลิมพระชนมพรรษาของสมเด็จพระเจ้าอยู่หัวมหาวชิราลงกรณบดินทรเทพยวรางกูร ซึ่งทรงพระราชสมภพในวันที่ ๒๘ กรกฎาคม ถือว่าเป็นโอกาสมหามงคลอย่างยิ่ง รัฐบาลมุ่งหวังให้ประชาชนทุกคนทุกหมู่เหล่า ได้ร่วมกันเป็นพลังแห่งการทำความดี แสดงความจงรักภักดี และสดุดีพระเกียรติคุณสมเด็จพระเจ้าอยู่หัว ซึ่งทรงเป็นแบบอย่างในเรื่องความกตัญญูที่มีต่อสมเด็จพระบรมราชชนก และสมเด็จพระบรมราชชนนี ในการสืบสานรักษาต่อยอดพระราชดำริ พระราชปณิธาน พระราชกรณียกิจของพระบาทสมเด็จพระปรมินทรมหาภูมิพลอดุลยเดช บรมนาถบพิตรและสมเด็จพระนางเจ้าสิริกิติ์ พระบรมราชินีนาถในรัชกาลที่ ๙ โดยพร้อมเพียงกัน จึงขอให้ชาวใต้ ร่วมถึงปวงชนชาวไทยทุกคน ร่วมทำความดีถวายแด่ในหลวงสืบไป

ที่มา : http://www.thaigov.go.th/news/contents/details/13734