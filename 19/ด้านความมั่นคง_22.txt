รัฐบาลไทย-ข่าวทำเนียบรัฐบาล-ปมท. มอบนโยบายและแนวทางการทำงานแก่นักบริหารการเปลี่ยนแปลงรุ่นใหม่ (นปร.) พร้อมเน้นย้ำให้ผู้ว่าฯ ให้ความสำคัญในการสอนงาน พร้อมเป็นแบบอย่างข้าราชการที่ดี


วันอังคารที่ 19 มิถุนายน 2561
181
ปมท. มอบนโยบายและแนวทางการทำงานแก่นักบริหารการเปลี่ยนแปลงรุ่นใหม่ (นปร.) พร้อมเน้นย้ำให้ผู้ว่าฯ ให้ความสำคัญในการสอนงาน พร้อมเป็นแบบอย่างข้าราชการที่ดี
ปมท. มอบนโยบายและแนวทางการทำงานแก่นักบริหารการเปลี่ยนแปลงรุ่นใหม่ (นปร.) พร้อมเน้นย้ำให้ผู้ว่าฯ ให้ความสำคัญในการสอนงาน พร้อมเป็นแบบอย่างข้าราชการที่ดี
วันนี้ (18 มิ.ย. 2561) ที่ห้องประชุมชั้น 5 กรมป้องกันและบรรเทาสาธารณภัย นายฉัตรชัย  พรหมเลิศ ปลัดกระทรวงมหาดไทย ได้มอบนโยบายและให้แนวทางการทำงานแก่นักบริหารการเปลี่ยนแปลงรุ่นใหม่ (นปร.) รุ่นที่ 12 โดยมีผู้บริหารระดับสูงของกระทรวงมหาดไทย หัวหน้าส่วนราชการ และผู้ว่าราชการจังหวัดทั้ง 50 จังหวัด เข้าร่วมพบปะเพื่อแลกเปลี่ยนประสบการณ์ในการทำงานร่วมกัน เพื่อเป็นการเตรียมความพร้อมก่อนการไปฝึกปฏิบัติราชการในหน่วยงานภาครัฐสถานที่ปฏิบัติงานจริง ซึ่งในปีนี้มีนักบริหารการเปลี่ยนแปลงรุ่นใหม่ (นปร.) จำนวน 50 คน ที่จะเข้าปฏิบัติงานในพื้นที่ 50 จังหวัด ได้แก่ จังหวัดกระบี่ กาญจนบุรี ขอนแก่น  จันทบุรี ฉะเชิงเทรา ชลบุรี ชัยนาท ชัยภูมิ ชุมพร เชียงราย เชียงใหม่ ตาก นครพนม นครราชสีมา นครศรีธรรมราช นครสวรรค์ บุรีรัมย์ ประจวบคีรีขันธ์ ปราจีนบุรี พระนครศรีอยุธยา พะเยา พังงา พิจิตร พิษณุโลก เพชรบุรี เพชรบูรณ์ แพร่ ภูเก็ต มุกดาหาร แม่ฮ่องสอน ยโสธร ระนอง ระยอง ราชบุรี ลพบุรี ลำปาง ลำพูน เลย ศรีสะเกษ สกลนคร สงขลา สตูล สมุทรสาคร สระแก้ว สระบุรี สุพรรณบุรี สุราษฎร์ธานี หนองคาย อุดรธานี และ อุบลราชธานี
โอกาสนี้ ปลัดกระทรวงมหาดไทย ได้กล่าวแสดงความขอบคุณผู้แทนสำนักงาน ก.พ.ร.ที่ได้ให้ความสำคัญ
กับบทบาทและภารกิจของกระทรวงมหาดไทย โดยเปิดโอกาสให้ผู้ว่าราชการจังหวัดได้เป็นพี่เลี้ยงหรือครูผู้ฝึกสอน (Mentor) ให้แก่ทีมนักบริหารการเปลี่ยนแปลงรุ่นใหม่ในครั้งนี้ พร้อมกล่าวแสดงความยินดีกับข้าราชการในโครงการพัฒนานักบริหารการเปลี่ยนแปลงรุ่นใหม่ (นปร.) รุ่นที่ 12 ซึ่งถือเป็นกลุ่มข้าราชการรุ่นใหม่ ที่มีความรู้ความสามารถ มีขีดสมรรถนะสูง และพร้อมที่จะเป็นกลไกสำคัญในการขับเคลื่อนการพัฒนาประเทศ พร้อมทั้งได้มอบนโยบายและแนวทางในการปฏิบัติงาน โดยกล่าวถึงประสบการณ์ที่เคยฝึกนักบริหารการเปลี่ยนแปลงรุ่นใหม่ (นปร.) สมัยที่เป็นผู้ว่าราชการจังหวัด
ปลัดกระทรวงมหาดไทย กล่าวเพิ่มเติมว่า สำหรับการฝึกสอนงานตามโครงการดังกล่าวนี้ ผู้ว่าราชการจังหวัดจะต้องทำหน้าที่เป็นที่ปรึกษาและคอยให้คำแนะนำและข้อเสนอแนะเกี่ยวกับงานส่วนราชการในส่วนภูมิภาค ทั้งส่วนราชการประจำจังหวัดและท้องถิ่น รวมถึงการทำหน้าที่เป็นพี่เลี้ยงคอยสอนงานในด้านต่างๆ ที่เกี่ยวข้องในพื้นที่จังหวัด พร้อมทั้งได้เน้นย้ำให้ผู้ว่าราชการจังหวัดดำเนินการในบทบาทและภารกิจของครูผู้ฝึกสอน (Mentor) ตามแนวทางของคณะกรรมการสรรหาครูผู้ฝึกสอนงาน และสำนักงาน ก.พ.ร.ที่ได้กำหนดไว้ ทั้งนี้กระทรวงมหาดไทยได้ตระหนักและเห็นความสำคัญในการพัฒนาบุคลากร ซึ่งเป็นปัจจัยสำคัญในการพัฒนาหน่วยงานและประเทศชาติ และพร้อมให้การสนับสนุนการทำงานของสำนักงาน ก.พ.ร. และโครงการดังกล่าว เพื่อร่วมกันพัฒนาขีดความสามารถ และเสริมสร้างศักยภาพของบุคลากร เพื่อให้สามารถนำความรู้ที่ได้ไปประยุกต์ใช้พัฒนางาน เพื่อสร้างประโยชน์สุขให้แก่พี่น้องประชาชนและประเทศชาติ.
ครั้งที่  122/2561    วันที่ 18 มิ.ย. 2561
กองสารนิเทศ สำนักงานปลัดกระทรวงมหาดไทย
โทร 0-22224131-2

ที่มา : http://www.thaigov.go.th/news/contents/details/13153