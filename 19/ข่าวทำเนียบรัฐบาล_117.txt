รัฐบาลไทย-ข่าวทำเนียบรัฐบาล-รองนรม. พล.อ.อ.ประจินฯ เป็นประธานการประชุมคณะกรรมการกรอบคุณวุฒิแห่งชาติ  ครั้งที่ 2/2561

วันจันทร์ที่ 9 กรกฎาคม 2561
รองนรม. พล.อ.อ.ประจินฯ เป็นประธานการประชุมคณะกรรมการกรอบคุณวุฒิแห่งชาติ  ครั้งที่ 2/2561
โดยที่ประชุมมีมติเห็นชอบในหลักการของการส่งเสริมความเข้าใจและสร้างกลไกความร่วมมือระหว่างผู้ประกอบการกลุ่มอุตสาหกรรม  ซึ่งได้รับความร่วมมือจากหน่วยงานทั้งภาครัฐและเอกชนที่เกี่ยวข้อง เพื่อสอดคล้องกับยุทธศาตร์ชาติ ระยะ 20 ปี ต่อไป
วันนี้ (9 กรกฎาคม 2561) เวลา 15.45 น. ณ ห้องประชุม 301 ตึกบัญชาการ 1 ทำเนียบรัฐบาล พลอากาศเอก ประจิน จั่นตอง รองนายกรัฐมนตรี เป็นประธานการประชุมคณะกรรมการกรอบคุณวุฒิแห่งชาติ  ครั้งที่ 2/2561 ซึ่งสรุปสาระสำคัญ ดังนี้
ที่ประชุมได้พิจารณาและมีมติเห็นชอบในหลักการของการส่งเสริมความเข้าใจและสร้างกลไกความร่วมมือระหว่างผู้ประกอบการกลุ่มอุตสาหกรรมและรัฐบาลในการพัฒนากำลังคนและขับเคลื่อนระบบคุณวุฒิวิชาชีพให้มีขีดความสามารถในระดับสากล โดยการนำเสนอข้อมูลความต้องการกำลังคนเชิงปริมาณและคุณภาพระยะเวลา 3 - 5 ปี พร้อมกำหนดมาตรฐานอาชีพและการปรับปรุงพัฒนาอย่างต่อเนื่องทุก 2 ปี ตลอดจนติดตามและให้การรับรองหลักสูตรที่สอดคล้องกับมาตรฐานวิชาชีพโดยได้รับความร่วมมือจากหน่วยงานทั้งภาครัฐและเอกชนที่เกี่ยวข้อง เพื่อสอดคล้องกับยุทธศาตร์ชาติ ระยะ 20 ปี ต่อไป
……………………………………….
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/13714
