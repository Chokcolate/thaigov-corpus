รัฐบาลไทย-ข่าวทำเนียบรัฐบาล-ยธ. พัฒนาเครือข่ายยุติธรรมชุมชน ส่งเสริมการมีส่วนร่วมของประชาชน ป้องกันปัญหาอาชญากรรมในพื้นที่


วันพฤหัสบดีที่ 5 กรกฎาคม 2561
450
ยธ. พัฒนาเครือข่ายยุติธรรมชุมชน ส่งเสริมการมีส่วนร่วมของประชาชน ป้องกันปัญหาอาชญากรรมในพื้นที่
นางกรรณิการ์ แสงทอง รองปลัดกระทรวงยุติธรรม เป็นประธานเปิดงาน "ความร่วมมือพัฒนางานยุติธรรม มุ่งสร้างสังคมเมืองเอกสงบสุข"
ในวันพฤหัสบดีที่ ๕ กรกฎาคม ๒๕๖๑ เวลา ๑๑.๐๐ น.
ณ บริเวณหน้าอาคารอุไรรัตน์ มหาวิทยาลัยรังสิต
นางกรรณิการ์ แสงทอง รองปลัดกระทรวงยุติธรรม
เป็นประธานเปิดงาน "ความร่วมมือพัฒนางานยุติธรรม มุ่งสร้างสังคมเมืองเอกสงบสุข"
ภายใต้โครงการส่งเสริมพัฒนาเครือข่ายงานยุติธรรมชุมชนและการมีส่วนร่วมของประชาชน
ในการป้องกันอาชญากรรม ร่วมกับ
ดร.อาทิตย์ อุไรรัตน์ อธิการบดีมหาวิทยาลัยรังสิต
นายสมพงษ์ ศรีอนันท์ นายกเทศบาลตำบลหลักหก
และ พล.ต.ต.สมชาย พัชรอินโต รองผู้บัญชาการตำรวจภูธรภาค ๑
เพื่อเสริมสร้างความสมานฉันท์ให้เกิดขึ้นในทุกภาคส่วน ตลอดจนแลกเปลี่ยนความคิดเห็น
เกี่ยวกับสถานการณ์ความขัดแย้งในมิติต่างๆ เพื่อหาแนวทางแก้ไขปัญหา
สร้างความปรองดองสมานฉันท์และความสงบสุขให้เกิดขึ้นในพื้นที่ตามกระบวนการยุติธรรมเชิงสมานฉันท์
โดยมี พ.ต.ท. พงษ์ธร ธัญญสิริ หัวหน้าผู้ตรวจราชการกระทรวงยุติธรรม
ในฐานะเลขาธิการคณะกรรมการเสริมสร้างความสมานฉันท์แห่งชาติ
ผู้แทนจากถาครัฐ ภาคประชาชน นักวิชาการ สถาบันการศึกษา องค์กรพัฒนาเอกชน
และเครือข่ายประชาสังคม เข้าร่วมฯ
รองปลัดกระทรวงยุติธรรม กล่าวว่า กระทรวงยุติธรรม ตระหนักถึงความสำคัญในการอำนวยความยุติธรรม
ให้แก่ประชาชนในทุกพื้นที่อย่างเสมอภาคและเท่าเทียม จึงเกิดการจัดตั้งศูนย์ยุติธรรมชุมชนขึ้นทั่วประเทศ
เพื่อส่งเสริมให้ประชาชนในทุกพื้นที่สามารถเข้าถึงงานบริการของกระทรวงยุติธรรม และลดความเหลื่อมล้ำ
ในการเข้าถึงกระบวนการยุติธรรม อีกทั้ง ยังเป็นการส่งเสริมให้เกิดการรับรู้เรื่องสิทธิ หน้าที่ กฎหมาย
และการไกล่เกลี่ยระงับข้อพิพาทในชุมชน อันนำไปสู่การป้องกันปัญาอาชญากรรม
และสร้างสังคมแห่งความปรองดอง โดยมหาวิทยาลัย ถือเป็นอีกหนึ่งชุมชนที่มีขนาดใหญ่
โครงการดังกล่าว ซึ่งเกิดขึ้นจากความร่วมมือระหว่างกระทรวงยุติธรรม
มหาวิทยาลัยรังสิต สำนักงานตำรวจแห่งชาติ และหน่วยงานภาคีเครือข่าย
จึงถือเป็นจุดเริ่มต้นที่จะขยายผลการดำเนินงานด้านดังกล่าวไปยังพื้นที่อื่นๆ ต่อไป
ทั้งนี้ ภายในงาน ได้มีพิธีมอบประการเกียรติคุณบุคคลที่มีส่วนร่วมในงานยุติธรรมชุมชน มีการบรรยายในหัวข้อ
"ยุติธรรมชุมชนและการเสริมสร้างความสมานฉันท์" การเสวนาในหัวข้อ "การป้องกันอาชญากรรม"
และแบ่งกลุ่มฝึกปฏิบัติ หัวข้อ "ยุทธวิธีการป้องกันตัวจากการตกเป็นเหยื่ออาชญากรรม"
ณ อาคารรัตนคุณากร มหาวิทยาลัยรังสิต

ที่มา : http://www.thaigov.go.th/news/contents/details/13622