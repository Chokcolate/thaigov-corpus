รัฐบาลไทย-ข่าวทำเนียบรัฐบาล-กระทรวงยุติธรรม โดยกรมบังคับคดี ร่วมกับ ธนาคารกสิกรไทย จำกัด (มหาชน) จัดมหกรรมขายทอดตลาดทรัพย์สิน ขายทรัพย์สินได้กว่า 290 ล้านบาท

วันจันทร์ที่ 16 กรกฎาคม 2561
กระทรวงยุติธรรม โดยกรมบังคับคดี ร่วมกับ ธนาคารกสิกรไทย จำกัด (มหาชน) จัดมหกรรมขายทอดตลาดทรัพย์สิน ขายทรัพย์สินได้กว่า 290 ล้านบาท
กรมบังคับคดี ร่วมกับ ธนาคารกสิกรไทย จำกัด (มหาชน) จัดมหกรรมขายทอดตลาดทรัพย์สิน ขายทรัพย์สินได้กว่า 290 ล้านบาท
เมื่อวันอาทิตย์ที่ 15 กรกฎาคม 2561) เวลา 10.00 น. กรมบังคับคดีร่วมกับธนาคารกสิกรไทย จำกัด (มหาชน) จัดมหกรรมขายทอดตลาดทรัพย์สินในเขตพื้นที่กรุงเทพมหานคร โดยมีนางศศิวิมล ธนศานติ รองอธิบดีกรมบังคับคดี พร้อมด้วยคณะผู้บริหารกรมบังคับคดี ร่วมดูแลการปฏิบัติหน้าที่ของเจ้าหน้าที่ภายในมหกรรมขายทอดตลาด สำหรับทรัพย์ที่นำมาประกาศขายเป็นที่ดิน ที่ดินพร้อม สิ่งปลูกสร้าง และห้องชุดของสำนักงานบังคับคดีแพ่งกรุงเทพมหานคร 1-6 โดยมีทรัพย์ที่พร้อมขายทอดตลาดจำนวน 111 รายการราคาประเมิน 336,739,314.08 บาท มีผู้สนใจเข้าฟังการขายทอดตลาด ประมาณ 300 คน โดยผลการขายทอดตลาดในวันนี้ ขายได้ 68  คดี 74 รายการ ราคาประเมินรวม 204,087,361.62 บาท ขายได้เป็นเงินทั้งสิ้น 290,280,000 บาท ซึ่งราคาขายได้สูงกว่าราคาประเมิน คิดเป็นร้อยละ 42.23 โดยมีผู้วางหลักประกันทั้งสิ้น 225 ราย เป็นเงิน 43,475,000 บาท  แยกเป็น edc จำนวน 70 ราย เป็นจำนวนเงิน 10,805,000 บาท เช็ดและเงินสด จำนวน 155 ราย รวมเป็นจำนวนเงิน 32,670,000 บาท

ที่มา : http://www.thaigov.go.th/news/contents/details/13867
