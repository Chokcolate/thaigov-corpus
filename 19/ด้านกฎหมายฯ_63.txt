รัฐบาลไทย-ข่าวทำเนียบรัฐบาล-ม.ล.ปนัดดาฯ บรรยายพิเศษ เรื่อง 'ความจงรักภักดีต่อสถาบันพระมหากษัตริย์'

วันพฤหัสบดีที่ 19 กรกฎาคม 2561
ม.ล.ปนัดดาฯ บรรยายพิเศษ เรื่อง 'ความจงรักภักดีต่อสถาบันพระมหากษัตริย์'
ม.ล.ปนัดดาฯ บรรยายพิเศษ เรื่อง 'ความจงรักภักดีต่อสถาบันพระมหากษัตริย์'
เมื่อวันพุธที่ ๑๘ กรกฎาคม ๒๕๖๑ เวลา ๐๙.๐๐ น.
ม.ล.ปนัดดา ดิศกุล ผู้ช่วยรัฐมนตรีประจำนายกรัฐมนตรี ปฏิบัติราชการกระทรวงยุติธรรม
บรรยายพิเศษ เรื่อง 'ความจงรักภักดีต่อสถาบันพระมหากษัตริย์' ให้แก่ ผู้บังคับบัญชา ครูอาจารย์
และบุคลากรทางการศึกษา ที่เข้ารับการอบรมหลักสูตรชั้นนายร้อย รุ่นที่ ๖๘, นักเรียนนายสิบ
เหล่าทหารการเงิน รุ่นที่ ๒๑ (ผลัดที่ ๒/๖๐) และนายสิบชั้นต้นสำหรับกองหนุน/พลเรือน รุ่นที่ ๖
ของกรมการเงินทหารบก ในกิจกรรมการปลูกฝังจรรยาบรรณ เพื่อเสริมสร้างจิตสำนึกรักในวิชาชีพครู
การเป็นครูอาจารย์ที่ดีและเป็นต้นแบบในการแสดงออกซึ่งความจงรักภักดีต่อสถาบันพระมหากษัตริย์
ณ ห้องบรรยายรวม โรงเรียนทหารการเงิน กรมการเงินทหารบก
ภายในบริเวณ กรมยุทธศึกษาทหารบก (ยศ.ทบ.) ถนนเทอดดำริ เขตดุสิต
ม.ล.ปนัดดาฯ กล่าวว่า "ข้าพเจ้าขอเน้นในความหมายของการเป็นข้าราชการที่ดีตามรอยเบื้องพระยุคลบาท
ซึ่งหัวใจสำคัญทางการบริหารกิจการบ้านเมืองที่ดี คือ ความซื่อสัตย์สุจริต ไม่มีการทุจริตคดโกง หน่วยงานใด
หรือองค์กรใด แม้มีความไม่โปร่งใสเกิดขึ้นเพียงน้อยนิด ย่อมถือเป็นตัวชี้วัดได้โดยทันทีว่า บุคลากรในสังกัด
ไม่มีความเคารพยำเกรงในหัวหน้าหน่วย ขาดความเกรงใจหรือกลัวเกรงในกฎระเบียบที่มีหัวหน้าองค์กร
เป็นผู้กำกับดูแลการบังคับใช้ว่าด้วยกฎระเบียบ และความเป็นระเบียบเรียบร้อยขององค์กร จึงมีคำสอน
ของระบบราชการไทยมาแต่เก่าก่อนแล้วว่า 'หัวไม่ส่ายหางไม่กระดิก' ซึ่งหมายถึง การครองตน ครองคน
และครองงาน ของหัวหน้าองค์กรผู้เป็นแบบอย่างที่ถูกต้องและเป็นไปตามครรลองคลองธรรมของระบบงาน
แต่หากงานเกิดความไม่เป็นระเบียบเรียบร้อยในองค์กร หัวหน้าหน่วยคือผู้รับผิดชอบโดยตรง
จะโยนความรับผิดชอบให้กับผู้อื่นหรือผู้ใต้บังคับบัญชาไม่ได้"

ที่มา : http://www.thaigov.go.th/news/contents/details/13946
