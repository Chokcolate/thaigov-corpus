รัฐบาลไทย-ข่าวทำเนียบรัฐบาล-ปลัดกระทรวงดิจิทัลฯ เป็นประธานพิธีวางพานพุ่มสักการะพระอนุสาวรีย์ กรมหลวงชุมพรฯ เนื่องในวันคล้ายวันสถาปนากรมอุตุนิยมวิทยา ครบรอบ 76 ปี

วันศุกร์ที่ 22 มิถุนายน 2561
ปลัดกระทรวงดิจิทัลฯ เป็นประธานพิธีวางพานพุ่มสักการะพระอนุสาวรีย์ กรมหลวงชุมพรฯ เนื่องในวันคล้ายวันสถาปนากรมอุตุนิยมวิทยา ครบรอบ 76 ปี
ปลัดกระทรวงดิจิทัลฯ
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานในพิธีวางพานพุ่มสักการะพระอนุสาวรีย์ พลเรือเอกพระเจ้าบรมวงศ์เธอ พระองค์เจ้าอาภากรเกียรติวงศ์ กรมหลวงชุมพรเขตอุดมศักดิ์ เนื่องในวันคล้ายวันสถาปนากรมอุตุนิยมวิทยา ครบรอบ 76 ปี เพื่อรำลึกถึงพลเรือเอกพระเจ้าบรมวงศ์เธอ พระองค์เจ้าอาภากรเกียรติวงศ์ กรมหลวงชุมพรเขตอุดมศักดิ์ องค์พระบิดาผู้ให้กำเนิดกิจการอุตุนิยมวิทยาในประเทศไทย โดยมีคณะผู้บริหาร ข้าราชการ เจ้าหน้าที่กระทรวงดิจิทัลฯ และกรมอุตุนิยมวิทยา ร่วมพิธีเป็นจำนวนมาก เมื่อวันที่ 22 มิถุนายน 2561 ณ บริเวณลานพระอนุสาวรีย์ พลเรือเอกพระเจ้าบรมวงศ์เธอ พระองค์เจ้าอาภากรเกียรติวงศ์ กรมหลวงชุมพรเขตอุดมศักดิ์ กรมอุตุนิยมวิทยา ถนนสุขุมวิท เขตบางนา กรุงเทพฯ
*********************

ที่มา : http://www.thaigov.go.th/news/contents/details/13277
