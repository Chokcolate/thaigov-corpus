รัฐบาลไทย-ข่าวทำเนียบรัฐบาล-รมว.ดิจิทัลฯ ชวน “คณะสภาธุรกิจสหรัฐอเมริกา-อาเซียน” ร่วมลงทุนด้านดิจิทัลในไทย

วันพฤหัสบดีที่ 28 มิถุนายน 2561
รมว.ดิจิทัลฯ ชวน “คณะสภาธุรกิจสหรัฐอเมริกา-อาเซียน” ร่วมลงทุนด้านดิจิทัลในไทย
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ให้การต้อนรับคณะสภาธุรกิจสหรัฐอเมริกา-อาเซียน (United States - ASEAN Business Council : USABC) โดยสมาชิกของสภาธุรกิจสหรัฐอเมริกา-อาเซียน (USABC) ประกอบด้วย บริษัทชั้นนำของสหรัฐอเมริกาที่เข้ามาลงทุนในโครงการขนาดใหญ่ทั้งในไทยและอาเซียน ซึ่งมีบทบาทสำคัญในการส่งเสริมการค้าการลงทุนของภาคเอกชนสหรัฐอเมริกาในประเทศไทยและอาเซียน โดยการเยือนประเทศไทยในครั้งนี้ USABC ได้ให้ความสนใจกับการพัฒนาประเทศตามนโยบายไทยแลนด์ 4.0 และพัฒนาการด้านดิจิทัลของไทยเป็นอย่างมาก ทั้งการลงทุนในโครงสร้างพื้นฐาน รวมถึงการปรับปรุงกฎหมาย กฎระเบียบ เพื่ออำนวยความสะดวกให้เกิดการสร้างนวัตกรรมด้านดิจิทัล ตลอดจนพร้อมสนับสนุนไทยในด้านการพัฒนาบุคลากรร่วมกัน โดย รมว.กระทรวงดิจิทัลฯ ได้ให้ความมั่นใจกับนักลงทุนเกี่ยวกับร่างกฎหมายด้านดิจิทัลของไทย ทั้งในเรื่องความมั่นคงปลอดภัยทางไซเบอร์ และการคุ้มครองข้อมูลส่วนบุคคล ที่มีความสอดคล้องกับแนวปฏิบัติของสากล หลังจากนั้น ดร.พิเชฐฯ ได้นำคณะสภาธุรกิจสหรัฐอเมริกา-อาเซียน เข้าเยี่ยมคารวะ พลเอก ประยุทธ์ จันทร์โอชา นายกรัฐมนตรี ที่ทำเนียบรัฐบาลด้วย เมื่อวันที่ 28 มิถุนายน 2561 ณ ห้องประชุม ชั้น 9 กระทรวงดิจิทัลฯ อาคารรัฐประศาสนภักดี ศูนย์ราชการเฉลิมพระเกียรติ 80 พรรษาฯ ถนนแจ้งวัฒนะ เขตหลักสี่ กรุงเทพฯ
************************

ที่มา : http://www.thaigov.go.th/news/contents/details/13423
