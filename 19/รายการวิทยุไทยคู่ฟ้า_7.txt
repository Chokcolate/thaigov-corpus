รัฐบาลไทย-ข่าวทำเนียบรัฐบาล-แอปพลิเคชั่น CITIZENinfo ปักหมุดบริการรัฐ

วันพุธที่ 13 มิถุนายน 2561
แอปพลิเคชั่น CITIZENinfo ปักหมุดบริการรัฐ
เพื่ออำนวยความสะดวกแก่ผู้ที่จะติดต่อราชการ โดยสามารถค้นหาตำแหน่งและเส้นทางการเดินทาง รายละเอียดงานบริการ ขั้นตอนการเข้ารับบริการ และเอกสารหลักฐานที่ประชาชนต้องจัดเตรียมของแต่ละหน่วยราชการ
วันที่ 12 มิ.ย.61
แอปพลิเคชั่น CITIZENinfo ปักหมุดบริการรัฐ
ต่อจากนี้ไป ขอเชิญรับฟังไทยคู่ฟ้า ครับ
รัฐบาลพัฒนาแอปพลิเคชัน CITIZENinfo เพื่ออำนวยความสะดวกแก่ผู้ที่จะติดต่อราชการ โดยสามารถค้นหาตำแหน่งและเส้นทางการเดินทาง รายละเอียดงานบริการ ขั้นตอนการเข้ารับบริการ และเอกสารหลักฐานที่ประชาชนต้องจัดเตรียมของแต่ละหน่วยราชการ ซึ่งปักหมุดไว้ถึง 60,000 แห่งทั่วประเทศ รวมถึงระบุด้วยว่าหน่วยงานใดบ้างที่ไม่ต้องใช้สำเนาเอกสารทางราชการ เช่น สำเนาบัตรประชาชนและสำเนาทะเบียนบ้าน นอกจากนี้ ประชาชนที่ใช้บริการยังสามารถแสดงความคิดเห็นและให้คะแนนความถึงพอใจหลังใช้บริการได้ทันทีอีกด้วย ทั้งนี้ โครงการดังกล่าวเป็นส่วนหนึ่งของการพัฒนาประสิทธิภาพภาครัฐที่จะตอบสนองความต้องการของประชาชนอย่างทั่วถึง สะดวก และรวดเร็ว
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/13017
