รัฐบาลไทย-ข่าวทำเนียบรัฐบาล-นายกรัฐมนตรีเดินทางเยือนสหราชอาณาจักรและสาธารณรัฐฝรั่งเศส


วันจันทร์ที่ 18 มิถุนายน 2561
115
นายกรัฐมนตรีเดินทางเยือนสหราชอาณาจักรและสาธารณรัฐฝรั่งเศส
นายกรัฐมนตรีเดินทางเยือนสหราชอาณาจักรและสาธารณรัฐฝรั่งเศส
วันนี้  (19 มิถุนายน 2561)  พลเอก ประยุทธ์ จันทร์โอชา นายกรัฐมนตรี พร้อมด้วยรองนายกรัฐมนตรีรัฐมนตรีและผู้บริหารระดับสูงร่วมเดินทางด้วย  ได้แก่ นายสมคิด จาตุศรีพิทักษ์ รองนายกรัฐมนตรี  นายดอน ปรมัตถ์วินัย รัฐมนตรีว่าการกระทรวงการต่างประเทศ นายกอบศักดิ์ ภูตระกูล รัฐมนตรีประจำสำนักนายกรัฐมนตรี นายสนธิรัตน์ สนธิจิรวงศ์  รัฐมนตรีว่าการกระทรวงพาณิชย์  นายอุตตม สาวนายน รัฐมนตรีว่าการกระทรวงอุตสาหกรรมและนายคณิศ แสงสุพรรณ เลขาธิการคณะกรรมการนโยบายพัฒนาเขตพิเศษภาคตะวันออก เดินทางเยือน สหราชอาณาจักรและสาธารณรัฐฝรั่งเศส ระหว่างวันที่ 20-26 มิถุนายน 2561
พลโท วีรชน สุคนธปฏิภาค รองโฆษกประจำสำนักนายกรัฐมนตรี กล่าวถึงกำหนดการและภารกิจสำคัญของนายกรัฐมนตรีและคณะ ดังนี้
วันพุธที่ 20 มิถุนายน 2561 เวลา 00.05 น. นายกรัฐมนตรีและคณะเดินทางออกจากท่าอากาศยานทหาร 2  (กองบิน 6) ไปยังกรุงลอนดอน สหราชอาณาจักร โดยเครื่องบินของกองทัพอากาศ โดยจะเดินทางถึงท่าอากาศยานลอนดอน สแตนสเตต (London Stansted Airport)  กรุงลอนดอน สหราชอาณาจักร ในเวลา 06.55 น.  ตามเวลาท้องถิ่น (เวลาที่สหราชอาณาจักรช้ากว่าเวลาที่กรุงเทพฯ 6  ชั่วโมง)  เวลา 14.45 น. นายกรัฐมนตรีพบหารือกับผู้บริหารบริษัทเอกชนไทยรายใหญ่ในสหราชอาณาจักร  ได้แก่ กลุ่มไทยเบฟเวอเรจ จากัด (มหาชน) และกลุ่มเอ็มไพร์เอเชีย แอซเซต  หลังจากนั้นเวลา 16.15 น. นายกรัฐมนตรีพบหารือกับนางเทรีซา เมย์ (The Rt. Hon. Theresa May MP) นายกรัฐมนตรีสหราชอาณาจักร ณ ทำเนียบนายกรัฐมนตรีสหราชอาณาจักร ช่วงค่ำเวลา 21.00 น. นายกรัฐมนตรีและคณะเดินทางกลับโรงแรมที่พัก
วันพฤหัสบดีที่ 21  มิถุนายน 2561  เวลา 10.35 น. นายกรัฐมนตรีกล่าวเปิดงาน “Transforming Thailand”  ณ โรงแรมเดอะ แลนด์มาร์ค ลอนดอน โดยจะร่วมถ่ายภาพหมู่กับผู้เข้าร่วมพิธีลงนามความตกลงระหว่างนักธุรกิจไทยกับนักธุรกิจสหราชอาณาจักร  หลังจากนั้น เวลา 11.25 น. นายกรัฐมนตรีฟังบรรยายสรุปและดูงานเกี่ยวกับการส่งเสริมการศึกษาและพัฒนาทรัพยากรบุคคลของบริษัท เพียร์สัน ซึ่งเป็นหลักสูตรด้านอาชีวศึกษา ณ สำนักงานใหญ่บริษัท เพียร์สัน  เวลา 15.30 น. นายกรัฐมนตรีพบปะชุมชนไทยในสหราชอาณาจักร  ณ โรงแรมที่พัก
วันศุกร์ที่ 22 มิถุนายน 2561  เวลา 08.45 น. นายกรัฐมนตรีและคณะเดินทางออกจากกรุงลอนดอน สหราชอาณาจักร ไปยังเมืองตูลูส สาธารณรัฐฝรั่งเศส โดยเครื่องบินของกองทัพอากาศ โดยจะเดินทางถึงท่าอากาศยานตูลูส บลานญัก (Toulouse-Blagnac) เมืองตูลูส สาธารณรัฐฝรั่งเศสในเวลา 11.35 น.   (เวลาที่เมืองตูลูสเร็วกว่าเวลาที่กรุงลอนดอน 1 ชั่วโมง และช้ากว่าเวลาที่กรุงเทพฯ 5  ชั่วโมง)  เวลา 12.00 น. นายกรัฐมนตรีพบหารือกับนายกีโยม โฟรี (Mr. Guillaume Faury) ประธานบริษัท Airbus Commercial Aircraft ณ บริษัท Airbus Commercial Aircraft  โอกาสนี้ นายกรัฐมนตรีจะเข้าร่วมพิธีเปิดตัวแบบจำลองศูนย์ซ่อมบำรุงอากาศยาน (Maintenance, Repair and Overhaul - MRO)  และเป็นสักขีพยานในพิธีลงนามความตกลงสัญญากรอบการร่วมทุน (Joint Venture Company Principles Agreement) ระหว่างบริษัท การบินไทย จำกัด (มหาชน) กับบริษัท Airbus Commercial Aircraft   โดยประธานบริษัท Airbus Commercial Aircraft จะเป็นเจ้าภาพเลี้ยงอาหารกลางวัน เพื่อเป็นเกียรติแก่นายกรัฐมนตรีและคณะด้วย หลังจากนั้น  เวลา 14.30 น. นายกรัฐมนตรีและคณะเยี่ยมชมศูนย์แสดงแบบจำลองอากาศยานของ Airbus (Airbus Mock-up Center)   และเวลา 15.30 น. นายกรัฐมนตรีและคณะเยี่ยมชมศูนย์สายการผลิตของชิ้นส่วนอากาศยาน A380 (A380 Final Assembly Line)   ช่วงบ่ายเวลา 16.30 น. นายกรัฐมนตรีและคณะเดินทางออกจากท่าอากาศยานตูลูส บลานญัก เมืองตูลูส ไปยังกรุงปารีส  โดยจะเดินทางถึงท่าอากาศยานชาร์ลส์ เดอ โกล (Charles de Gaulle) กรุงปารีส เวลา 18.10 น.(เวลาที่กรุงปารีสเท่ากับเวลาที่เมืองตูลูส และช้ากว่าเวลาที่กรุงเทพฯ 5 ชั่วโมง)
วันเสาร์ที่ 23  มิถุนายน 2561  ช่วงเช้า นายกรัฐมนตรีจะพบหารือภาคเอกชนไทยในสาธารณรัฐฝรั่งเศส และนักธุรกิจไทย  เวลา 14.30  น. นายกรัฐมนตรีพบหารือและมอบนโยบายแก่ทีมประเทศไทย ณ กรุงปารีส   เวลา 15.30  น. นายกรัฐมนตรีพบปะชุมชนไทยในสาธารณรัฐฝรั่งเศส ช่วงค่ำ เวลา 19.20 น. -นายกรัฐมนตรีเป็นเจ้าภาพเลี้ยงอาหารค่าแก่คณะผู้แทนไทยในโอกาสการเยือน สาธารณรัฐฝรั่งเศส
วันอาทิตย์ที่ 24 มิถุนายน 2561 นายกรัฐมนตรีปฎิบัติภารกิจ ณ กรุงปารีส  วันจันทร์ที่ 25  มิถุนายน 2561  ช่วงเช้าเวลา 09.00 น.  นายกรัฐมนตรีพบหารือกับภาคเอกชนฝรั่งเศสที่สนใจลงทุนในประเทศไทย ณ แซร์กเลอ เดอ ลูนิยง แองแตร์อัลลิเย่  (Cercle de l’Union Interalliée) เวลา 10.00 น. นายกรัฐมนตรีกล่าวเปิดงาน Business Conference จัดโดยสภานายจ้างฝรั่งเศส (Mouvement des entreprises de France - MEDEF Int’l) ร่วมกับสถานเอกอัครราชทูต ณ กรุงปารีส และสำนักงานคณะกรรมการส่งเสริมการลงทุน และเวลา 11.00 น. นายกรัฐมนตรีพบหารือกับภาคเอกชนฝรั่งเศสที่สนใจลงทุนในประเทศไทยกลุ่ม VINCI Group ได้แก่ นายนิโกลา โนเตอแบร์ (Mr. Nicolas Notebaert) ประธานกรรมการบริหาร บริษัท VINCI Concessions ณ แซร์กเลอ เดอ ลูนิยง แองแตร์อัลลิเย่ ต่อมา เวลา12.30 น. นายฟรองซัวส์ กอร์แบง (Mr. François Corbin) ประธานสภาฝรั่งเศส-ไทย ภายใต้สภานายจ้างฝรั่งเศส และประธานบริษัทภาคเอกชนสำคัญของสาธารณรัฐฝรั่งเศสเป็นเจ้าภาพเลี้ยงอาหารกลางวันเพื่อเป็นเกียรติแก่นายกรัฐมนตรีและคณะ
ช่วงบ่าย เวลา 15.00  น. นายกรัฐมนตรีเข้าเยี่ยมคารวะและพบหารือกับนายเอมานูว์แอล มาครง (Mr. Emmanuel Macron) ประธานาธิบดีแห่งสาธารณรัฐฝรั่งเศส  ณ ทำเนียบประธานาธิบดีแห่งสาธารณรัฐฝรั่งเศส โอกาสนี้ นายกรัฐมนตรีและประธานาธิบดีแห่งสาธารณรัฐฝรั่งเศส ร่วมกันเป็นสักขีพยานในพิธีแลกเปลี่ยนความตกลงสัญญากรอบการร่วมทุน (Joint Venture Company Principles Agreement) ระหว่างบริษัท การบินไทย จำกัด (มหาชน) กับ บริษัท Airbus Commercial Aircraft และสัญญาซื้อขายดาวเทียมธีออส 2  (THEOS II) ระหว่างสานักงานพัฒนาเทคโนโลยีอวกาศและภูมิสารสนเทศ  (องค์การมหาชน) – (GISTDA) กับบริษัท Airbus Defence & Space SAS  ภายหลังเสร็จสิ้นการหารือ  นายกรัฐมนตรีและประธานาธิบดีแห่งสาธารณรัฐฝรั่งเศส จะแถลงข่าวต่อสื่อมวลชน โดยช่วงค่ำ เวลา 20.00  น. นายกรัฐมนตรีและคณะเดินทางออกจากโรงแรมที่พัก ไปยังท่าอากาศยานชาร์ลส์ เดอ โกล (Charles de Gaulle) กรุงปารีส เพื่อเดินทางกลับประเทศไทยและจะเดินทางถึงประเทศไทยในวันอังคารที่ 26 มิถุนายน 2561 เวลา 12.30 น. ณ ท่าอากาศยานทหาร 2 กองบิน 6
————————-

ที่มา : http://www.thaigov.go.th/news/contents/details/13136