รัฐบาลไทย-ข่าวทำเนียบรัฐบาล-“บิ๊กอู๋” ย้ำ ในรายการเดินหน้าประเทศไทย รัฐบาลเร่งคืนสิทธิผู้ประกันตน ม.39


วันจันทร์ที่ 18 มิถุนายน 2561
922
พิมพ์
“บิ๊กอู๋” ย้ำ ในรายการเดินหน้าประเทศไทย รัฐบาลเร่งคืนสิทธิผู้ประกันตน ม.39
รมว.แรงงาน เน้นย้ำ ในรายการเดินหน้าประเทศไทย รัฐบาลเร่งคืนสิทธิผู้ประกันตนตาม ม.39 พร้อมเพิ่มความคุ้มครองแรงงานนอกระบบตาม ม.40 สร้างโอกาส ความเสมอภาคเท่าเทียม ลดความเหลื่อมล้ำทางสังคม
วันที่ 18 มิถุนายน 2561 เวลา 15.00 น. พล.ต.อ.อดุลย์ แสงสิงแก้ว รัฐมนตรีว่าการกระทรวงแรงงาน ได้ร่วมบันทึกเทปรายการเดินหน้าประเทศไทย ในประเด็นการคืนสิทธิผู้ประกันตน ณ สำนักงานประกันสังคม จังหวัดนนทบุรี โดย พล.ต.อ.อดุลย์ฯ เน้นย้ำถึงการคืนสิทธิประโยชน์ของผู้ประกันตน ตามมาตรา 39 และการเพิ่มความคุ้มครองของแรงงานนอกระบบตามมาตรา 40 พร้อมกันนี้ ได้มอบเงินทดแทนการขาดรายได้กรณีทุพพลภาพ และเงินบำเหน็จชราภาพ แก่ผู้ประกันตนตามมาตรา 39 มอบเงินค่าทำศพและเงินบำเหน็จชราภาพแก่ทายาทของผู้ประกันตนตามมาตรา 40 อีกด้วย ทั้งนี้ สำหรับรายการเดินหน้าประเทศไทย ในประเด็นการคืนสิทธิผู้ประกันตน จะออกอากาศในวันที่ 28 มิถุนายน 2561 เวลาประมาณ 18.00 น. ทางสถานีโทรทัศน์รวมการเฉพาะกิจแห่งประเทศไทย
-------------------------------
กองเผยแพร่และประชาสัมพันธ์/ณัฏฐภัทร์ ชื่นเอี่ยม – ข่าว/สมภพ ศีลบุตร – ภาพ/18 มิถุนายน 2561

ที่มา : http://www.thaigov.go.th/news/contents/details/13145