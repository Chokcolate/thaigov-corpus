รัฐบาลไทย-ข่าวทำเนียบรัฐบาล-นายกรัฐมนตรีให้สัมภาษณ์สื่อมวลชนหลังการเดินทางเยือนสหราชอาณาจักรและสาธารณรัฐฝรั่งเศส


วันอังคารที่ 26 มิถุนายน 2561
468
พิมพ์
นายกรัฐมนตรีให้สัมภาษณ์สื่อมวลชนหลังการเดินทางเยือนสหราชอาณาจักรและสาธารณรัฐฝรั่งเศส
นายกรัฐมนตรีให้สัมภาษณ์สื่อมวลชนหลังการเดินทางเยือนสหราชอาณาจักรและสาธารณรัฐฝรั่งเศส
วันนี้ (26 มิถุนายน 2561) เวลา 12.30 น. ณ ท่าอากาศยานทหาร 2 กองบิน 6 ดอนเมือง กรุงเทพมหานคร พล.อ.ประยุทธ์ จันทร์โอชา นายกรัฐมนตรี ให้สัมภาษณ์สื่อมวลชนหลังการเดินทางเยือนสหราชอาณาจักรและสาธารณรัฐฝรั่งเศส ระหว่างวันที่ 20 - 26 มิถุนายน 2561 ว่า การเดินทางเยือนครั้งนี้ ได้รับการต้อนรับอย่างดี สหราชอาณาจักรและสาธารณรัฐฝรั่งเศสเห็นความจริงใจจากประเทศไทย การเยือนครั้งนี้มีประเด็นการพูดคุยเกี่ยวกับความร่วมมือในหลายด้าน อาทิ เศรษฐกิจ การค้า การส่งเสริมภาคเอกชน การเจรจาเขตการค้าเสรี (FTA) โดยเฉพาะการลงทุนในโครงการระเบียงเศรษฐกิจภาคตะวันออก หรือ EEC รวมไปถึงนโยบาย Thailand Plus One ถือว่าเป็นนโยบายที่สำคัญของรัฐบาลในการที่จะเชื่อมโยงกับต่างประเทศ นอกจากนี้ การเยือนในครั้งนี้เพื่อทำความเข้าใจในฐานะที่ไทยจะเป็นประธานอาเซียนในปี 2562 และได้มีการเรียนเชิญผู้นำของทั้งประเทศเข้าร่วมการประชุมสุดยอดผู้นำอาเซียนในปี 2562 ด้วย ทั้งนี้ นายกรัฐมนตรีได้กล่าวถึงพิธีลงนามความตกลงสัญญากรอบการร่วมทุน (Joint Venture Company Principles Agreement) ระหว่างบริษัท การบินไทย จากัด (มหาชน) กับบริษัท Airbus Commercial Aircraft เพื่อพัฒนาศูนย์ซ่อมบำรุงอากาศยาน (MRO : Maintenance, Repair and Overhaul) ในประเทศไทย และกล่าวยืนยันกับต่างประเทศว่า รัฐบาลพร้อมจะให้การดูแลด้านความมั่นคง เสถียรภาพทางการเมือง และความปลอดภัยแก่นักลงทุนในประเทศไทย

ที่มา : http://www.thaigov.go.th/news/contents/details/13350