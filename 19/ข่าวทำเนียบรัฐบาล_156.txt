รัฐบาลไทย-ข่าวทำเนียบรัฐบาล-นรม. กล่าวเชิญชวนประชาชนและทุกภาคส่วนร่วมงาน ประชุมวิชาการและมหกรรมการแสดงผลงาน 100 ปี การสาธารณสุขไทย 18 – 21 ก.ค. 61 ณ ศูนย์การแสดงสินค้าและการประชุมอิมแพค เมืองทองธานี

วันพุธที่ 18 กรกฎาคม 2561
นรม. กล่าวเชิญชวนประชาชนและทุกภาคส่วนร่วมงาน ประชุมวิชาการและมหกรรมการแสดงผลงาน 100 ปี การสาธารณสุขไทย 18 – 21 ก.ค. 61 ณ ศูนย์การแสดงสินค้าและการประชุมอิมแพค เมืองทองธานี
นรม. กล่าวเชิญชวนประชาชนและทุกภาคส่วนร่วมงาน ประชุมวิชาการและมหกรรมการแสดงผลงาน 100 ปี การสาธารณสุขไทย 18 – 21 กรกฎาคม 2561 ณ ศูนย์การแสดงสินค้าและการประชุมอิมแพค เมืองทองธานี จ.นนทบุรี
วันนี้ (17 กรกฎาคม 2561) เวลา 08.30 น. ณ บริเวณโถงกลาง ตึกบัญชาการ 1 ทำเนียบรัฐบาล ก่อนการประชุมคณะรัฐมนตรี นายแพทย์เกียรติภูมิ วงค์รจิต อธิบดีกรมการแพทย์แผนไทยและการแพทย์ทางเลือก กระทรวงสาธารณสุข พร้อมด้วยตัวแทนคณะภาคีเครือข่ายทั้งภาครัฐและภาคเอกชน นำคณะเข้าพบ พลเอก ประยุทธ์ จันทร์โอชา นายกรัฐมนตรี เพื่อประชาสัมพันธ์การจัดงานประชุมวิชาการและมหกรรมการแสดงผลงาน 100 ปี การสาธารณสุขไทยในโอกาสเฉลิมฉลองครบรอบ 100 ปีการสาธารณสุขไทยและงานมหกรรมสมุนไพรแห่งชาติ ครั้งที่ 15 ภายใต้แนวคิด “โลกมั่นใจ สมุนไพรไทย ภูมิปัญญาไทย” 18 – 21 กรกฎาคม 2561 ณ ศูนย์การแสดงสินค้าและการประชุมอิมแพค เมืองทองธานี จังหวัดนนทบุรี
โอกาสนี้ อธิบดีกรมการแพทย์แผนไทยและการแพทย์ทางเลือกได้นำนายกรัฐมนตรี เยี่ยมชมนิทรรศการเกี่ยวกับผลิตภัณฑ์สมุนไพรและภูมิปัญญาท้องถิ่น ซึ่งมีการพัฒนา ศึกษา วิจัย พร้อมแปรรูปเชิงพาณิชย์เพื่อต่อยอดเศรษฐกิจให้แก่ชุมชน ด้านการสร้างเสริมรายได้ตามวิถีชุมชนในการผลิตสมุนไพรไทยในรูปแบบเครื่องสำอาง เครื่องดื่มแปรรูป อาหารเสริม ยาสมุนไพร และลูกประคบสมุนไพร และอื่น ๆ อีกมากมาย ส่งผลให้ปัจจุบันประเทศไทยมีรายได้จากการส่งออกสมุนไพรในรูปแบบผลิตภัณฑ์ต่าง ๆ ดังกล่าวกว่า 30,000 ล้านบาท
ทั้งนี้ นายกรัฐมนตรีได้แสดงความชื่นชมและให้ความสนใจในนิทรรการและผลิตภัณฑ์เกี่ยวกับสมุนไพรไทยเป็นอย่างมาก พร้อมกล่าวเชิญชวนประชาชนทุกภาคส่วนไปร่วมมหกรรมสมุนไพรทย ดังกล่าว ซึ่งจัดขึ้นระหว่างวันที่ 18 – 21 กรกฎาคม 2561 เวลา 09.00-20.00 น. ณ อาคารชาแลนเจอร์ 1-2 และห้องประชุมจูปิเตอร์ 4-16 ณ ศูนย์การแสดงสินค้าและการประชุมอิมแพค เมืองทองธานี จ.นนทบุรี
......................................................................
กลุ่มประชาสัมพันธ์และเผยแพร่ สำนักโฆก

ที่มา : http://www.thaigov.go.th/news/contents/details/13904
