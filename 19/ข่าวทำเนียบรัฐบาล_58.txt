รัฐบาลไทย-ข่าวทำเนียบรัฐบาล-อังกฤษ-ฝรั่งเศส พร้อมเดินหน้าขับเคลื่อนเศรษฐกิจคู่กับประเทศไทย 


วันอังคารที่ 26 มิถุนายน 2561
711
พิมพ์
อังกฤษ-ฝรั่งเศส พร้อมเดินหน้าขับเคลื่อนเศรษฐกิจคู่กับประเทศไทย
อังกฤษ-ฝรั่งเศส พร้อมเดินหน้าขับเคลื่อนเศรษฐกิจคู่กับประเทศไทย
วันนี้ (25 มิถุนายน 2561) เวลา 16.00 น. ตามเวลาท้องถิ่น  ณ กรุงปารีส สาธารณรัฐฝรั่งเศส  พลเอกประยุทธ์ จันทร์โอชา นายกรัฐมนตรี  เผยการเยือนสาธารณรัฐฝรั่งเศสระหว่างวันที่ 22-26 มิถุนายน 2561 ประสบความสำเร็จด้วยดี โดยมีรายละเอียด ดังนี้
นายกรัฐมนตรีได้กล่าวถึงการร่วมงานสัมมนา Transforming  Thailand : Thailand-France Partnership ซึ่งจัดโดยสภานายจ้างฝรั่งเศส (MEDEF) ร่วมกับสำนักงานคณะกรรมการส่งเสริมการลงทุน รวมทั้งการได้พบกับนักธุรกิจฝรั่งเศสชั้นนำ 4 ราย ได้แก่ กลุ่ม Transdev Group บริษัท Michelin กลุ่ม VINCI  กลุ่ม SUEZ  ซึ่งให้การตอบรับและแสดงความยินดีที่ไทยมีการดำเนินการโครงการขนาดใหญ่ อาทิ  โครงการพัฒนาเขตเศรษฐกิจภาคตะวันออก (EEC) การจัดทำกรอบยุทธศาสตร์ชาติ 20 ปี ตลอดระยะเวลาที่ผ่านมาความร่วมมือาคเอกชนไทย-ฝรั่งเศส และความร่วมมือกับ MEDEF  ทำให้มูลค้าการค้าโดยรวมสูงขึ้นร้อยละ 20 เพราะภาคเอกชนเห็นโอกาสและลู่ทางการลงทุนในไทย ที่สามารถ เชื่อมโยงไปยังประเทศเพื่อนบ้าน รวมทั้งกลุ่มอนุถูมิภาค ทั้ง ACMECS, CLMV และอาเซียนต่อไปในอนาคต ทั้งนี้ นายกรัฐมนตรีได้มีข้อสั่งการให้มีการจัดตั้งคณะกรรมการพิเศษในการดูแลการลงทุนจากต้างชาติ โดยมีนายกรัฐมนตรีเป็นประธาน เพื่อผลประโยชน์ที่เท่าเทียมของมิตรประเทศ
ช่วงบ่าย นายกรัฐมนตรีเข้าเยี่ยมคารวะและพบหารือกับนายเอมานูว์แอล มาครง  ประธาาธิบดีฝรั่งเศส ซึ่งเป็นผู้นำรุ่นใหม่ บรรยากาศการหารือเป็นกันเอง ด้วยความไว้เนื้อเชื่อใจ ครบทุกประเด็น การลงทุนการค้า ความมั่นคง วิกฤตโลกร้อน การใช้อาวุธนิวเคลียร์ การปฏิรูปอุตสาหกรรม การศึกษา รวมทั้ง ความร่วมมือด้านความมั่นคงทางภูมิภาคกับอาเซียน ทั้งสองฝ่ายยังเห็นชอบร่วมกันในการเชื่อมต่อเพื่อขับเคลื่อนด้วยเอกชน นายกรัฐมนตรียังยืนยันว่าไทยเดินหน้าตามโรดแมฟ โอกาสยังได้เชิญประธานาธิบดีฝรั่งเศสเดินทางเยือนไทยและร่วมการประชุมอาเซียน
นายกรัฐมนตรีกล่าวสรุปว่า การเยือนสหราชอาณาจักรและสาธารณรัฐฝรั่งเศส ในครั้งนี้ ได้รับการต้อนรับอย่างอบอุ่น การเดินทางมาเยือนต่างประเทศ ยังแสดงให้เห็นถึงความจริงใจจากประเทศไทย และการเยือน 2 ปท ครั้งนี้เป็นจุดเริ่มต้นอันดี ซึ่งต้องพัฒนายิ่งขึ้นไปอีก และขอขอบคุณคนไทยที่อยู่ใน2 ประเทศที่มาพบและให้กำลังใจในการบริหารประเทศ และขอนำน้ำใจจากพี่น้องคนไทยในต่างแดนเหล่านี้กลับไปฝากคนที่ประเทศไทยด้วย

ที่มา : http://www.thaigov.go.th/news/contents/details/13333