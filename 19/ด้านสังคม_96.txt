รัฐบาลไทย-ข่าวทำเนียบรัฐบาล-รมว.ดิจิทัลฯ เป็นประธานการประชุมหารือแนวทางความร่วมมือในการพัฒนาระบบไฟส่องสว่างอัจฉริยะ

วันอังคารที่ 10 กรกฎาคม 2561
รมว.ดิจิทัลฯ เป็นประธานการประชุมหารือแนวทางความร่วมมือในการพัฒนาระบบไฟส่องสว่างอัจฉริยะ
รมว.ดิจิทัลฯ
ดร.พิเชฐ ดุรงคเวโรจน์  รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานการประชุมหารือแนวทางความร่วมมือในการพัฒนาระบบไฟส่องสว่างอัจฉริยะ โดยมี ดร.ณัฐพล นิมมานพัชรินทร์ ผู้อำนวยการสำนักงานส่งเสริมเศรษฐกิจดิจิทัล (depa) และนายโยชิฮิสะ ไคนูมะ กรรมการและประธานเจ้าหน้าที่บริหาร บริษัท มินีแบ มิทซูมิ ประเทศญี่ปุ่น พร้อมคณะ ร่วมประชุมฯ ซึ่งได้มีการแลกเปลี่ยนองค์ความรู้ด้าน  Internet of Things (IoT) ระบบและเครื่องมือที่จะรองรับการพัฒนาเมืองอัจฉริยะ (Smart City) ตลอดจนด้านไฟส่องสว่างอัจฉริยะ (Smart Lighting) ที่บริษัทฯ ได้คิดค้นเป็นระบบ Street Light with Wireless Network ซึ่งจะช่วยลดค่าใช้จ่ายในการดำเนินงาน ประหยัดเวลา ทั้งยังช่วยประหยัดพลังงานและรักษาสิ่งแวดล้อม รองรับการใช้งานเมืองอัจฉริยะ พื้นที่ระเบียงเศรษฐกิจพิเศษ (EEC) รวมถึงสถาบัน IoT และพื้นที่ Digital Park Thailand ด้วย เมื่อวันที่ 9 กรกฎาคม 2561 ณ ห้องประชุม ชั้น 9 กระทรวงดิจิทัลเพื่อเศรษฐกิจและสังคม อาคารรัฐประศาสนภักดี ศูนย์ราชการเฉลิมพระเกียรติ 80 พรรษาฯ ถนนแจ้งวัฒนะ เขตหลักสี่ กรุงเทพฯ
*******************

ที่มา : http://www.thaigov.go.th/news/contents/details/13740
