รัฐบาลไทย-ข่าวทำเนียบรัฐบาล-ยธ.มอบประกาศนียบัตรพร้อมเข็มวิทยฐานะแก่ผู้ผ่านการฝึกอบรมหลักสูตรการบริหารงานยุติธรรม


วันพฤหัสบดีที่ 21 มิถุนายน 2561
137
ยธ.มอบประกาศนียบัตรพร้อมเข็มวิทยฐานะแก่ผู้ผ่านการฝึกอบรมหลักสูตรการบริหารงานยุติธรรม
กระทรวงยุติธรรมมอบประกาศนียบัตรพร้อมเข็มวิทยฐานะแก่ผู้ผ่านการฝึกอบรมหลักสูตรการบริหารงานยุติธรรม
ในวันพฤหัสบดีที่ ๒๑ มิถุนายน ๒๕๖๑ เวลา ๑๓.๐๐ น.
ณ ห้องฟินิกซ์ ๑ - ๒ อาคารเอ็กซิบิชั่น เซ็นเตอร์ อิมแพค เมืองทองธานี
พลอากาศเอก ประจิน จั่นตอง รองนายกรัฐมนตรีและรัฐมนตรีว่าการกระทรวงยุติธรรม
เป็นประธานในพิธีมอบประกาศนียบัตรพร้อมเข็มวิทยฐานะแก่ผู้ผ่านการฝึกอบรม
หลักสูตรของสำนักงานกิจการยุติธรรม จำนวน ๒ หลักสูตร ประกอบด้วย
หลักสูตรการบริหารงานยุติธรรมระดับสูง (ยธส.) รุ่นที่ ๙
จัดระหว่างวันที่ ๗ ธันวาคม ๒๕๖๐ ถึง ๑๕ มิถุนายน ๒๕๖๑
ในหัวข้อหลัก คือ “SDGs Goals ๑๖” มีผู้ผ่านการฝึกอบรม จำนวน ๕๓ คน
และหลักสูตรการบริหารงานยุติธรรมระดับกลาง (ยธก.) รุ่นที่ ๑๓
จัดระหว่างวันที่ ๑๖ ตุลาคม ๒๕๖๐ ถึง ๑๖ มกราคม ๒๕๖๑
ในหัวข้อหลัก คือ “เสริมสร้างความรู้สู่ความก้าวหน้าของกระบวนการยุติธรรม”
มีผู้ผ่านการฝึกอบรม จำนวน ๖๐ คน
โอกาสนี้ รัฐมนตรีว่าการกระทรวงยุติธรรม กล่าวตอนหนึ่งว่า การจัดฝึกอบรมหลักสูตรการบริหารงานยุติธรรม
ถือเป็นจุดเริ่มต้นของการเสริมสร้างประสิทธิภาพการพัฒนาบุคลากรในกระบวนการยุติธรรม
ทั้งจากกระทรวงยุติธรรม ศาล อัยการ ตำรวจ ภาคเอกชน รวมทั้งหน่วยงานที่เกี่ยวข้อง
ได้มาร่วมกันแลกเปลี่ยนวิสัยทัศน์ เสริมสร้างองค์ความรู้ที่จำเป็น พร้อมทั้งพัฒนาศักยภาพด้านการบริหารงาน
ซึ่งจะเป็นเป็นกลไกสำคัญที่จะขับเคลื่อนและพัฒนากระบวนการยุติธรรมของประเทศ
ให้ดำเนินไปในทิศทางที่ถูกต้องและมีประสิทธิภาพอย่างยั่งยืนต่อไป

ที่มา : http://www.thaigov.go.th/news/contents/details/13249