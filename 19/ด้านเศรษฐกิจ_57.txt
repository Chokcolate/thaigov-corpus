รัฐบาลไทย-ข่าวทำเนียบรัฐบาล-รมว.คลังร่วมการประชุมประจำปี Asian Infrastructure Investment Bank ครั้งที่ 3

วันศุกร์ที่ 22 มิถุนายน 2561
รมว.คลังร่วมการประชุมประจำปี Asian Infrastructure Investment Bank ครั้งที่ 3
รมว.คลังร่วมการประชุมประจำปีสภาผู้ว่าการธนาคารเพื่อการลงทุนในโครงสร้างพื้นฐานเอเชีย (Asian Infrastructure Investment Bank: AIIB) ครั้งที่ 3 และการประชุมอื่นๆ ที่เกี่ยวข้อง ระหว่างวันที่ 25-26 มิถุนายน 2561 ณ เมืองมุมไบ สาธารณรัฐอินเดีย
รมว.คลังร่วมการประชุมประจำปีสภาผู้ว่าการธนาคารเพื่อการลงทุนในโครงสร้างพื้นฐานเอเชีย (Asian Infrastructure Investment Bank: AIIB) ครั้งที่ 3 และการประชุมอื่นๆ ที่เกี่ยวข้อง ระหว่างวันที่ 25-26 มิถุนายน 2561 ณ เมืองมุมไบ สาธารณรัฐอินเดีย
นางสาวกุลยา ตันติเตมิท ผู้ตรวจราชการกระทรวงการคลัง ในฐานะโฆษกกระทรวงการคลังเปิดเผยว่า รัฐมนตรีว่าการกระทรวงการคลังมีกำหนดเข้าร่วมการประชุมประจำปีสภาผู้ว่าการธนาคารเพื่อการลงทุนในโครงสร้างพื้นฐานเอเชีย (Asian Infrastructure Investment Bank: AIIB) ครั้งที่ 3 และการประชุมอื่นๆ  ที่เกี่ยวข้อง ระหว่างวันที่ 25-26 มิถุนายน 2561 ณ เมืองมุมไบ สาธารณรัฐอินเดีย
การประชุมดังกล่าวจัดขึ้นภายใต้หัวข้อ “นวัตกรรมและความร่วมมือเพื่อการระดมทุนสำหรับโครงสร้างพื้นฐาน” (Mobilizing Finance for Infrastructure: Innovation and Collaboration) เพื่อหารือความคืบหน้าการดำเนินงานและทิศทางในระยะต่อไปของ AIIB การแสวงหาแนวทางในการระดมทุนในรูปแบบต่างๆ เพื่อรองรับความต้องการเงินลงทุนโครงสร้างพื้นฐานสำหรับประเทศสมาชิก รวมถึงการเสริมสร้างความเชื่อมโยงทางการค้าและเศรษฐกิจภายในและภายนอกทวีปเอเชีย
ทั้งนี้ กระทรวงการคลังจะแถลงข่าวผลการประชุมประจำปีสภาผู้ว่าการ AIIB ครั้งที่ 3 และการประชุมอื่นๆ ที่เกี่ยวข้องให้ทราบต่อไป
สำนักนโยบายเศรษฐกิจระหว่างประเทศ สำนักงานเศรษฐกิจการคลัง
โทร. 0 2273 9020 ต่อ 3376, 3681

ที่มา : http://www.thaigov.go.th/news/contents/details/13275
