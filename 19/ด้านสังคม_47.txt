รัฐบาลไทย-ข่าวทำเนียบรัฐบาล-ทีมปฏิบัติฉุกเฉินทางการแพทย์ สธ. ปักหลักร่วมทีมค้นหานักฟุตบอลเยาวชน หน้าถ้ำหลวงขุนน้ำนางนอน จ.เชียงราย 


วันพุธที่ 27 มิถุนายน 2561
177
ทีมปฏิบัติฉุกเฉินทางการแพทย์ สธ. ปักหลักร่วมทีมค้นหานักฟุตบอลเยาวชน หน้าถ้ำหลวงขุนน้ำนางนอน จ.เชียงราย
ทีมปฏิบัติการฉุกเฉินทางการแพทย์ กระทรวงสาธารณสุข หน่วยแพทย์ฉุกเฉินจากโรงพยาบาลเชียงรายประชานุเคราะห์ สำนักงานสาธารณสุขจังหวัดเชียงราย รพ.แม่สาย  ยังคงจัดตั้งหน่วยแพทย์สนับสนุนทีมค้นหา    นักฟุตบอลเยาวชน ร่วมกับทีมแพทย์จากโรงพยาบาลค่ายเม็งรายมหาราช ที
ทีมปฏิบัติการฉุกเฉินทางการแพทย์ กระทรวงสาธารณสุข หน่วยแพทย์ฉุกเฉินจากโรงพยาบาลเชียงรายประชานุเคราะห์ สำนักงานสาธารณสุขจังหวัดเชียงราย รพ.แม่สาย  ยังคงจัดตั้งหน่วยแพทย์สนับสนุนทีมค้นหา    นักฟุตบอลเยาวชน ร่วมกับทีมแพทย์จากโรงพยาบาลค่ายเม็งรายมหาราช ที่บริเวณหน้าถ้ำหลวงขุนน้ำนางนอน จังหวัดเชียงราย พร้อมจัดระบบส่งต่อไปโรงพยาบาลแม่สายและเชียงรายประชานุเคราะห์ ตลอด 24 ชั่วโมง
นายแพทย์ธงชัย  เลิศวิไลรัตนพงศ์ ผู้ตรวจราชการกระทรวงสาธารณสุขเขตสุขภาพที่ 1 ให้สัมภาษณ์ว่า ในวันนี้ (27 มิถุนายน 2561) ทีมของกระทรวงสาธารณสุข ยังคงประจำจุดที่บริเวณหน้าถ้ำหลวงขุนน้ำนางนอน ตำบลโป่งผา อำเภอแม่สาย จังหวัดเชียงราย ร่วมกับทีมแพทย์จากโรงพยาบาลค่ายเม็งรายมหาราช ที่เป็นทีมคัดกรองบริเวณภายในถ้ำ พร้อมสนับสนุนทีมค้นหา เพื่อให้การดูแลรักษาเจ้าหน้าที่และผู้ประสบภัย ได้แก่ ทีมปฏิบัติการฉุกเฉินทางการแพทย์ (MERT) ทีมช่วยเหลือเยียวยาจิตใจผู้ประสบภาวะวิกฤต (MCATT) หน่วยแพทย์ฉุกเฉิน จากโรงพยาบาลเชียงรายประชานุเคราะห์ สำนักงานสาธารณสุขจังหวัดเชียงราย โรงพยาบาลแม่สาย พร้อมทั้งจัดแพทย์ พยาบาล เจ้าหน้าที่จากโรงพยาบาลเชียงรายประชานุเคราะห์ โรงพยาบาลแม่สาย และโรงพยาบาลชุมชนในจังหวัดเชียงราย ประจำโรงพยาบาลสนามขนาด 10 เตียง และได้เตรียมระบบส่งต่อไปโรงพยาบาลแม่สายและโรงพยาบาลเชียงรายประชานุเคราะห์ หากผู้ประสบภัยมีปัญหาสุขภาพ ตลอด 24 ชั่วโมง จนกว่าเสร็จสิ้นภารกิจ
*********************************   27 มิถุนายน 2561

ที่มา : http://www.thaigov.go.th/news/contents/details/13380