รัฐบาลไทย-ข่าวทำเนียบรัฐบาล-"ยุติธรรม" ส่งเสริมการเรียนรู้กฎหมายเกี่ยวกับชีวิตประจำวัน สำหรับผู้เรียนระดับการศึกษาขั้นพื้นฐาน

วันพฤหัสบดีที่ 21 มิถุนายน 2561
"ยุติธรรม" ส่งเสริมการเรียนรู้กฎหมายเกี่ยวกับชีวิตประจำวัน สำหรับผู้เรียนระดับการศึกษาขั้นพื้นฐาน
"ยุติธรรม" ส่งเสริมการเรียนรู้กฎหมายเกี่ยวกับชีวิตประจำวัน สำหรับผู้เรียนระดับการศึกษาขั้นพื้นฐาน
ในวันพฤหัสบดีที่ ๒๑ มิถุนายน ๒๕๖๑ เวลา ๑๓.๓๐ น.
ณ ห้องประชุมกระทรวงยุติธรรม ๔ ชั้น ๘ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
นางกรรณิการ์ แสงทอง รองปลัดกระทรวงยุติธรรม
ในฐานะประธานคณะทำงานการส่งเสริมการเรียนรู้กฎหมายเกี่ยวกับชีวิตประจำวัน
สำหรับผู้เรียนระดับการศึกษาขั้นพื้นฐาน
เป็นประธานการประชุมคณะทำงานส่งเสริมการเรียนรู้กฎหมายเกี่ยวกับชีวิตประจำวัน
สำหรับผู้เรียนระดับการศึกษาขั้นพื้นฐาน เฉพาะหน่วยงานในสังกัดกระทรวงยุติธรรม
เพื่อพิจารณาจัดทำกรอบความรู้ตามหลักสูตรแกนกลางในระดับชั้นมัธยมศึกษาตอนต้น
และทบทวนร่างคู่มือ “แนวทางการเสริมสร้างทักษะทางกฎหมาย”
ให้มีเนื้อหาครอบคลุมและสอดคล้องกับหลักสูตรแกนกลาง สำหรับผู้เรียนในระดับการศึกษาขั้นพื้นฐาน
สำนักงานคณะกรรมการการศึกษาขั้นพื้นฐาน กระทรวงศึกษาธิการ
ทั้งนี้ ที่ประชุมได้กำหนดขอบเขตและกรอบความรู้ รวมทั้งจัดหมวดหมู่ของเนื้อหากฎหมายที่เกี่ยวกับชีวิตประจำวัน
สำหรับผู้เรียนระดับการศึกษาขั้นพื้นฐาน เพื่อเตรียมนำไปบรรจุในคู่มือสำหรับนักเรียนระดับชั้นมัธยมศึกษาตอนต้น
ตั้งแต่ระดับชั้นมัธยมศึกษาปีที่ ๑ – ๓ ให้มีความเหมาะสมและสอดคล้องกับหลักสูตรแกนกลางของกระทรวงศึกษาธิการ
รวมทั้งได้มอบหมายให้ฝ่ายเลขานุการ ปรับเพิ่มเติมข้อมูล เนื้อหา และกิจกรรมในร่างคู่มือ
แนวทางการเสริมสร้างทักษะทางกฎหมายตามมติที่ประชุม เพื่อให้มีความครอบคลุมและชัดเจนมากยิ่งขึ้น
โดยมีผู้แทนจากกรมพินิจและคุ้มครองเด็กและเยาวชน กรมคุ้มครองสิทธิและเสรีภาพ
สำนักงานปลัดกระทรวงยุติธรรม และสำนักงานกิจการยุติธรรม เข้าร่วมประชุม

ที่มา : http://www.thaigov.go.th/news/contents/details/13248
