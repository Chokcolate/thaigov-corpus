รัฐบาลไทย-ข่าวทำเนียบรัฐบาล-“ปลัดเกษตรฯ จับมือเอกอัครราชทูต ณ กรุงโรม ผลักดันส่งออกยางพาราในตลาดยุโรป”

วันศุกร์ที่ 15 มิถุนายน 2561
“ปลัดเกษตรฯ จับมือเอกอัครราชทูต ณ กรุงโรม ผลักดันส่งออกยางพาราในตลาดยุโรป”
“ปลัดเกษตรฯ จับมือเอกอัครราชทูต ณ กรุงโรม ผลักดันส่งออกยางพาราในตลาดยุโรป”
นายเลิศวิโรจน์ โกวัฒนะ ปลัดกระทรวงเกษตรและสหกรณ์ พร้อมด้วย นายระพีภัทร์ จันทรศรีวงศ์ ผู้ช่วยปลัดกระทรวงเกษตรฯ และนายธนวรรษ เทียนสิน อัครราชทูตฝ่ายเกษตร ผู้แทนถาวรไทยประจำสหประชาติประจำกรุงโรม เข้าหารือกับนายธนา เวสโกสิทธิ์ เอกอัครราชทูต ณ กรุงโรม ได้แจ้งผลการประชุมสมัชชาดินโลก ซึ่งที่ประชุม FAO ลงมติสนับสนุนการมอบ “รางวัลวันดินโลก” (World Soil Day Award) ที่ประเทศไทย ทุกวันที่ 5 ธันวาคมของทุกปี
ปลัดกระทรวงฯ ได้ขอความร่วมมือจากสถานเอกอัครราชทูตในการส่งเสริมและผลักดันการส่งออกผลิตภัณฑ์ยางพาราในตลาดอิตาลีและยุโรปด้วย ประเทศอิตาลีนำเข้ายางพาราจากไทยมากกว่า 5,000 ล้านบาท โดยในช่วงปลายเดือนมิถุนายนนี้ กระทรวงเกษตรและสหกรณ์ จะจัดโครงการสร้างเสริมศักยภาพเพื่อขยายตลาดคู่ค้ายางพารา ตามนโยบาย นายกฤษฎา บุญราช รัฐมนตรีว่ากระทรวงเกษตรและสหกรณ์ โดยเชิญผู้ประกอบการ ผู้นำเข้ายางพาราจากต่างประเทศ และคณะทูตานุทูต เยี่ยมชมโรงงานและตลาดยางพารา ณ จังหวัดกระบี่ และจังหวัดตรัง ระหว่างวันที่ 27–30 มิถุนายน 2561
นายธนา เวสโกสิทธิ์ เอกอัครราชทูต ณ กรุงโรม ได้ให้ข้อเสนอแนะให้กระทรวงเกษตรฯ พิจารณาขยายพื้นที่เขตอาณารับผิดชอบของสำนักงานที่ปรึกษาการเกษตรต่างประเทศประจำกรุงโรม ให้ครอบคลุมสอดคล้องกับเขตอาณาของสถานเอกอัครทูต ณ กรุงโรม และประเทศอื่นที่เป็นยุทธศาสตร์ในการส่งออกสินค้าเกษตรของไทยไปยังตลาดต่างประเทศต่อไป
กลุ่มโฆษกและวิเคราะห์ข่าว กองเกษตรสารนิเทศ
สำนักงานปลัดกระทรวงเกษตรและสหกรณ์
โทร 02-2810859 แฟกซ์ 02-2822871
moacnews@gmail.com
www.moac.go.th
www.facebook.com/kasetthai

ที่มา : http://www.thaigov.go.th/news/contents/details/13077
