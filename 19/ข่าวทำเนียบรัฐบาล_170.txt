รัฐบาลไทย-ข่าวทำเนียบรัฐบาล-พล.อ.อ.ประจินฯ รองนายกรัฐมนตรี เป็นหัวหน้าคณะผู้แทนไทยเดินทางไปรับฟังการบรรยายสรุปและศึกษาดูงาน ณ ศาลยาเสพติดแห่งรัฐนิวเซาธ์เวลส์ นครซิดนีย์

วันศุกร์ที่ 20 กรกฎาคม 2561
พล.อ.อ.ประจินฯ รองนายกรัฐมนตรี เป็นหัวหน้าคณะผู้แทนไทยเดินทางไปรับฟังการบรรยายสรุปและศึกษาดูงาน ณ ศาลยาเสพติดแห่งรัฐนิวเซาธ์เวลส์ นครซิดนีย์
พล.อ.อ.ประจินฯ รองนายกรัฐมนตรี เป็นหัวหน้าคณะผู้แทนไทยเดินทางไปรับฟังการบรรยายสรุปและศึกษาดูงาน ณ ศาลยาเสพติดแห่งรัฐนิวเซาธ์เวลส์ นครซิดนีย์
เมื่อวันที่ 19 กรกฎาคม 2561 เวลา 10.30 น. (เวลาท้องถิ่นของเครือรัฐออสเตรเลีย) พลอากาศเอก ประจิน จั่นตอง รองนายกรัฐมนตรีและรัฐมนตรีว่าการกระทรวงยุติธรรม เป็นหัวหน้าคณะผู้แทนไทยเดินทางไปรับฟังการบรรยายสรุปและศึกษาดูงาน ณ ศาลยาเสพติดแห่งรัฐนิวเซาธ์เวลส์ นครซิดนีย์ โดยคณะผู้แทนไทยได้เข้าร่วมสังเกตการณ์การปฏิบัติงานของศาลยาเสพติดในการเบี่ยงเบนผู้กระทำความผิดในคดีเสพยาเสพติดออกจากกระบวนการยุติธรรม เพื่อเข้าสู่ระบบการบำบัดรักษา
เวลา 13.30 น. เดินทางไปรับฟังการบรรยายสรุปและศึกษาดูงาน ณ สถาบันตรวจพิสูจน์แห่งชาติ (NMI) ซึ่งเป็นหน่วยงานกลางของออสเตรเลียด้านการตรวจพิสูจน์สินค้าและวัตถุหลายประเภท รวมทั้งยาเสพติด โดยมีความร่วมมืออย่างใกล้ชิดกับสำนักงานตำรวจสหพันธ์ออสเตรเลีย (AFP) ในการจัดทำระบบตรวจพิสูจน์คุณลักษณะยาเสพติด ซึ่งไทยและออสเตรเลียจะได้มีการพัฒนาความร่วมมือด้านการตรวจพิสูจน์ยาเสพติด ทั้งในด้านเครื่องมืออุปกรณ์ที่ทันสมัย และการแลกเปลี่ยนประสบการณ์ของนักวิทยาศาสตร์ในโอกาสต่อไป
เวลา 15.30 น. เดินทางไปรับฟังการบรรยายสรุปและศึกษาดูงาน ณ สถาบันฝึกอบรมเจ้าหน้าที่ของสำนักงานพิทักษ์เขตแดนออสเตรเลีย (ABF) ซึ่งเป็นหน่วยงานหลักในการจัดการฝึกอบรมด้านการตรวจค้นเรือและอากาศยานให้กับเจ้าหน้าที่ของออสเตรเลียและเจ้าหน้าที่จากประเทศต่าง ๆ กว่า 40 ประเทศ  ซึ่งไทยและออสเตรเลีย มีความยินดีที่จะพัฒนาความร่วมมือด้านการฝึกอบรมเพื่อเพิ่มศักยภาพให้กับเจ้าหน้าที่ โดยเฉพาะการสนับสนุนโครงการแม่น้ำโขงปลอดภัย เพื่อหยุดยั้งการผลิตยาเสพติดในพื้นที่สามเหลี่ยมทองคำ เพื่อการแก้ไขปัญหายาเสพติดในประเทศไทยและในระดับภูมิภาคต่อไป
....................................................................
กลุ่มประชาสัมพันธ์และเผยแพร่ สำนักโฆษก
ข้อมูลโดย พลอากาศเอก มณฑล  สัชฌุกร
โฆษกประจำรองนายกรัฐมนตรี (พลอากาศเอก ประจิน  จั่นตอง)

ที่มา : http://www.thaigov.go.th/news/contents/details/13975
