รัฐบาลไทย-ข่าวทำเนียบรัฐบาล-รมว.ดิจิทัลฯ เป็นประธานการประชุมเชิงปฏิบัติการ “การขับเคลื่อนการใช้ประโยชน์ Big Data ครั้งที่ 2”

วันพฤหัสบดีที่ 28 มิถุนายน 2561
รมว.ดิจิทัลฯ เป็นประธานการประชุมเชิงปฏิบัติการ “การขับเคลื่อนการใช้ประโยชน์ Big Data ครั้งที่ 2”
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานการประชุมเชิงปฏิบัติการ “การขับเคลื่อนการใช้ประโยชน์ข้อมูลขนาดใหญ่ (Big Data) ครั้งที่ 2” โดยบริษัท กสท โทรคมนาคม จำกัด (มหาชน) และสำนักงานสถิติแห่งชาติ (สสช.) หน่วยงานในสังกัดกระทรวงฯ ร่วมกันจัดขึ้นเพื่อติดตามผลการดำเนินงานของแต่ละหน่วยงานภาครัฐ ต่อเนื่องจากการประชุมฯ ครั้งที่ 1 เมื่อวันที่ 2 มีนาคม 2561 โดยวัตถุประสงค์ของการจัดประชุมฯ ในครั้งนี้ เพื่อให้หน่วยงานที่มีความพร้อมในการจัดทำข้อมูลขนาดใหญ่ (Big Data) ได้เร่งผลักดันนำมาใช้ประโยชน์อย่างเป็นรูปธรรม โดยจะมี บมจ.กสท โทรคมนาคม เป็นผู้สนับสนุนให้การทำงานมีความคืบหน้า เนื่องจาก Big Data เป็นเรื่องที่รัฐบาลภายใต้การนำของ พลเอก ประยุทธ์ จันทร์โอชา นายกรัฐมนตรี ให้ความสำคัญเป็นอย่างมาก ด้วยเหตุผลที่ต้องการยกระดับการให้บริการประชาชน และเพิ่มประสิทธิภาพในการทำงานของภาครัฐให้ดียิ่งขึ้น เมื่อวันที่ 28 มิถุนายน 2561 ณ ห้องประชุม Can-do-Attitude อาคารบริหาร 1 ชั้น 3 บริษัท กสท โทรคมนาคม จำกัด (มหาชน) ถนนแจ้งวัฒนะ เขตหลักสี่ กรุงเทพฯ
******************

ที่มา : http://www.thaigov.go.th/news/contents/details/13424
