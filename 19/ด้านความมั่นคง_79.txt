รัฐบาลไทย-ข่าวทำเนียบรัฐบาล-รมว.ดิจิทัลฯ เปิดงานสัมมนา “แนวปฏิบัติกับการคุ้มครองข้อมูลส่วนบุคคลเพื่อรองรับกับการมีผลบังคับใช้ของ GDPR” 


วันอังคารที่ 3 กรกฎาคม 2561
180
รมว.ดิจิทัลฯ เปิดงานสัมมนา “แนวปฏิบัติกับการคุ้มครองข้อมูลส่วนบุคคลเพื่อรองรับกับการมีผลบังคับใช้ของ GDPR”
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานเปิดงานพร้อมกล่าวปาฐกถาพิเศษในงานสัมมนา “แนวปฏิบัติกับการคุ้มครองข้อมูลส่วนบุคคลเพื่อรองรับกับการมีผลบังคับใช้ของ GDPR” โดยศูนย์วิจัยกฎหมายและการพัฒนา คณะนิติศาสตร์ จุฬาลงกรณ์มหาวิทยาลัย จัดขึ้น  เพื่อส่งเสริมความตระหนักรู้แก่ผู้ประกอบการโดยทั่วไปเกี่ยวกับการคุ้มครองข้อมูลส่วนบุคคลในประเทศไทย และเป็นเวทีสร้างความเข้าใจร่วมกันในทางปฏิบัติเกี่ยวกับการคุ้มครองข้อมูลส่วนบุคคลให้สอดคล้องกับนโยบายรัฐบาล รวมทั้งเป็นการสร้างความร่วมมือและแลกเปลี่ยนความคิดเห็นระหว่างผู้เกี่ยวข้องกับการคุ้มครองข้อมูลส่วนบุคคลอันจะเป็นพื้นฐานแก่การยกระดับมาตรฐานเทียบเท่าสากล ทั้งนี้ จากการประกาศใช้กฎหมายการคุ้มครองข้อมูลส่วนบุคคลของสหภาพยุโรป (General Data Protection Regulation : GDPR) เป็นเหตุให้ผู้ประกอบการไทยต้องปรับตัวเพื่อรองรับมาตรฐาน  การคุ้มครองข้อมูลส่วนบุคคล ซึ่งปัจจุบันรัฐบาลไทยพยายามผลักดันให้มีกฎหมายการคุ้มครองข้อมูลส่วนบุคคลของประเทศมาโดยตลอด และอยู่ในขั้นตอนการพิจารณา ดังนั้น การสร้างความเข้าใจให้แก่ผู้ประกอบการที่เกี่ยวข้องถึงหลักเกณฑ์ที่สำคัญของ GDPR ถือเป็นเรื่องสำคัญ เพื่อนำความคิดเห็นของวิทยากรและผู้ร่วมสัมมนาไปพัฒนาจัดทำคู่มือแนวปฏิบัติเพื่อรองรับกับผลกระทบที่อาจเกิดขึ้นต่อไป เมื่อวันที่ 2 กรกฎาคม 2561 ณ โรงแรมอินเตอร์คอนติเนนตัล ถนนเพลินจิต เขตปทุมวัน กรุงเทพฯ
********************

ที่มา : http://www.thaigov.go.th/news/contents/details/13540