รัฐบาลไทย-ข่าวทำเนียบรัฐบาล-รัฐมนตรี ก.อุตฯ​ เยือนชุมชนออนใต้​ หมู่บ้าน CIV​ ต้นแบบ จ.เชียงใหม่

วันเสาร์ที่ 14 กรกฎาคม 2561
รัฐมนตรี ก.อุตฯ​ เยือนชุมชนออนใต้​ หมู่บ้าน CIV​ ต้นแบบ จ.เชียงใหม่
รัฐมนตรี ก.อุตฯ​ เยือนชุมชนออนใต้​ หมู่บ้าน CIV​ ต้นแบบ จ.เชียงใหม่
จ.เชียงใหม่ เมื่อวันที่ 13 กรกฎาคม 2561 นายอุตตม สาวนายน รัฐมนตรีว่าการกระทรวงอุตสาหกรรม พร้อมด้วยนายสันติ กีระนันทน์​ ผู้ช่วยรัฐมนตรีประจำกระทรวงอุตสาหกรรม นายณพพงศ์ ธีระวร ที่ปรึกษารัฐมนตรีช่วยว่าการกระทรวงอุตสาหกรรม นายพสุ โลหารชุน ปลัดกระทรวงอุตสาหกรรม นางสาวนิสากร จึงเจริญธรรม รองปลัดกระทรวงอุตสาหกรรม นายกอบชัย สังสิทธิสวัสดิ์ อธิบดีกรมส่งเสริมอุตสาหกรรม นายพรเทพ การศัพท์ ผู้ตรวจราชการกระทรวงอุตสาหกรรม คณะผู้บริหารกระทรวงอุตสาหกรรม และสื่อมวลชน ลงพื้นที่เยี่ยมชมความเข้มแข็งของการท่องเที่ยววิถีชุมชนและรับฟังการบรยายสรุปภาพรวมของชุมชนออนใต้จาก คุณฉัตรรุ่ง ประกอบไวทยกิจ ผู้นำชุมชน ณ ชุมชนออนใต้ อำเภอสันกำแพง จังหวัดเชียงใหม่
ชุมชนออนใต้เป็น 1 ในชุมชนต้นแบบหมู่บ้านอุตสาหกรรมสร้างสรรค์ (Creative Industry Village: CIV) ที่ได้รับการส่งเสริมและพัฒนาจากกรมส่งเสริมอุตสาหกรรม โดยศูนย์ส่งเสริมอุตสาหกรรมภาคที่ 1 จ.เชียงใหม่ ในการออกแบบโลโก้และสโลแกนของชุมชนที่สื่อถึงอัตลักษณ์และวิถีของชุมชน การพัฒนารูปแบบผลิตภัณฑ์ ด้วยการประยุกต์ใช้ทุนทางวัฒนธรรมและภูมิปัญญาท้องถิ่น เพื่อให้สอดคล้องกับความต้องการของตลาด รวมถึงการพัฒนาและเชื่อมโยงแหล่งท่องเที่ยวของจังหวัด เนื่องจากชุมชนดังกล่าวมีทรัพยากรทางธรรมชาติที่ยังคงรักษาวิถีชีวิตพื้นบ้านของชุมชนทั้ง 11 หมู่บ้านไว้ นับเป็นเสน่ห์อย่างดีที่จะดึงดูดนักท่องเที่ยวให้มาเยือน

ที่มา : http://www.thaigov.go.th/news/contents/details/13853
