รัฐบาลไทย-ข่าวทำเนียบรัฐบาล-ธ.ก.ส. ร่วมงาน Thailand Smart Money สัญจรอุบลราชธานี ครั้งที่ 6

วันศุกร์ที่ 6 กรกฎาคม 2561
ธ.ก.ส. ร่วมงาน Thailand Smart Money สัญจรอุบลราชธานี ครั้งที่ 6
ธ.ก.ส. เปิดรับฝาก สลากออมทรัพย์ทวีสิน ชุด “เกษตรมั่นคง 2” พร้อมนำผลิตภัณฑ์เงินฝากและสินเชื่อ ร่วมงาน Thailand Smart Money สัญจรอุบลราชธานี ครั้งที่ 6 ณ ลานโปรโมชั่น ชั้น 1 ศูนย์การค้า เซ็นทรัล พลาซา จังหวัดอุบลราชธานี วันที่ 6 – 8 กรกฎาคม 2561
นายสมเกียรติ  กิมาวหา ผู้ช่วยผู้จัดการธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า ในงาน Thailand Smart Money สัญจรอุบลราชธานี ครั้งที่ 6 โดยจัดขึ้น ณ ลานโปรโมชั่น ชั้น 1 ศูนย์การค้า เซ็นทรัลพลาซา จังหวัดอุบลราชธานี ธ.ก.ส. ได้นำผลิตภัณฑ์ทางการเงินและสินเชื่อต่าง ๆ เข้าให้บริการภายในงาน โดยมีผลิตภัณฑ์ที่น่าสนใจ คือ สลากออมทรัพย์ทวีสิน ชุด เกษตรมั่นคง 2 หน่วยละ 500 บาท อายุรับฝาก 3 ปี มีสิทธิ์ตรวจรางวัล 36 ครั้ง ฝากครบกำหนดรับดอกเบี้ยหน่วยละ 5 บาท คิดเป็นร้อยละ 0.33 ต่อปี กรณีฝากตั้งแต่ 500,000 บาทขึ้นไป รับผลตอบแทนร้อยละ 1.293 ต่อปี ฝากตั้งแต่ 5,000,000 บาทขึ้นไป  รับผลตอบแทน ร้อยละ 1.365 ต่อปี ลุ้นรางวัลที่ 1 มูลค่า 20 ล้านบาท มูลค่าเงินรางวัลรวม 75,850,000 บาท ต่องวด โปรโมชั่นพิเศษ ฝากภายในวันที่ 15 กรกฎาคม 2561 มีสิทธิ์ลุ้นเงินรางวัลและทองคำแท่ง ถึง 3 ครั้ง มูลค่ารวมกว่า 12 ล้านบาท
นอกจากนี้ยังมี เงินฝาก Senior Savings  สำหรับผู้มีอายุ 50 ปีขึ้นไป เปิดบัญชี ได้คนละ 1 บัญชี ฝากได้สูงสุดไม่เกิน 10 ล้านบาท ยอดเงินคงเหลือตั้งแต่ 20,000 บาทขึ้นไป รับดอกเบี้ยร้อยละ 0.99 ต่อปี เงินฝาก A-Savings  สะดวกและง่ายผ่าน Smart Phone  ดอกเบี้ยทบต้นปีละ 2 ครั้ง เงินฝากประจำปลอดภาษี 24 เดือน ฝากตั้งแต่ 1,000 บาทขึ้นไป แต่ไม่เกิน 25,000 บาทต่อเดือน รับดอกเบี้ยร้อยละ 2.50 ต่อปี เงินฝากออมทรัพย์ทวีโชค ฝากเงินลุ้นรางวัล ระดับจังหวัดปีละ 2 ครั้ง และระดับประเทศอีกปีละ 1 ครั้ง
ด้านบริการสินเชื่อ มีบริการโครงการสินเชื่อ SMEs เกษตร (ปีที่ 1-3 ดอกเบี้ยร้อยละ 4% ต่อปี) สินเชื่อระยะสั้นประเภทตั๋วสัญญาใช้เงิน (P/N) สินเชื่อเบิกเงินเกินบัญชี (O/D) สินเชื่อ Green Credit และสินเชื่อสานฝันเกษตรกรรุ่นใหม่ (Young Smart Farmer) และสินเชื่อเพื่อประกอบธุรกิจแฟรนไชส์ของเกษตรกรผู้มีรายได้น้อย พร้อมบริการด้านอื่น ๆ พิเศษ! สำหรับผู้ที่ทำธุรกรรมการเงินภายในบูธ ธ.ก.ส. รับของ
ที่ระลึกมากมาย ฟรีทันที เช่น กระเป๋า 3 in 1 หมอนรองคอแสนสบาย  Mini Magic Fan ปิ่นโตอิ่มอร่อย กระเป๋าเป้เที่ยวเพลิน เป็นต้น

ที่มา : http://www.thaigov.go.th/news/contents/details/13651
