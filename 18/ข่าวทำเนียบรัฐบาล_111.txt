รัฐบาลไทย-ข่าวทำเนียบรัฐบาล-นายกรัฐมนตรีเผยพระสงฆ์กระทำความผิดเป็นเรื่องของบุคคล ไม่เกี่ยวกับศาสนา

วันอังคารที่ 5 มิถุนายน 2561
นายกรัฐมนตรีเผยพระสงฆ์กระทำความผิดเป็นเรื่องของบุคคล ไม่เกี่ยวกับศาสนา
นายกรัฐมนตรีเผยพระสงฆ์กระทำความผิดเป็นเรื่องของบุคคล ไม่เกี่ยวกับศาสนา
วันนี้ (5 มิถุนายน 2561) เวลา 14.40 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีแนวทางแก้ไขปัญหาวิกฤตพระสงฆ์ว่า คำสอนของพระพุทธเจ้า ไม่สามารถบิดเบือนได้ และสามารถพิสูจน์ได้ ซึ่งจะผิดจะถูกเป็นการกระทำของบุคคล ไม่ใช่เรื่องของศาสนา ขอให้แยกแยะให้ถูกต้อง ทั้งพุทธศาสนิกชน และพระสงฆ์ต้องยอมรับนับถือกติกาซึ่งกันและกัน ส่วนกรณีที่เกิดขึ้นเกี่ยวกับพระสงฆ์เป็นเรื่องกระบวนการยุติธรรม เพราะมีการร้องเรียนขึ้นมา รัฐบาลจะต้องพิสูจน์เพื่อหาความจริงตามกระบวนการ โดยให้สิทธิทุกคนพิสูจน์ตัวเอง ส่วนเรื่องคดีความนั้น เป็นความร่วมมือของสำนักพระพุทธศาสนา มหาเถรสมาคม และเจ้าหน้าที่ตำรวจร่วมมือกันดำเนินคดีตามกระบวนการกฎหมาย
สำหรับการที่ตัวเองได้มีการขอโทษก่อนหน้านี้นั้น ไม่ใช่เป็นเพราะบุคคล แต่เป็นเพราะแต่งสงฆ์ และเคารพผ้าเหลือง ซึ่งการดำเนินการต่าง ๆ ต้องให้เหมาะสม พร้อมขอความร่วมมือสื่อมวลชนอย่าไปตีข่าวให้คึกโครม เหมือนเป็นการรังแกพระ ทำให้ไม่ได้ตัวบุคคลที่กระทำความผิดกลับมารับโทษได้ เพราะไปขอลี้ภัยอยู่ต่างประเทศ
----------------------------------------------------

ที่มา : http://www.thaigov.go.th/news/contents/details/12778
