รัฐบาลไทย-ข่าวทำเนียบรัฐบาล-“ยุติธรรม” บูรณาการความร่วมมือเพื่อให้ความช่วยเหลือประชาชน เข้าถึงงานบริการโครงสร้างพื้นฐานของรัฐ

วันศุกร์ที่ 18 พฤษภาคม 2561
“ยุติธรรม” บูรณาการความร่วมมือเพื่อให้ความช่วยเหลือประชาชน เข้าถึงงานบริการโครงสร้างพื้นฐานของรัฐ
กระทรวงยุติธรรม บูรณาการความร่วมมือเพื่อให้ความช่วยเหลือประชาชน เข้าถึงงานบริการโครงสร้างพื้นฐานของรัฐ
ในวันศุกร์ที่ ๑๘ พฤษภาคม ๒๕๖๑ เวลา ๐๙.๓๐ น.
ณ ห้องประชุมกระทรวงยุติธรรม ๒ ชั้น ๘
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพฯ
นางกรรณิการ์ แสงทอง รองปลัดกระทรวงยุติธรรม
ในฐานะประธานคณะกรรมการประสานงานและช่วยเหลือประชาชน
ให้เข้าถึงงานบริการโครงสร้างพื้นฐานของรัฐ (คปช.)
เป็นประธานการประชุมคณะกรรมการประสานงานและช่วยเหลือประชาชน
ให้เข้าถึงงานบริการโครงสร้างพื้นฐานของรัฐ (คปช.) ครั้งที่ ๓//๒๕๖๑
โดยที่ประชุมได้ร่วมกันพิจารณาแก้ไข (ร่าง) บันทึกข้อตกลงการบูรณาการความร่วมมือ
เพื่อให้ความช่วยเหลือประชาชนให้เข้าถึงงานบริการพื้นฐานของรัฐให้มีความสมบูรณ์
พร้อมทั้งพิจารณาและแลกเปลี่ยนความคิดเห็นเรื่องรูปแบบการจัดพิธีลงนามบันทึกข้อตกลง
การบูรณาการความร่วมมือเพื่อให้ความช่วยเหลือประชาชนให้เข้าถึงงานบริการพื้นฐานของรัฐ
ที่มีกำหนดจัดขึ้นในวันที่ ๔ มิถุนายน ๒๕๖๑
เพื่อจะได้สร้างเป็นกลไกและมาตรการร่วมกัน
ในการขับเคลื่อนการดำเนินงานช่วยเหลือประชาชนให้เข้าถึงงานบริการของรัฐ
ระหว่างหน่วยงานที่เกี่ยวข้อง ได้แก่ หน่วยงานในสังกัดกระทรวงยุติธรรม
กระทรวงการพัฒนาสังคมและความมั่นคงของมนุษย์ กระทรวงดิจิทัลเพื่อเศรษฐกิจและสังคม
กระทรวงมหาดไทย กระทรวงแรงงาน กระทรวงศึกษาธิการ กระทรวงสาธารณสุข และสำนักงานตำรวจแห่งชาติ
ซึ่งถือเป็นการขับเคลื่อนพัฒนาขีดความสามารถการให้บริการ
และเสริมสร้างหลักประกันความยุติธรรมให้กับประชาชนในทุกระดับ

ที่มา : http://www.thaigov.go.th/news/contents/details/12360
