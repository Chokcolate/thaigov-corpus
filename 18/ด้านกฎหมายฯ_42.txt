รัฐบาลไทย-ข่าวทำเนียบรัฐบาล-กระทรวงยุติธรรม รับเรื่องจากประธานมูลนิธิปวีณาหงสกุลเพื่อเด็กและสตรีเพื่อให้ความช่วยเหลือประชาชน

วันอังคารที่ 5 มิถุนายน 2561
กระทรวงยุติธรรม รับเรื่องจากประธานมูลนิธิปวีณาหงสกุลเพื่อเด็กและสตรีเพื่อให้ความช่วยเหลือประชาชน
กระทรวงยุติธรรม รับเรื่องจากประธานมูลนิธิปวีณาหงสกุลเพื่อเด็กและสตรีเพื่อให้ความช่วยเหลือประชาชน
ในวันอังคารที่ ๕ มิถุนายน ๒๕๖๑ เวลา ๑๓.๓๐ น. ณ ศูนย์บริการร่วมกระทรวงยุติธรรม ชั้น ๒ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ นายธวัชชัย ไทยเขียว รองปลัดกระทรวงยุติธรรมและโฆษกกระทรวงยุติธรรมรับเรื่องจากนางปวีณา หงสกุล ประธานมูลนิธิปวีณาหงสกุลเพื่อเด็กและสตรีซึ่งนำประชาชน ๒ ครอบครัวผู้เสียหาย กรณีเด็กชายวัย ๑๐ เดือน เสียชีวิตปริศนาในเนอสเซอรี่ ในพื้นที่จังหวัดสมุทรปราการ และกรณีเด็กชายชั้นประถมศึกษาปีที่ ๑ โรงเรียนในพื้นที่จังหวัดปทุมทธานี ที่ถูกครูทำโทษโดยใช้ไม้พลองตี ๙๙ ครั้ง จนได้รับบาดเจ็บ ซึ่งทั้ง ๒ กรณี เป็นผู้เสียหายได้มาขอรับเงินเยียวยาจากกระทรวงยุติธรรม กรณีตกเป็นผู้เสียหายในดคีอาญา ตามพระราชบัญญัติค่าตอบแทนผู้เสียหาย และค่าทดแทนและค่าใช้จ่ายแก่จําเลยในคดีอาญา พ.ศ. ๒๕๔๔ และที่แก้ไขเพิ่มเติม (ฉบับที่ ๒) พ.ศ. ๒๕๕๙
ทั้งนี้ รองปลัดกระทรวงยุติธรรม ได้รับเรื่องดังกล่าวพร้อมมอบหมายให้กรมคุ้มครองสิทธิและเสรีภาพ พิจารณาให้การช่วยเหลือเยียวยาต่อไป ส่วนกรณีเด็กชายที่ถูกครูตี ๙๙ครั้ง ได้รับการเยียวยาจากกรมคุ้มครองสิทธิฯ แล้วเมื่อช่วงเดือนสิงหาคม ๒๕๖๐ แต่ได้ขอให้กระทรวงยุติธรรมช่วยเหลือกรณีการชดใช้ค่าเสียหายจากคู่กรณีซึ่งผู้ร้องยังไม่ได้รับเงินดังกล่าว

ที่มา : http://www.thaigov.go.th/news/contents/details/12780
