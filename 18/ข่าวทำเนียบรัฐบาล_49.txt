รัฐบาลไทย-ข่าวทำเนียบรัฐบาล-นายกฯ ขอบคุณกำลังใจจากประชาชน และเจ้าหน้าที่ทุกฝ่ายที่ปฏิบัติงานด้วยความเรียบร้อย ยืนยันทำหน้าที่อย่างดีที่สุด เพื่อความสงบของบ้านเมือง

วันอังคารที่ 22 พฤษภาคม 2561
นายกฯ ขอบคุณกำลังใจจากประชาชน และเจ้าหน้าที่ทุกฝ่ายที่ปฏิบัติงานด้วยความเรียบร้อย ยืนยันทำหน้าที่อย่างดีที่สุด เพื่อความสงบของบ้านเมือง
นายกฯ ขอบคุณกำลังใจจากประชาชน และเจ้าหน้าที่ทุกฝ่ายที่ปฏิบัติงานด้วยความเรียบร้อย ยืนยันทำหน้าที่อย่างดีที่สุด เพื่อความสงบของบ้านเมือง
วันที่ 22 พ.ค.61 พลเอก ประยุทธ์ จันทร์โอชา นายกรัฐมนตรี กล่าวถึงกรณีการชุมนุมของกลุ่มคนอยากเลือกตั้ง ภายหลังแกนนำคนสำคัญประกาศมอบตัวและยุติการจัดกิจกรรม ว่า ขอบคุณประชาชนทุกคนที่ให้กำลังใจรัฐบาลและเจ้าหน้าที่ที่ต้องปฏิบัติงานในวันนี้ พร้อมทั้งชื่นชมเจ้าหน้าที่ทุกฝ่ายที่ใช้ความอดทนและบังคับใช้กฎหมายอย่างรอบคอบ ทำให้สถานการณ์เป็นไปด้วยความเรียบร้อยไม่บานปลาย
"นายกฯ ฝากขอโทษประชาชนที่ได้รับผลกระทบจากปัญหาจราจรในช่วงที่มีการเคลื่อนขบวนของผู้ชุมนุม และอาจเกิดความไม่สบายใจที่เห็นภาพเหตุการณ์ในวันนี้ จึงอยากให้ผู้ที่ยังชุมนุมอยู่คำนึงถึงส่วนรวม แยกย้ายกันกลับบ้าน เพื่อความสงบเรียบร้อยของบ้านเมือง โดยรัฐบาลและ คสช. ยืนยันว่าจะทำหน้าที่ให้ดีที่สุด และย้ำว่ากฎหมายจะต้องเป็นกฎหมาย ไม่ถูกละเมิด ไม่ทำให้ประเทศเสียหาย หรือประชาชนได้รับผลกระทบ นักท่องเที่ยวและนักลงทุนเกิดความไม่มั่นใจ"
นอกจากนี้ นายกรัฐมนตรียังกล่าวขอบคุณมิตรประเทศที่เข้าใจกฎหมายและการทำหน้าที่ของรัฐบาล ซึ่งไม่ใช่การละเมิดสิทธิมนุษยชน โดยเชื่อมั่นว่าหากเกิดเหตุการณ์เช่นนี้ ทุกประเทศก็คงต้องบังคับใช้กฎหมายและดำเนินการกับผู้ฝ่าฝืนอย่างเด็ดขาดเช่นเดียวกัน
-------------------------------------------

ที่มา : http://www.thaigov.go.th/news/contents/details/12446
