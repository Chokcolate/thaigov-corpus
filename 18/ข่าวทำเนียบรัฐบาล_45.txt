รัฐบาลไทย-ข่าวทำเนียบรัฐบาล-นายกรัฐมนตรีเผยรัฐบาลพร้อมสนับสนุนสตาร์ทอัพ ด้านอวกาศของไทย

วันอังคารที่ 22 พฤษภาคม 2561
นายกรัฐมนตรีเผยรัฐบาลพร้อมสนับสนุนสตาร์ทอัพ ด้านอวกาศของไทย
นายกรัฐมนตรีเผยรัฐบาลพร้อมสนับสนุนสตาร์ทอัพ ด้านอวกาศของไทย
วันนี้ (22 พฤษภาคม 2561) เวลา 13.50 น. ณ บริเวณห้องโถง ตึกบัญชาการ ทำเนียบรัฐบาล  พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีถึงแนวทางของรัฐบาล    ในการสนับสนุนผู้ประกอบการสตาร์ทอัพ ด้านอวกาศของไทยว่า วันนี้มีอยู่แล้ว หลายอย่างอยู่ในการลงทุนของบีโอไอ ซึ่งสตาร์ทอัพเป็นส่วนหนึ่งของเอสเอ็มอี โดยรัฐบาลพร้อมให้การสนับสนุน โดยได้รับความร่วมมือ    จากกระทรวงอุตสาหกรรม อีอีซี สำนักงานพัฒนาเทคโนโลยีอวกาศและภูมิสารสนเทศ (สทอภ.) กระทรวงกลาโหม และหน่วยงานความมั่นคง ซึ่งในวันหน้าเราต้องดำเนินการในสิ่งเหล่านี้ให้ได้ อะไรที่เราสามารถวิจัยพัฒนา ทั้งการต่อยอดหรือคิดค้นขึ้นมาใหม่เพื่อให้เกิดความร่วมมือเกิดขึ้น อย่างไรเราก็ต้องเดินไปสู่ตรงนั้น เพราะวันนี้เป็นการปฏิรูปอุตสาหกรรมระยะที่ 4 ของโลกด้วยเทคโนโลยีและดิจิตอล ซึ่งเราต้องเดินหน้าต่อไป
---------------------------------------

ที่มา : http://www.thaigov.go.th/news/contents/details/12439
