รัฐบาลไทย-ข่าวทำเนียบรัฐบาล-มท. ขับเคลื่อนแผนปฏิรูปประเทศ 11 ด้าน เน้นการเปลี่ยนแปลง มุ่งสู่การปฏิรูปที่แท้จริง

วันศุกร์ที่ 8 มิถุนายน 2561
มท. ขับเคลื่อนแผนปฏิรูปประเทศ 11 ด้าน เน้นการเปลี่ยนแปลง มุ่งสู่การปฏิรูปที่แท้จริง
มท. ขับเคลื่อนแผนปฏิรูปประเทศ 11 ด้าน เน้นการเปลี่ยนแปลง มุ่งสู่การปฏิรูปที่แท้จริง
มท. ขับเคลื่อนแผนปฏิรูปประเทศ 11 ด้าน เน้นการเปลี่ยนแปลง มุ่งสู่การปฏิรูปที่แท้จริง
เมื่อวันที่ 7 มิ.ย. 61 เวลา 14.00 น. ณ ห้องประชุมราชสีห์ ชั้น 2 ศาลาว่าการกระทรวงมหาดไทย นายฉัตรชัย พรหมเลิศ ปลัดกระทรวงมหาดไทย มอบหมายให้ นายนิสิต จันทร์สมวงศ์ รองปลัดกระทรวงมหาดไทย เป็นประธานการประชุมคณะกรรมการกำกับ ติดตาม และประสานงานเชื่อมโยงคณะกรรมการยุทธศาสตร์ชาติและคณะกรรมการปฏิรูปประเทศของกระทรวงมหาดไทย โดยที่ประชุมได้เน้นย้ำให้ข้าราชการกระทรวงมหาดไทย ตระหนักถึงการเปลี่ยนแปลงที่เกิดขึ้นในหลายมิติ พร้อมแนะให้นำเทคโนโลยีดิจิทัลมาใช้ในการทำงาน อาทิ E-book, E-meeting, E-retirement เป็นต้น ควบคู่กับการพัฒนาทรัพยากรมนุษย์ที่สอดคล้องต่อสถานการณ์การเปลี่ยนแปลงในปัจจุบัน เพื่อปรับปรุงการทำงานและการให้บริการแก่พี่น้องประชาชน
นายนิสิต จันทร์สมวงศ์ กล่าวว่า การปฏิรูปกระทรวงมหาดไทยจะต้องเริ่มจากการวางแผน โดยคำนึงถึงเป้าหมายที่กระทรวงมหาดไทยมุ่งหวัง พร้อมคาดการณ์สถานการณ์ความเสี่ยงที่อาจเกิดขึ้นในอนาคต ซึ่งจะต้องเน้นสร้างความท้าทายใหม่ ๆ เพื่อนำไปสู่การปฏิรูปที่แท้จริง ซึ่งการดำเนินการปฏิรูปนี้จะต้องมีแผนการดำเนินการทั้งระยะสั้น และระยะยาว เพื่อติดตามความเปลี่ยนแปลงในแต่ละช่วง ควบคู่ไปกับการพัฒนาทรัพยากรมนุษย์ การนำเทคโนโลยีดิจิทัลมาใช้ และการชำระระเบียบ/กฎหมายให้ทันสมัย และได้เสนอแนะแนวทางการปฏิรูปกระทรวงมหาดไทยต่อที่ประชุมเพื่อที่จะนำไปสู่การเปลี่ยนแปลงและมีผลต่อประชาชนในวงกว้าง เช่น 1) การบริหารจัดการขยะทุกระดับโดยเฉพาะระดับชุมชน/หมู่บ้าน 2) การบริหารจัดการน้ำเสีย 3) การเป็น Smart City 4) การจัดตั้งศูนย์บริการภาครัฐแบบเบ็ดเสร็จ 5) ศูนย์บัญชาการและสั่งการจัดการภัยพิบัติ 6) การน้อมนำหลักปรัชญาของเศรษฐกิจพอเพียงมาใช้ 7) การปรับปรุงกฎหมายให้ทันต่อสถานการณ์ 8) การจัดรูปที่ดิน 9) การมุ่งสู่องค์กรธรรมาภิบาล 10) การปรับปรุงการให้บริการของศูนย์ดำรงธรรมให้สามารถเข้าถึง
ได้ง่ายยิ่งขึ้น 11) การสนับสนุนการเป็น Sister City 12) การจัดตั้งศูนย์ข้อมูลกลาง (Big Data) 13) การนำเทคโนโลยี และระบบดิจิทัลมาใช้พร้อมกับการพัฒนาทรัพยากรมนุษย์ และ 14) การส่งเสริมเศรษฐกิจฐานรากผ่าน OTOP Village
โอกาสนี้ นายนิสิต จันทร์สมวงศ์ ได้ร่วมหารือถึงแผนงาน/โครงการปฏิรูปกระทรวงมหาดไทยที่จะต้องปรับเปลี่ยนให้สอดคล้องกับการปฏิรูปประเทศโดยมี จำนวน 11 ด้าน ได้แก่ 1) การเมือง 2) การบริหารราชการแผ่นดิน 3) กฎหมาย 4) กระบวนการยุติธรรม 5) เศรษฐกิจ 6) ทรัพยากรธรรมชาติและสิ่งแวดล้อม 7) สาธารณสุข 8) สื่อสารมวลชน เทคโนโลยีสารสนเทศ 9) สังคม 10) พลังงาน และ 11) การป้องกันและปราบปรามการทุจริตและประพฤติมิชอบ พร้อมเน้นย้ำความเชื่อมโยงกันของแผนในทุกระดับ เน้นการเปลี่ยนแปลงที่ท้าทาย มุ่งสู่การปฏิรูปอย่างแท้จริง

ที่มา : http://www.thaigov.go.th/news/contents/details/12865
