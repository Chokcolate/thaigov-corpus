รัฐบาลไทย-ข่าวทำเนียบรัฐบาล-​รชอ.สมชาย เป็นประธานเปิดงาน Propak Asia 2018

วันพุธที่ 13 มิถุนายน 2561
​รชอ.สมชาย เป็นประธานเปิดงาน Propak Asia 2018
รัฐมนตรีช่วยว่าการกระทรวงอุตสาหกรรม เป็นประธานในพิธีเปิดงาน Propak Asia 2018 จัดโดย บริษัท ยูบีเอ็ม เอเชีย (ประเทศไทย) จำกัด ณ บริเวณโถงรับรองหน้าฮอลล์ 103 ศูนย์นิทรรศการและการประชุมไปเทค บางนา
วันนี้ (13 มิ.ย. 61) นายสมชาย หาญหิรัญ รัฐมนตรีช่วยว่าการกระทรวงอุตสาหกรรม เป็นประธานในพิธีเปิดงาน Propak Asia 2018 จัดโดย บริษัท ยูบีเอ็ม เอเชีย (ประเทศไทย) จำกัด ณ บริเวณโถงรับรองหน้าฮอลล์ 103 ศูนย์นิทรรศการและการประชุมไปเทค บางนา
งานแสดงสินค้า Propak Asia 2018 เป็นการแสดงเทคโนโลยี ด้านกระบวนการผลิต แปรรูปอาหารและบรรจุภัณฑ์ ซึ่งในครั้งนี้จัดขึ้นเป็นครั้งที่ 26 โดยมีวัตถุประสงค์เพื่อให้ประเทศไทย
เป็นศูนย์กลางในการนำเสนอ และแลกเปลี่ยนความรู้ด้านเทคโนโลยีอันทันสมัย ในกลุ่มผู้ประกอบการอุตสาหกรรม อาหาร เครื่องดื่ม ยา เครื่องสำอาง และสินค้าอุปโภคบริโภค เพื่อนำไปพัฒนากระบวนการผลิตให้เป็นไปตามมาตรฐานสากล พร้อมทั้งส่งเสริมและพัฒนาศักยภาพผู้ประกอบการ และพัฒนาอุตสาหกรรม ให้เป็นที่ยอมรับจากประเทศคู่ค้าในตลาดโลก
ซึ่งในปีนี้ มีผู้ประกอบการเข้าร่วมงานแสดงสินค้าในครั้งนี้กว่า 2,100 บริษัท จาก 48 ประเทศทั่วโลก และคาดว่าจะมีผู้สนใจเข้าร่วมชมงานในปีนี้มากกว่า 48,000 ราย  จาก 70 ประเทศทั่วโลก โดยงานในครั้งนี้จัดขึ้นระหว่างวันที่ 13-16 มินายน 2561 ณ ศูนย์นิทรรศการและการประชุม
ไบเทค บางนา

ที่มา : http://www.thaigov.go.th/news/contents/details/12999
