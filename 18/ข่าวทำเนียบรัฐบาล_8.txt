รัฐบาลไทย-ข่าวทำเนียบรัฐบาล-รัฐบาล สนับสนุนกระทรวงพาณิชย์ผนึกกำลังกับห้างสรรพสินค้าชั้นนำ จัดงาน“Thailand’s Amazing Durian and Fruit Fest 2018” เพื่อประชาสัมพันธ์และกระตุ้นการบริโภค ด้านการค้าผลไม้เมืองร้อน

วันอังคารที่ 15 พฤษภาคม 2561
รัฐบาล สนับสนุนกระทรวงพาณิชย์ผนึกกำลังกับห้างสรรพสินค้าชั้นนำ จัดงาน“Thailand’s Amazing Durian and Fruit Fest 2018” เพื่อประชาสัมพันธ์และกระตุ้นการบริโภค ด้านการค้าผลไม้เมืองร้อน
รัฐบาล สนับสนุนจัดงาน“Thailand’s Amazing Durian and Fruit Fest 2018” ประชาสัมพันธ์และกระตุ้นการบริโภค ผลักดันไทยเป็นชาติมหาอำนาจด้านการค้าผลไม้เมืองร้อนของโลก เพื่อเพิ่มความเข้มแข็งด้านเศรษฐกิจแก่เกษตรกรทั่วประเทศ
วันนี้ (15 พฤษภาคม 2561) เวลา 08.30 น. ก่อนการประชุมคณะรัฐมนตรี ณ บริเวณโถงกลางตึกบัญชาการ 1 ทำเนียบรัฐบาล นายสนธิรัตน์ สนธิจิรวงศ์ รัฐมนตรีว่าการกระทรวงพาณิชย์ นำคณะเข้าพบ พลเอก ประยุทธ์ จันทร์โอชา นายกรัฐมนตรีและคณะรัฐมนตรี เพื่อจัดแสดงกิจกรรมประชาสัมพันธ์งานส่งเสริมและกระตุ้นการบริโภค และจำหน่ายสินค้าผลไม้ “Thailand Amazing Durian & Fruit Fest 2018” โดยจัดขึ้นที่ห้างสรรพสินค้าชั้นนำหลายแห่ง
รัฐมนตรีว่าการกระทรวงพาณิชย์กล่าวรายงานว่า “กระทรวงพาณิชย์ ได้ดำเนินการตามนโยบายรัฐบาลในการขับเคลื่อนเศรษฐกิจ ภายใต้ยุทธศาสตร์การนำประเทศไทยเป็นชาติมหาอำนาจ ด้านการค้าผลไม้เมืองร้อนของโลก โดยให้ความสำคัญกับการสร้างความเข้มแข็งจากเศรษฐกิจภายในประเทศ ส่งเสริมให้เกิดการบริโภคผลไม้ภายในประเทศ เพื่อช่วยกระตุ้นให้เกิดกิจกรรมทางเศรษฐกิจและการท่องเที่ยว รวมทั้งช่วย สร้างโอกาสและช่องทางสำหรับการจำหน่ายผลไม้ รวมถึงผลิตภัณฑ์แปรรูปแก่เกษตรกรและให้ผู้บริโภคสามารถ เลือกซื้อสินค้าผลไม้ที่จำหน่ายได้หลากหลาย และขยายตลาดผลไม้ไปสู่ต่างประเทศ โดยตัวเลขการส่งออกช่วง เดือนมกราคม – มีนาคม ผลไม้สดแช่เย็น 330,870 ตัน คิดเป็นมูลค่า 12,574 ล้านบาท เพิ่มขึ้นร้อยละ 10.15 และผลไม้แช่แข็ง 3,603 ตัน คิดเป็นมูลค่า 832 ล้านบาท เพิ่มขึ้นร้อยละ 72.96 เมื่อเทียบกับช่วงเดียวกันของปีก่อน
ทั้งนี้ นับเป็นโอกาสที่ดีของเกษตรกรไทยในการขยายตลาดผลไม้ไปต่างประเทศ ดึงเม็ดเงินสู่ระบบเศรษฐกิจภายใน ประเทศอย่างแท้จริง และสร้างรายได้ที่ยั่งยืนให้กับเกษตรกรเพื่อดึงเม็ดเงินสู่ระบบเศรษฐกิจภายในประเทศ สร้าง รายได้ที่ยั่งยืนให้กับเกษตรกร โดยในปี 2561 สำนักงานเศรษฐกิจการเกษตร คาดการณ์ว่าปริมาณผลผลิตผลไม้ รวมทั้งสิ้น 4,854,434 ตัน เฉพาะทุเรียนมีปริมาณผลผลิตรวม 765,979 ตัน ซึ่งผลไม้ที่ได้รับความนิยมสูงสุด 5 อันดับแรก ได้แก่ ทุเรียน มังคุด เงาะ ลองกอง และลำไย โดยกระทรวงพาณิชย์ได้มีการวางแผนด้านผลผลิตและ การตลาด เพื่อช่วยเหลือเกษตรกรและเป็นการป้องกันปัญหาสินค้าล้นตลาดและคุณภาพตกต่ำ ตลอดจนการดูแล ราคาขายผลไม้ไม่ให้สูงเกินไป และเป็นราคาที่ผู้บริโภคสามารถเข้าถึงได้ง่ายขึ้น
กระทรวงพาณิชย์ โดยกรมการค้าภายใน ได้ดำเนินการตามนโยบายรัฐบาล โดยการเพิ่มช่องทางการ จำหน่ายผลไม้ให้กับเกษตรกร โดยการทำบันทึกข้อตกลงความร่วมมือการรับซื้อผลไม้ฤดูกาลผลิตปี 2561 กับห้าง ค้าปลีกชั้นนำของประเทศ ได้แก่ Tops Market , The Mall , Big C , Tesco Lotus , Makro และตลาดไท ปริมาณการซื้อขาย 330,000 ตัน มูลค่า 24,000 ล้านบาท นอกจากนี้ กระทรวงพาณิชย์ได้ตกลงความร่วมมือกับ บริษัท อาลีบาบา กรุ๊ป เพื่อส่งเสริมสินค้าเกษตรและนวัตกรรมเกษตรไทยเพื่อเข้าถึงตลาดจีน แบบส่งตรงถึงมือผู้ บริโภค (B2C) ผ่านเว็บไซต์พรีเมี่ยม Tmall.com ที่มีกลุ่มลูกค้ากว่า 650 ล้านคน โดยสินค้าผลไม้จะเปิดเป็น แคมเปญตามฤดูกาล และใช้ช่องทาง super market ของ Tmall กว่า 2,000 แห่ง ทั่วสาธารณรัฐประชาชนจีนใน การโปรโมท เมื่อวันที่ 17-19 เมษายน 2561 และเปิดโครงการนำร่องจำหน่ายทุเรียนหมอนทองล่วงหน้า (Pre-Order) ซึ่งมี คำสั่งซื้อล่วงหน้ากว่า 70,000 คำสั่งซื้อ ปริมาณทั้งสิ้น 130,000 ลูก หรือ 350 ตัน (ราคาขายเฉลี่ย กก. ละ 200 บาท) เป็นเงิน 70 ล้านบาท โดยซื้อจากชาวสวนและผู้ประกอบการไทยโดยตรง ปัจจุบัน ผู้ประกอบการไทยได้ส่งมอบทุเรียน ตามคำสั่งซื้อทั้งหมดถึงมือผู้บริโภคชาวจีนแล้วตั้งแต่วันที่ 7 พฤษภาคม 2561 ทำให้ทุเรียนซื้อขายหน้าสวนปรับ ราคาสูงขึ้นจาก กก.ละ 70 บาท เป็น กก. ละ 120 บาท
พร้อมกันนี้ กระทรวงพาณิชย์จึงร่วมกับ บริษัท เซ็นทรัล ฟู้ด รีเทล จำกัด ผู้บริหาร เซ็นทรัล ฟู้ด ฮอลล์, ท็อปส์, และ บมจ.เซ็นทรัลพัฒนา จัดงาน“Thailand’s Amazing Durian and Fruit Fest 2018” ระหว่าง วันที่ 18-23 พฤษภาคม 2561 ณ ลานสแควร์บีและซีศูนย์การค้าเซ็นทรัลเวิลด์โดยมีโซน Farmer’s Market นำ ผลไม้มาจำหน่าย สินค้าแปรรูปจากเกษตรกรและวิสาหกิจชุมชน ทุเรียน ที่อร่อยที่สุดในฤดูกาลจากแหล่งเพาะ ปลูกที่มีคุณภาพ 9 จังหวัด ได้แก่ จันทบุรี, ระยอง ตราด, อุตรดิตถ์, นครนายก, ปราจีนบุรี, ศรีษะเกษ, ยะลา ,ประ จวบคีรัขันธ์ อาทิ ทุเรียนหมอนทอง, ทุเรียนก้านยาว, ทุเรียนหมอนทองป่าละอู, ทุเรียนพวงมณี, ทุเรียนชะนี, ทุเรียนหลงลับแล, ทุเรียนหลินลับแล, ทุเรียนนกกระจิบ, ทุเรียนนมสด, ทุเรียนนวลทองจันทร์, ทุเรียนหมอนทองป่า ขะ, ทุเรียนกบสุวรรณ สินค้า GI หลากหลายรายการ และผลไม้ตามฤดูกาล เป็นต้น รวมถึงผลิตภัณฑ์แปรรูปจาก ผลไม้ที่มีชื่อเสียงประจำจังหวัด อาทิ พิซซ่าหน้าทุเรียน ไอศกรีมหลากรสชาติ พร้อมซาลาเปาทุเรียนทอด และ ซาลาเปาทุเรียนนึ่ง มาการองทุเรียน และเค้กทุเรียน ชีสเค้กทุเรียน และสเปรด ทุเรียน ผลไม้อบแห้ง ผลไม้แปรรูป รวมถึงสินค้าของฝากยอดนิยมพร้อมบริการ Packing Service เพื่อตอกย้ำ ศักยภาพผลไม้ไทย บนพื้นที่กว่า 1,400 ตารางเมตร นับเป็นต้นตำรับบุฟเฟ่ต์ทุเรียนและผลไม้ไทยที่ใหญ่ที่สุดใน ประเทศไทย พร้อมดึงนักแสดงที่มีชื่อเสียงของเมืองไทย ใหม่ – ดาวิกา โฮร์เน่ และ 2 นักแสดงจากละครดังข้าม ภพ “บุพเพสันนิวาส” หลุยส์สก๊อต และ ซูซี ่ – สุษิรา แอนจิลีน่า แน่นหนา มาร่วมกิจกรรมภายในการจัดงานครั้งนี้ด้วย
การจัดงานครั้งนี้ นับเป็นความร่วมมืออีกครั้งหนึ่ง ที่กระทรวงพาณิชย์ได้ดำเนินการร่วมกับภาค เอกชน ผู้ประกอบการห้างสรรพสินค้าขนาดใหญ่ทุกแห่ง ที่มีการดำเนิการมาโดยตลอด และจะมีการดำเนินงานใน ลักษณะเดียวกัน ในจังหวัดที่เป็นแหล่งท่องเที่ยว อาทิเชียงใหม่ พัทยา ภูเก็ต หาดใหญ่ ซึ่งคาดว่าจะทำให้ผลไม้ ของประเทศไทยได้เป็นที่รับรู้ของผู้บริโภค และนักท่องเที่ยวต่างชาติได้อย่างกว้างขวาง เนื่องจากเป็นสถานที่ จับจ่ายใช้สอยของผู้บริโภค และเป็นศูนย์รวมของนักท่องเที่ยว นับว่าเป็นโอกาสที่ดีในการเพิ่มช่องทางการ จำหน่าย และเกิดการซื้อขายนำรายได้สู่เกษตรกรได้มากขึ้นอย่างเป็นรูปธรรม
ตอนท้าย นายกรัฐมนตรีได้กล่าวมอบนโยบายเพิ่มเติมว่า ขอให้เกษตรกรละผู้ประกอบการได้บูรณาการโดยเพิ่มเรื่องราว (Story) ที่มา ประวัติ ของสินค้า เพื่อเพิ่มมูลค่าของสินค้านั้นให้มีราคาที่สูงมากขึ้น และจะทำให้สินค้าเกิดความน่าสนใจ นำไปสู่การขายและเพื่อการส่งออกได้อย่างมีศักยภาพและเพิ่มปริมาณการจำหน่ายภายในประเทศ ส่งผลต่อความเข้มแข็งทางเศรษฐกิจให้มีความมั่นคงต่อเศรษฐกิจประเทศโดยรวมอีกด้วย
...................................................................................
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/12233
