รัฐบาลไทย-ข่าวทำเนียบรัฐบาล-แผนพัฒนา “นครชัยบุรินทร์”

วันศุกร์ที่ 18 พฤษภาคม 2561
แผนพัฒนา “นครชัยบุรินทร์”
รัฐบาลเห็นชอบแนวทางการพัฒนากลุ่มจังหวัดภาคอีสานตอนล่าง 1 ได้แก่ จ.นครราชสีมา ชัยภูมิ บุรีรัมย์ และสุรินทร์
แผนพัฒนา “นครชัยบุรินทร์”
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบแนวทางการพัฒนากลุ่มจังหวัดภาคอีสานตอนล่าง 1 ได้แก่ จ.นครราชสีมา ชัยภูมิ บุรีรัมย์ และสุรินทร์ ทั้งด้านการเกษตรและแหล่งน้ำเพื่อการเกษตร การคมนาคมขนส่ง การค้าการลงทุนและการค้าชายแดน การท่องเที่ยว และการพัฒนาคุณภาพชีวิต เช่น พัฒนาแก้มลิง ลุ่มน้ำชี มูล ป่าสัก ระบบกระจายน้ำและแหล่งน้ำเพื่อการเกษตร พัฒนาถนนเชื่อมระหว่างเมืองและประเทศเพื่อนบ้าน ขยายท่าอากาศยานบุรีรัมย์ สร้างศูนย์รวบรวมตู้คอนเทนเนอร์ Korat ICD เพื่อกระจายสินค้าไปท่าเรือแหลมฉบัง และจัดตั้งคณะพยาบาลและศูนย์ความเป็นเลิศทางการแพทย์ เป็นต้น ทั้งนี้ แนวทางดังกล่าวสอดคล้องกับข้อเสนอและความต้องการของประชาชน เพื่อสร้างความมั่นคง มั่งคั่งในพื้นที่ อย่างยั่งยืนต่อไป
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/12345
