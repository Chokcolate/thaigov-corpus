รัฐบาลไทย-ข่าวทำเนียบรัฐบาล-ผลประชุมคณะกรรมการป้องกันและแก้ไขปัญหาการตั้งครรภ์ในวัยรุ่น

วันศุกร์ที่ 1 มิถุนายน 2561
ผลประชุมคณะกรรมการป้องกันและแก้ไขปัญหาการตั้งครรภ์ในวัยรุ่น
ที่ประชุมเห็นชอบการขับเคลื่อนยุทธศาสตร์การป้องกันและแก้ไขปัญหาการตั้งครรภ์ในวัยรุ่น
วันนี้ (1 มิถุนายน 2561 ) เวลา 13.00 น. ณ ห้องประชุม 301 ตึกบัญชาการ ทำเนียบรัฐบาล พลเอก ฉัตรชัย   สาริกัลยะ รองนายกรัฐมนตรี เป็นประธานการประชุม คณะกรรมการป้องกันและแก้ไขปัญหาการตั้งครรภ์ในวัยรุ่น ครั้งที่ 2/2561 ร่วมกับหน่วยงานที่เกี่ยวข้อง
ที่ประชุมมีเห็นชอบ ให้หน่วยงานที่เกี่ยวข้องดำเนินการขับเคลื่อนยุทธศาสตร์การป้องกันและแก้ไขปัญหาการตั้งครรภ์ในวัยรุ่นดังนี้ ยุทธศาสตร์1 พัฒนาระบบการศึกษาที่ส่งเสริมการเรียนรู้ด้านเพศวิถีศึกษาและทักษะชีวิตที่มีคุณภาพและมีระบบการดูแลช่วยเหลือที่เหมาะสม ยุทธศาสตร์ 2 ส่งเสริมบทบาทครอบครัว ชุมชน และสถานประกอบกิจการในการเลี้ยงดูสร้างสัมพันธ์ภาพ และการสื่อสารด้านสุขภาวะทางเพศของวัยรุ่น ยุทธศาสตร์ 3 พัฒนาระบบบริการสุขภาพทางเพศ และอนามัยการเจริญพันธุ์ที่มีคุณภาพและเป็นมิตร ยุทธศาสตร์ 4 การพัฒนาระบบการช่วยเหลือการคุ้มครองสิทธิ์อนามันเจริญพันธุ์และการจัดสวัสดิการทางสัมคมในกลุ่มวัยรุ่น ยุทธศาสตร์ 5 ส่งเสริมการ  บูรณาการการจัดการฐานข้อมูล งานวิจัย และการจัดการความรู้
พร้อมกันนี้่ ที่ประชุมเห็นชอบให้หน่วยงานที่เกี่ยวข้องดำเนินการดังนี้ 1)ให้กระทรวงศึกษาธิการจัดให้มีการสอบความรู้เรื่องเพศศึกษาและทักษะชีวิตโดยบรรจุในข้อสอบของการทดสอบทางการศึกษาระดับชาติขั้นพื้นฐานในแต่ละช่วงชั้นทุกปีโดยให้ทันในการทดสอบในปี 2561 และแจ้งให้นักเรียนทุกคนทราบผ่านโรงเรียน 2) เร่งรัดให้คณะอนุกรรมการป้องกันและแก้ไขปัญหาการตั้งครรภ์วัยรุ่นระดับจังหวัดและกรุงเทพมหานคร จัดทำแผนปฏิบัติการจังหวัดให้สอดคล้องกับยุทธศาสตร์รวมทั้งการประชาสัมพันธ์เพื่อสร้างความตะหนักรู้เพศศึกษาและทักษะชีวิต 3) ให้กระทรวงมหาดไทยพิจารณาออกกฏกระทรวง เพื่อสนับสนุนและเสริมพลังบทบาทหน้าที่ขององค์กรปกครองส่วนท้องถิ่นให้มีความแข็งและมั่นใจในการดำเนินการป้องกันและแก้ปัญหาการตั้งครรภ์ในวัยรุ่น 4) ให้กระทรวงสาธารณสุขเร่งรัดมาตรฐานการให้คำปรึกษาเพื่อให้เกิดประสิทธิภาพในการคุมกำเนิดแบบกึ่งถาวรของหญิงวัยรุ่นหลังคลอดหรือหลังแท้งในโรงพยาบาล และ 5) ให้กระทรวงสาธารณสุขจัดตั้งศูนย์ปฏิบัติการติดตามสถานการณ์การตั้งครรภ์ในวัยรุ่นเพื่อการวิเคราะห์และส่งต่อข้อมูลให้ทันต่อสถานการณ์
.....................................................................................
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/12710
