รัฐบาลไทย-ข่าวทำเนียบรัฐบาล-รมช.สมชายฯ ตรวจเยี่ยมความก้าวหน้า การจัดตั้งศูนย์ ICT ภาคที่ 3 เพื่อเตรียมความพร้อมสนับสนุนผู้ประกอบการ กลุ่มภาคเหนือตอนล่าง

วันจันทร์ที่ 11 มิถุนายน 2561
รมช.สมชายฯ ตรวจเยี่ยมความก้าวหน้า การจัดตั้งศูนย์ ICT ภาคที่ 3 เพื่อเตรียมความพร้อมสนับสนุนผู้ประกอบการ กลุ่มภาคเหนือตอนล่าง
รมช.สมชายฯ ตรวจเยี่ยมความก้าวหน้า การจัดตั้งศูนย์ ICT ภาคที่ 3 เพื่อเตรียมความพร้อมสนับสนุนผู้ประกอบการ กลุ่มภาคเหนือตอนล่าง
เมื่อวันที่ 10 มิถุนายน 2561 นายสมชาย หาญหิรัญ รัฐมนตรีช่วยว่าการกระทรวงอุตสาหกรรม พร้อมด้วยนางสาวนิสากร จึงเจริญธรรม รองปลัดกระทรวงอุตสาหกรรม นายสุรพล ชามาตย์ หัวหน้าผู้ตรวจราชการกระทรวงอุตสาหกรรม นายจุลพงษ์ ทวีศรี ผู้ตรวจราชการกระทรวงอุตสาหกรรมและคณะผู้บริหารกระทรวงอุตสาหกรรม ลงพื้นที่ตรวจเยี่ยมและติดตามความคืบหน้า การจัดตั้งศูนย์ ICT ศูนย์ส่งเสริมอุตสาหกรรมภาคที่ 3 จังหวัดพิจิตร โดยมีนางเฉลา ศรีเพ็ชร ผู้อำนวยการศูนย์ส่งเสริมอุตสาหกรรมภาคที่ 3 ณ ศูนย์ ICT จังหวัดพิจิตร
ศูนย์ ICT เป็นศูนย์ออกแบบและพัฒนาผลิตภัณฑ์อุตสาหกรรมด้าน Creative Design/ Packaging Technology/ Co-working Space และการเกษตรแปรรูปอาหาร โดยมีกลุ่มเป้าหมายคือ SMEs และวิสาหกิจชุมชน ซึ่งเป็นการให้บริการ บรรจุภัณฑ์ต้นแบบและวัสดุที่เหมาะสม บริการด้าน Product Development บริการด้าน Packaging Technology ภายในศูนย์ ICT แห่งนี้ ประกอบด้วยโซนต่างๆ 3 โซน ได้แก่ โซน Network Working Space โซน Pitching Area การลงทุนและการเงิน และโซน Industrial Exhibition นิทรรศการอุตสาหกรรม เพื่อสนับสนุนภาคธุรกิจและอุตสาหกรรมในพื้นที่ภาคเหนือตอนล่าง ได้แก่ จังหวัดพิจิตร นครสวรรค์ กำแพงเพชร และอุทัยธานี โดยคาดว่าจะสามารถเปิดให้บริการแก่ผู้ประกอบการอย่างเต็มรูปแบบได้ภายในเดือนสิงหาคมนี้

ที่มา : http://www.thaigov.go.th/news/contents/details/12932
