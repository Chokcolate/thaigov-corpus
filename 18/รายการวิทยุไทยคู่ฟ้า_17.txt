รัฐบาลไทย-ข่าวทำเนียบรัฐบาล-รัฐบาลอำนวยความสะดวกด้านการรักษาพยาบาลแก่ประชาชนทุกกลุ่ม

วันศุกร์ที่ 18 พฤษภาคม 2561
รัฐบาลอำนวยความสะดวกด้านการรักษาพยาบาลแก่ประชาชนทุกกลุ่ม
บุคคลในครอบครัวของข้าราชการ รวมถึงผู้ที่เป็นข้าราชการ ลูกจ้างประจำ ผู้รับเบี้ยหวัดหรือบำนาญ สามารถยื่นบัตรประจำตัวประชาชนเพื่อใช้สิทธิเบิกจ่ายตรงค่ารักษาพยาบาลได้ทันที
รัฐบาลอำนวยความสะดวกด้านการรักษาพยาบาลแก่ประชาชนทุกกลุ่ม
ต่อจากนี้ไป ขอเชิญรับฟังไทยคู่ฟ้า ครับ
รัฐบาลอำนวยความสะดวกด้านการรักษาพยาบาลแก่ประชาชนทุกกลุ่ม โดยล่าสุดบุคคลในครอบครัวของข้าราชการ รวมถึงผู้ที่เป็นข้าราชการ ลูกจ้างประจำ ผู้รับเบี้ยหวัดหรือบำนาญ สามารถยื่นบัตรประจำตัวประชาชนเพื่อใช้สิทธิเบิกจ่ายตรงค่ารักษาพยาบาลได้ทันที ณ โรงพยาบาลของรัฐและเอกชนที่เข้าร่วมโครงการ จำนวน 1,317 แห่งทั่วประเทศ โดยไม่ต้องสำรองจ่ายและกลับไปทำเรื่องเบิกที่ต้นสังกัด หรือพกบัตรจ่ายตรงให้ยุ่งยาก ซึ่งผู้มีสิทธิสามารถตรวจสอบสิทธิของตนเองและครอบครัวได้ที่เว็บไซต์ www.cgd.go.th ส่วนประชาชนทั่วไปยังใช้สิทธิบัตรทองหรือสิทธิประกันสังคมได้ตามปกติ ทั้งนี้ รัฐบาลมุ่งหวังให้ประชาชนได้รับการดูแลอย่างเท่าเทียมกัน ช่วยลดปัญหาความเหลื่อมล้ำในสังคม
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/12351
