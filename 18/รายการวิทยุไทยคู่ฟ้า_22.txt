รัฐบาลไทย-ข่าวทำเนียบรัฐบาล-โครงการต้นแบบแปรรูปผักตบชวา

วันศุกร์ที่ 25 พฤษภาคม 2561
โครงการต้นแบบแปรรูปผักตบชวา
รัฐบาลสนับสนุนโครงการต้นแบบการแปรรูปผักตบชวาของหน่วยบัญชาการทหารพัฒนาที่ร่วมกับผู้ประกอบการ Startup
พฤหัสบดีที่ 24 พ.ค.61
โครงการต้นแบบแปรรูปผักตบชวา
ต่อจากนี้ไป ขอเชิญรับฟังไทยคู่ฟ้า ครับ
รัฐบาลสนับสนุนโครงการต้นแบบการแปรรูปผักตบชวาของหน่วยบัญชาการทหารพัฒนาที่ร่วมกับผู้ประกอบการ Startup นำผักตบชวาที่แพร่พันธุ์เร็วจนกีดขวางการระบายน้ำไปแปรรูปสร้างมูลค่า เช่น ทำวอลเปเปอร์ 3 มิติ ฝ้าเพดาน อิฐดินประสาน อิฐมอญ แผ่นพื้นทางเท้า งานจักสาน เฟอร์นิเจอร์ เป็นต้น ถือเป็นผลิตภัณฑ์ทางเลือกที่ราคาถูกกว่าวัสดุตามท้องตลาดร้อยละ 80 – 100 เช่น ฝ้าเพดานแผ่นเรียบปกติราคาแผ่นละ 140 บาท แต่ฝ้าเพดานจากผักตบชวาราคาเพียงแผ่นละ 65 บาท แผ่นพื้นทางเท้าราคาแผ่นละ 70 บาท ส่วนแผ่นพื้นที่ทำจากผักตบชวาราคาแผ่นละ 35 บาท เป็นต้น ทั้งนี้ โครงการดังกล่าวได้น้อมนำศาสตร์พระราชาเป็นหลักคิดคือ การนำวัชพืชที่ไร้ค่ามาแปรรูปเป็นสินค้าที่มีประโยชน์อย่างเป็นรูปธรรม
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/12528
