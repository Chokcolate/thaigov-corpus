รัฐบาลไทย-ข่าวทำเนียบรัฐบาล-รัฐบาลตรึงราคาก๊าซและน้ำมันลดภาระประชาชน

วันพุธที่ 13 มิถุนายน 2561
รัฐบาลตรึงราคาก๊าซและน้ำมันลดภาระประชาชน
รัฐบาลจึงเร่งบรรเทาผลกระทบที่จะเกิดขึ้นกับประชาชนโดยใช้เงินจากกองทุนน้ำมันเชื้อเพลิงเข้าไปช่วยอุดหนุนราคาน้ำมันดีเซลไม่ให้เกิน 30 บาทต่อลิตร
วันที่ 30 พ.ค. 2561
รัฐบาลตรึงราคาก๊าซและน้ำมันลดภาระประชาชน
ต่อจากนี้ไป ขอเชิญรับฟังไทยคู่ฟ้า ครับ
จากสถานการณ์ราคาก๊าซและน้ำมันในตลาดโลกปรับตัวสูงขึ้น ส่งผลให้ราคาขายปลีกในประเทศไทยเพิ่มขึ้น รัฐบาลจึงเร่งบรรเทาผลกระทบที่จะเกิดขึ้นกับประชาชนโดยใช้เงินจากกองทุนน้ำมันเชื้อเพลิงเข้าไปช่วยอุดหนุนราคาน้ำมันดีเซลไม่ให้เกิน 30 บาทต่อลิตร และอุดหนุนราคาแก๊สแอลพีจี 10 บาทต่อขนาดถัง 15 กก. ทำให้ราคาน้ำมันดีเซลและแก๊สแอลพีจีอยู่ในระดับที่ควบคุมได้อย่างเหมาะสม นอกจากนี้ ยังได้ขอความร่วมมือผู้ประกอบการตรึงราคาสินค้าและบริการให้เป็นปกติ เช่น ค่าโดยสาร ค่าอาหาร ค่าไฟฟ้า ค่าสินค้าอุปโภคบริโภค เพื่อไม่ให้ประชาชนเดือดร้อน พร้อมทั้งให้กระทรวงพาณิชย์ออกติดตามราคาสินค้าและบริการที่สำคัญ เพื่อป้องกันการฉวยโอกาสขึ้นราคาและเอารัดเอาเปรียบผู้บริโภคอีกด้วย
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/13000
