รัฐบาลไทย-ข่าวทำเนียบรัฐบาล-รัฐบาลอนุมัติจัดตั้งสำนักงานคณะกรรมการการแข่งขันทางการค้า

วันศุกร์ที่ 18 พฤษภาคม 2561
รัฐบาลอนุมัติจัดตั้งสำนักงานคณะกรรมการการแข่งขันทางการค้า
รัฐบาลอนุมัติจัดตั้งสำนักงานคณะกรรมการการแข่งขันทางการค้า ตาม พ.ร.บ.การแข่งขันทางการค้า พ.ศ.2560
รัฐบาลอนุมัติจัดตั้งสำนักงานคณะกรรมการการแข่งขันทางการค้า
ต่อจากนี้ไป ขอเชิญรับฟังไทยคู่ฟ้า ครับ
รัฐบาลอนุมัติจัดตั้งสำนักงานคณะกรรมการการแข่งขันทางการค้า ตาม พ.ร.บ.การแข่งขันทางการค้า พ.ศ.2560 เพื่อกำกับดูแลการดำเนินธุรกิจทุกประเภทให้แข่งขันกันอย่างเสรีและเป็นธรรม ขจัดการผูกขาดหรือกลั่นแกล้งกัน เช่น จำกัดปริมาณสินค้าจนทำให้สินค้าขาดตลาดแล้วขายในราคาที่สูงขึ้น โดยคาดว่าภายในเดือน ส.ค.นี้จะดำเนินการจัดตั้งแล้วเสร็จ และสรรหาคณะกรรมการและบุคลากรที่ทำงานแบบเต็มเวลา หากพบปัญหาจะพิจารณาแก้ไขโดยทันที รวมทั้งทำงานร่วมกับหน่วยงานอื่นๆ เช่น กสทช. และดีเอสไอ เพื่อเพิ่มประสิทธิภาพให้มากขึ้น โดยผู้ที่ฝ่าฝืนมีโทษทั้งจำทั้งปรับในอัตราสูง ทั้งนี้ รัฐบาลมุ่งหวังให้เกิดการแข่งขันอย่างเท่าเทียม กระตุ้นให้เกิดการพัฒนาสินค้าและบริการอย่างต่อเนื่อง เพื่อประโยชน์สูงสุดต่อประชาชน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/12330
