รัฐบาลไทย-ข่าวทำเนียบรัฐบาล-นายกฯ ขอโทษแทนเจ้าหน้าที่กรณีเข้าจับกุมพระพุทธอิสระ ย้ำได้ว่ากล่าวตักเตือนและกำชับให้ปรับวิธีการที่เหมาะสมแล้ว วอนขอความเห็นใจและเข้าใจกัน ยืนยันให้ความเป็นธรรมกับทุกฝ่าย

วันเสาร์ที่ 26 พฤษภาคม 2561
นายกฯ ขอโทษแทนเจ้าหน้าที่กรณีเข้าจับกุมพระพุทธอิสระ ย้ำได้ว่ากล่าวตักเตือนและกำชับให้ปรับวิธีการที่เหมาะสมแล้ว วอนขอความเห็นใจและเข้าใจกัน ยืนยันให้ความเป็นธรรมกับทุกฝ่าย
นายกฯ ขอโทษแทนเจ้าหน้าที่กรณีเข้าจับกุมพระพุทธอิสระ ย้ำได้ว่ากล่าวตักเตือนและกำชับให้ปรับวิธีการที่เหมาะสมแล้ว วอนขอความเห็นใจและเข้าใจกัน ยืนยันให้ความเป็นธรรมกับทุกฝ่าย
วันที่ 26 พ.ค.61 พลเอก ประยุทธ์ จันทร์โอชา นายกรัฐมนตรี กล่าวถึงกรณีที่เจ้าหน้าที่ตำรวจกองปราบปรามจับกุมพระพุทธอิสระ ในขณะที่ยังเป็นพระ ที่กุฏิในวัดอ้อน้อย จ.นครปฐม จนเกิดกระแสวิพากษ์วิจารณ์ถึงความเหมาะสม ว่า ขอโทษแทนเจ้าหน้าที่ตำรวจที่ทำให้ประชาชนส่วนหนึ่งเสียความรู้สึก โดยได้ว่ากล่าวตักเตือนและกำชับไปแล้วว่าต้องไม่มีเหตุการณ์ในลักษณะนี้เกิดขึ้นอีก รวมทั้งยังได้ฝากขอโทษนายสุวิทย์ ที่อาจได้รับผลกระทบจากการปฏิบัติงานของเจ้าหน้าที่ด้วย
อย่างไรก็ตาม นายกรัฐมนตรีเข้าใจดีถึงเจตนาของทุกฝ่าย ทั้งเจ้าหน้าที่ที่ต้องปฏิบัติงานด้วยความรัดกุมรอบคอบ แต่จะต้องปรับวิธีการให้เหมาะสม รวมถึงความรู้สึกของพี่น้องประชาชน โดยยืนยันว่ารัฐบาลจะยึดหลักกฎหมายและให้ความเป็นธรรมกับทุกคนอย่างเต็มที่
-----------------------------

ที่มา : http://www.thaigov.go.th/news/contents/details/12559
