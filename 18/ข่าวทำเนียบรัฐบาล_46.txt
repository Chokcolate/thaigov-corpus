รัฐบาลไทย-ข่าวทำเนียบรัฐบาล-นายกรัฐมนตรียอมรับเห็นใจและเข้าใจลูกจ้างชั่วคราวกระทรวงสาธารณสุข มอบหมายรัฐมนตรีสาธารณสุข  หามาตรการปรับขึ้นค่าจ้างลูกจ้างชั่วคราว

วันอังคารที่ 22 พฤษภาคม 2561
นายกรัฐมนตรียอมรับเห็นใจและเข้าใจลูกจ้างชั่วคราวกระทรวงสาธารณสุข มอบหมายรัฐมนตรีสาธารณสุข  หามาตรการปรับขึ้นค่าจ้างลูกจ้างชั่วคราว
นายกรัฐมนตรียอมรับเห็นใจและเข้าใจลูกจ้างชั่วคราวกระทรวงสาธารณสุข มอบหมายรัฐมนตรีสาธารณสุข  หามาตรการปรับขึ้นค่าจ้างลูกจ้างชั่วคราว
วันนี้ (22 พฤษภาคม 2561) เวลา 13.50 น. ณ บริเวณห้องโถง ตึกบัญชาการ ทำเนียบรัฐบาล  พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีถึงกรณีที่สมาพันธ์สมาคมลูกจ้างของรัฐแห่งประเทศไทย (สสลท.) เรียกร้องให้ปรับขึ้นค่าจ้างของลูกจ้างชั่วคราวกระทรวงสาธารณสุขของโรงพยาบาลทั่วประเทศ 88 แห่ง ว่า  ได้มอบหมายสั่งการให้กระทรวงสาธารณสุขดูแลเรื่องนี้ ซึ่งรัฐมนตรีว่าการกระทรวงสาธารณสุข ได้รับไปดำเนินการ โดยจะต้องหามาตรการที่เหมาะสม ในเมื่อมีการปรับโครงสร้างหลายอย่าง อาทิ การบรรจุข้าราชการทดแทนผู้เกษียณอายุราชการ การปรับอัตรากำลังพนักงานและลูกจ้างของกระทรวงสาธารณสุข โดยกระทรวงสาธารณสุขจะต้องดูว่ามีกฎระเบียบที่เกี่ยวข้องเป็นอย่างไร จำเป็นต้องแก้ไขหรือไม่ ขณะเดียวกันเป็นเรื่องของการคุ้มครองแรงงานด้วย  ซึ่งตัวเองรู้สึกเห็นใจ และเข้าใจ แต่จะต้องพิจารณาว่าจะตัดสินใจเรื่องงบประมาณอย่างไร
----------------------------------------------

ที่มา : http://www.thaigov.go.th/news/contents/details/12440
