รัฐบาลไทย-ข่าวทำเนียบรัฐบาล-​ผู้ตรวจฯ เบญจมาพร ลงพื้นที่เมืองกรุงเก่าตั้งเป้า 3 เดือน ยุติปัญหาบ.ซีฟี้ฯ ปล่อยกลิ่นรบกวนชุมชน

วันอังคารที่ 5 มิถุนายน 2561
​ผู้ตรวจฯ เบญจมาพร ลงพื้นที่เมืองกรุงเก่าตั้งเป้า 3 เดือน ยุติปัญหาบ.ซีฟี้ฯ ปล่อยกลิ่นรบกวนชุมชน
ผู้ตรวจราชการกระทรวงอุตสาหกรรม พร้อมด้วย คณะทำงานดำเนินการป้องกันและแก้ไขปัญหาเรื่องร้องเรียนซ้ำซากของโรงงานและเหมืองแร่ เขตพื้นที่ภาคตะวันออกเฉียงเหนือตอนล่าง1 และ2 และภาคกลางตอนบน
4 มิ.ย.61/ จ.พระนครศรีอยุธยา เวลา9.00-16.00น. นางเบญจมาพร เอกฉัตร์ ผู้ตรวจราชการกระทรวงอุตสาหกรรม พร้อมด้วย คณะทำงานดำเนินการป้องกันและแก้ไขปัญหาเรื่องร้องเรียนซ้ำซากของโรงงานและเหมืองแร่ เขตพื้นที่ภาคตะวันออกเฉียงเหนือตอนล่าง1 และ2 และภาคกลางตอนบน นำโดย อุตสาหกรรมจังหวัดพระนครศรีอยุธยา (นายประเสริฐ โฆษิตพิรุณ) นายชูสง่า วัชรสินธุ์ ผอ.กลุ่มจัดการกากอุตสาหกรรม 1 ผู้แทนกรมโรงงานอุตสาหกรรม สอจ.อ่างทอง ดต.ลพ บุตรดี นายกเทศมนตรีตำบลลาดบัวหลวง ฝ่ายปกครอง กำนัน ผู้ใหญ่บ้าน รวมทั้ง พ.ท.เฉลิมชัย  ทับทิมทอง รอง ผบ.กกล.รส.จว.พระนครศรีอยุธยา ได้ร่วมประชุมเพื่อแก้ปัญหาเรื่องกลิ่นของ บริษัท ซีฟี้ อินดัสตรี้ จำกัด ที่ประชุมตั้งเป้าหมายยุติเรื่องดังกล่าวให้ได้ภายใน 3 เดือน ณ ห้องประชุมสำนักงานเทศบาลตำบลลาดบัวหลวง จ.พระนครศรีอยุธยา จากนั้นคณะทำงานฯ ได้ตรวจเยี่ยมโรงงาน เพื่อค้นหาสาเหตุของปัญหา และพบปะผู้ร้องเรียน โดยมี นายเซิ่ง ย่ง เห่อ กรรมการผู้จัดการ บริษัท ซีฟี้ อินดัสตรี้ จำกัด ให้การต้อนรับและติดตามไปด้วย โดยรับจะปรับปรุงแก้ไข ตามข้อเสนอแนะของคณะทำงานฯ

ที่มา : http://www.thaigov.go.th/news/contents/details/12768
