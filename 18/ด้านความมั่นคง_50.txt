รัฐบาลไทย-ข่าวทำเนียบรัฐบาล-ทส. เปิดโครงการ “ประชารัฐร่วมใจ ปลูกต้นไม้ให้แผ่นดิน” จ.สมุทรปราการ

วันพฤหัสบดีที่ 31 พฤษภาคม 2561
ทส. เปิดโครงการ “ประชารัฐร่วมใจ ปลูกต้นไม้ให้แผ่นดิน” จ.สมุทรปราการ
กระทรวงทรัพยากรธรรมชาติและสิ่งแวดล้อม เปิดโครงการ “ประชารัฐร่วมใจ ปลูกต้นไม้ให้แผ่นดิน”
กระทรวงทรัพยากรธรรมชาติและสิ่งแวดล้อม เปิดโครงการ “ประชารัฐร่วมใจ ปลูกต้นไม้ให้แผ่นดิน” โดยปลูกต้นรวงผึ้ง ซึ่งเป็นต้นไม้ประจำสมเด็จพระเจ้าอยู่หัวมหาวชิราลงกรณบดินทรเทพยวรางกูร และฟื้นฟูระบบนิเวศป่าชายเลน เพื่อเป็นการเฉลิมพระเกียรติสมเด็จพระเจ้าอยู่หัวมหาวชิราลงกรณบดินทรเทพยวรางกูร อีกทั้งเพื่อคืนความอุดมสมบูรณ์ของทรัพยากรป่าไม้ให้เป็นพื้นที่สีเขียวในเมือง และฟื้นคืนความอุดมสมบูรณ์ของทรัพยากรป่าไม้  โดยในวันนี้ (30 พฤษภาคม 2561) พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม ให้เกียรติเป็นประธานเปิดโครงการฯ พร้อมทั้งนำเครือข่ายอนุรักษ์ทรัพยากรทางทะเลและชายฝั่ง จำนวน 250 คน ร่วมศึกษาระบบนิเวศป่าชายเลน และปลูกต้นรวงผึ้ง ณ บริเวณอนุสรณ์ประวัติศาสตร์ญี่ปุ่นยกพลขึ้นบก สถานตากอากาศบางปู และปลูกต้นกล้าโกงกาง ต้นกล้าลำพู ณ ศูนย์ศึกษาธรรมชาติกองทัพบก (บางปู) เฉลิมพระเกียรติ 72 พรรษามหาราชินี อ.เมือง จ.สมุทรปราการ

ที่มา : http://www.thaigov.go.th/news/contents/details/12674
