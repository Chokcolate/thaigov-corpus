รัฐบาลไทย-ข่าวทำเนียบรัฐบาล-“ยุติธรรม” ร่วมลงนามบันทึกข้อตกลงความร่วมมือการประกอบธุรกิจประกันภัย (คปภ.)

วันพุธที่ 30 พฤษภาคม 2561
“ยุติธรรม” ร่วมลงนามบันทึกข้อตกลงความร่วมมือการประกอบธุรกิจประกันภัย (คปภ.)
“ยุติธรรม” ร่วมลงนามบันทึกข้อตกลงความร่วมมือการประกอบธุรกิจประกันภัย (คปภ.)
ในวันพุธที่ ๓๐ พฤษภาคม ๒๕๖๑ เวลา ๑๔.๐๐ น.
ณ ห้องประชุมชั้น ๒ สถาบันวิทยาการประกันภัยระดับสูง
สำนักงานคณะกรรมการกำกับและส่งเสริมการประกอบธุรกิจประกันภัย (คปภ.)
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม พร้อมด้วย
ดร.สุทธิพล ทวีชัยการ เลขาธิการคณะกรรมการกำกับและส่งเสริมการประกอบธุรกิจประกันภัย (คปภ.)
ร่วมลงนามบันทึกข้อตกลงความร่วมมือการประกอบธุรกิจประกันภัย (คปภ.)
เพื่อให้กระทรวงยุติธรรม โดยกรมคุ้มครองสิทธิและเสรีภาพและสำนักงาน คปภ. เกิดความร่วมมือ
ในด้านการอำนวยความเป็นธรรมในสังคมและแก้ไขความเดือดร้อน รวมถึงให้ความช่วยเหลือเยียวยาประชาชนซึ่งตกเป็นผู้เสียหายในคดีอาญาให้ได้รับความช่วยเหลือเยียวยาตามกฎหมาย เพื่อเป็นการส่งเสริมความรู้ ความเข้าใจ เกี่ยวกับสิทธิประโยชน์ด้านการประกันภัยและสิทธิประโยชน์ตามพระราชบัญญัติ
ค่าใช้จ่ายแก่จำเลยในคดีอาญา พ.ศ. ๒๕๔๔ (และที่แก้ไขเพิ่มเติม (ฉบับที่ ๒) พ.ศ. ๒๕๕๙)
โอกาสนี้ ปลัดกระทรวงยุติธรรม กล่าวตอนหนึ่งว่า กระทรวงยุติธรรมโดยกรมคุ้มครองสิทธิและเสรีภาพ
ได้ดำเนินงานร่วมกับสำนักงาน คปภ. มาอย่างต่อเนื่อง โดยบันทึกข้อตกลงความร่วมมือฯ ฉบับนี้เป็นฉบับที่ ๓
ซึ่งที่ผ่านมาผู้เสียหายในคดีจราจรที่มาขอรับความช่วยเหลือมีจำนวนเพิ่มขึ้น คิดเป็นร้อยละ ๖๐
ของผู้ขอรับความช่วยเหลือ จึงมีความจำเป็นอย่างยิ่งที่จะต้องอาศัยความร่วมมือกับทางสำนักงาน คปภ.
เพื่อส่งเสริมความรู้และสิทธิประโยชน์ด้านการประกันภัยด้านการเงินและนำข้อมูลข้อกฎหมาย
รวมถึงการประกันภัยต่าง ๆ ที่เกี่ยวข้อง อาทิ การประกันภัยรถภาคบังคับ (พ.ร.บ.)
โดยเฉพาะการแลกเปลี่ยนข้อมูลร่วมกันระหว่าง ๒ หน่วยงาน ซึ่งการเชื่อมโยงข้อมูลดังกล่าว
จะส่งผลให้กลไกการพิจารณาจ่ายเงินเพิ่มเติมหรือการลดความซ้ำซ้อนในการจ่ายเงินชดเชย
สามารถดำเนินการได้อย่างรวดเร็วและเกิดประโยชน์ต่อประชาชนมากยิ่งขึ้น

ที่มา : http://www.thaigov.go.th/news/contents/details/12650
