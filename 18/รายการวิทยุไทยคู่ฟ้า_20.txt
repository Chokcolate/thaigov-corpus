รัฐบาลไทย-ข่าวทำเนียบรัฐบาล-ตั้งโรงไฟฟ้าชีวมวล ใน 3 จังหวัดชายแดนใต้

วันอังคารที่ 22 พฤษภาคม 2561
ตั้งโรงไฟฟ้าชีวมวล ใน 3 จังหวัดชายแดนใต้
รัฐบาลอนุมัติตั้งโรงไฟฟ้าชีวมวลในพื้นที่ 3 จังหวัดชายแดนภาคใต้ โดยใช้เศษไม้ยางพาราในท้องถิ่นเป็นเชื้อเพลิงหลัก
อังคารที่ 22 พ.ค.61
ตั้งโรงไฟฟ้าชีวมวล ใน 3 จังหวัดชายแดนใต้
ต่อจากนี้ไป ขอเชิญรับฟังไทยคู่ฟ้า ครับ
รัฐบาลอนุมัติตั้งโรงไฟฟ้าชีวมวลในพื้นที่ 3 จังหวัดชายแดนภาคใต้ โดยใช้เศษไม้ยางพาราในท้องถิ่นเป็นเชื้อเพลิงหลัก ได้แก่ โรงไฟฟ้าชีวมวลนราธิวาส อ.เมือง จ.นราธิวาส กำลังการผลิต 9.9 เมกะวัตต์ โรงไฟฟ้าชีวมวลปัตตานี อ.แม่ลาน จ.ปัตตานี กำลังการผลิต 3 เมกะวัตต์ และโรงไฟฟ้าชีวมวลยะลา อ.บันนังสตา จ.ยะลา กำลังการผลิต 3 เมกะวัตต์ โดยโรงไฟฟ้าทั้ง 3 โรงนี้เป็นการร่วมทุนระหว่างบริษัทชุมชนประชารัฐ วิสาหกิจชุมชน ภาคเอกชนในพื้นที่ และบริษัท พีอีเอ เอ็นคอม อินเตอร์เนชั่นแนล จำกัด ซึ่งเป็นรัฐวิสาหกิจในเครือของการไฟฟ้าส่วนภูมิภาค ทั้งนี้ รัฐบาลมุ่งหวังสร้างความมั่นคงด้านพลังงานในพื้นที่โดยให้ชุมชนมีส่วนร่วมบริหารการผลิตกระแสไฟฟ้า และได้รับผลประโยชน์ในฐานะเจ้าของโรงไฟฟ้าด้วย
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/12425
