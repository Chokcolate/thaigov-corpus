รัฐบาลไทย-ข่าวทำเนียบรัฐบาล-ไทย – เกาหลีใต้ จับมือยกระดับการค้าระหว่างกัน

วันศุกร์ที่ 25 พฤษภาคม 2561
ไทย – เกาหลีใต้ จับมือยกระดับการค้าระหว่างกัน
รัฐบาลทั้งสองประเทศเห็นพ้องที่จะพัฒนาเศรษฐกิจร่วมกัน โดยจะสนับสนุนการลงทุนของภาคธุรกิจ พร้อมทั้งตั้งเป้าเพิ่มมูลค่าทางการค้าการลงทุนระหว่างกันให้ได้ถึง 21,000 ล้านเหรียญสหรัฐ ภายในปี 2563
ศุกร์ที่ 25 พ.ค.61
ไทย – เกาหลีใต้ จับมือยกระดับการค้าระหว่างกัน
ต่อจากนี้ไป ขอเชิญรับฟังไทยคู่ฟ้า ครับ
ในโอกาสความสัมพันธ์ทางการทูตระหว่างไทยกับเกาหลีใต้ ครบรอบ 60 ปี รัฐบาลทั้งสองประเทศเห็นพ้องที่จะพัฒนาเศรษฐกิจร่วมกัน โดยจะสนับสนุนการลงทุนของภาคธุรกิจ พร้อมทั้งตั้งเป้าเพิ่มมูลค่าทางการค้าการลงทุนระหว่างกันให้ได้ถึง 21,000 ล้านเหรียญสหรัฐ ภายในปี 2563 โดยไทยได้เชิญชนนักธุรกิจของเกาหลีใต้เข้ามาลงทุนในพื้นที่ระเบียงเศรษฐกิจพิเศษภาคตะวันออก หรือ EEC ที่มีเป้าหมายพัฒนาให้เป็นเขตเศรษฐกิจพิเศษที่ดีที่สุดและทันสมัยที่สุดในอาเซียน เดินทางสะดวกผ่านท่าอากาศยานนานาชาติอู่ตะเภา รถไฟทางคู่และรถไฟความเร็วสูง ท่าเรือแหลมฉบังและท่าเรือมาบตาพุด เชื่อมโยงไปสู่ประเทศเพื่อนบ้าน เสริมสร้างเศรษฐกิจร่วมกับเมียนมา เวียดนาม ลาว กัมพูชา และจีนตอนใต้ ในอนาคต
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/12529
