รัฐบาลไทย-ข่าวทำเนียบรัฐบาล-​นายกฯ เยี่ยมชมศูนย์พิพิธภัณฑ์เครื่องปั้นดินเผาและชุมชนบ้านแก่ง จ.นครสวรรค์

วันพุธที่ 13 มิถุนายน 2561
​นายกฯ เยี่ยมชมศูนย์พิพิธภัณฑ์เครื่องปั้นดินเผาและชุมชนบ้านแก่ง จ.นครสวรรค์
นายกรัฐมนตรีเยี่ยมชมศูนย์พิพิธภัณฑ์เครื่องปั้นดินเผาและชุมชนบ้านแก่ง ต.บ้างแก่ง อ.เมือง จ.นครสวรรค์
นายกรัฐมนตรีเยี่ยมชมศูนย์พิพิธภัณฑ์เครื่องปั้นดินเผาและชุมชนบ้านแก่ง จ.นครสวรรค์ แนะสร้างเครื่องปั้นดินเผา มีจุดขายและการเล่าเรื่อง รูปลักษณ์ และสร้างแบรนด์ให้มีคุณค่า เพื่อตอบสนองความต้องการของตลาด
เมื่อวันที่ 12 มิถุนายน  2561   พล.อ.ประยุทธ์ จันทร์โอชา นายกรัฐมนตรี  พร้อมด้วยคณะรัฐมนตรี เดินทางเยี่ยมชมศูนย์พิพิธภัณฑ์เครื่องปั้นดินเผาและชุมชนบ้านแก่ง ต.บ้างแก่ง อ.เมือง จ.นครสวรรค์ ซึ่งเป็นแหล่งค้าส่งเครื่องปั้นดินเผาที่มีคุณภาพ เป็นที่ยอมรับจากประชาชนทั้งในประเทศและต่างประเทศ มีการปรับปรุงรูปแบบผลิตภัณฑ์ในการใช้ประโยชน์ที่หลากหลาย พัฒนาลวดลายให้มีความทันสมัยตามความนิยมของผู้บริโภค
ภายในศูนย์มีการจัดจำลองวิธีการผลิตเครื่องปั้นดินเผา ผลิตภัณฑ์จากเครื่องปั้นดินเผาในรูปแบบต่างๆ แสดงถึงภูมิปัญญาของชาวบ้าน “บ้านมอญ” และได้รับการคัดเลือกให้เป็นหมู่บ้านท่องเที่ยวเชิงสร้างสรรค์ (Creative Industry Village : CIV) จากกระทรวงอุตสาหกรรม   โดยมี  นายพรเทพ  การศัพท์  ผู้ตรวจราชการกระทรวงอุตสาหกรรม ผู้บริหารข้าราชการกระทรวงอุตสาหกรรมให้การต้อนรับ
# ครม.สัญจรนครสวรรค์#CIV

ที่มา : http://www.thaigov.go.th/news/contents/details/12990
