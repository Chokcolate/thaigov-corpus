รัฐบาลไทย-ข่าวทำเนียบรัฐบาล-​รมช.ก.อุตฯ ให้ รมต.ก.การค้า อุตสาหกรรมและการท่องเที่ยวของซูรินาเม เข้าพบ

วันจันทร์ที่ 28 พฤษภาคม 2561
​รมช.ก.อุตฯ ให้ รมต.ก.การค้า อุตสาหกรรมและการท่องเที่ยวของซูรินาเม เข้าพบ
รัฐมนตรีช่วยว่าการกระทรวงอุตสาหกรรม ให้ รัฐมนตรีว่าการกระทรวงการค้า อุตสาหกรรมและการท่องเที่ยวของซูรินาเม เข้าพบ ณ ห้องรับรอง 1 ชั้น 2 กระทรวงอุตสาหกรรม
วันนี้ (28 พฤษภาคม 2561) นายสมชาย หาญหิรัญ รัฐมนตรีช่วยว่าการกระทรวงอุตสาหกรรม ให้นายสตีเฟน ซาง (H.E. Mr Stephen Tsang) รัฐมนตรีว่าการกระทรวงการค้า อุตสาหกรรมและการท่องเที่ยวของซูรินาเม เข้าพบ เพื่อพูดคุยความร่วมมือด้านอุตสาหกรรมระหว่างกัน โดยเฉพาะอุตสาหกรรมแปรรูปสินค้าเกษตรเป็นสิ่งที่เขาสนใจมากเช่น ผลไม้กระป๋อง เครื่องดื่มกระป๋องและผลิตภัณฑ์จากข้าว อีกทั้ง ซูรินาเมยังมีทรัพยากรธรรมชาติด้านไม้ เหล็ก อะลูมิเนียม อัญมณี ซึ่งเป็นวัตถุดิบสำหรับไทยได้ จึงมีความสนใจที่จะเรียนรู้และแลกเปลี่ยนกับภาคอุตสาหกรรมของไทย ณ ห้องรับรอง 1 ชั้น 2 กระทรวงอุตสาหกรรม

ที่มา : http://www.thaigov.go.th/news/contents/details/12599
