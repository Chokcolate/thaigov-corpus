รัฐบาลไทย-ข่าวทำเนียบรัฐบาล-รมว.ดิจิทัลฯ เข้าร่วมงาน “The Limitless Era ขับเคลื่อนประเทศไทย 4.0 ด้วยคลื่น 2300 MHz โครงข่ายอัจฉริยะเพื่อวันพรุ่งนี้”

วันศุกร์ที่ 18 พฤษภาคม 2561
รมว.ดิจิทัลฯ เข้าร่วมงาน “The Limitless Era ขับเคลื่อนประเทศไทย 4.0 ด้วยคลื่น 2300 MHz โครงข่ายอัจฉริยะเพื่อวันพรุ่งนี้”
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เข้าร่วมงาน “The Limitless Era ขับเคลื่อนประเทศไทย 4.0 ด้วยคลื่น 2300 MHz โครงข่ายอัจฉริยะเพื่อวันพรุ่งนี้” โดยมี พลอากาศเอก ประจิน จั่นตอง รองนายกรัฐมนตรี เป็นประธาน ซึ่งงานดังกล่าวเกิดขึ้นจากความร่วมมือของบริษัท ทีโอที จำกัด (มหาชน) รัฐวิสาหกิจในสังกัดกระทรวงดิจิทัลฯ กับ บริษัท โทเทิ่ล แอ็คเซส คอมมูนิเคชั่น จำกัด (มหาชน) หรือ ดีแทค ที่ได้เป็นพันธมิตรในการให้บริการคลื่นความถี่ 2300 MHz เป็นครั้งแรกในประเทศไทย ด้วยโครงข่ายและเทคโนโลยีล้ำสมัย ซึ่งเป็นกุญแจสู่ 5G ในการขับเคลื่อนนโยบาย “ประเทศไทย 4.0” โดยสัญญาทางธุรกิจและความร่วมมือกันในครั้งนี้ เพื่อให้บริการการสื่อสารความเร็วสูงมิติใหม่ของประเทศ เป็นการปักหมุดความก้าวหน้าครั้งสำคัญของอุตสาหกรรมโทรคมนาคม และนับเป็นครั้งแรกของประเทศไทยที่นำเทคโนโลยีล่าสุดของ 4G LTE-TDD มาให้บริการอินเทอร์เน็ตความเร็วสูงทั้งบนโทรศัพท์เคลื่อนที่ และอินเทอร์เน็ตไร้สายประจำที่ (Fixed Wireless broadband) นำไปสู่การยกระดับโครงสร้างพื้นฐานการสื่อสารโทรคมนาคมของประเทศไทยให้ก้าวทันนานาประเทศตามนโยบายของรัฐบาล ด้วยการนำเทคโนโลยีดิจิทัลเข้ามามีบทบาทสำคัญในการขับเคลื่อนเศรษฐกิจและสังคม ส่งเสริมเศรษฐกิจฐานรากให้เข้มแข็งเพิ่มขีดความสามารถในการแข่งขันบนเวทีโลก เมื่อวันที่ 17 พฤษภาคม 2561 ณ โรงแรมอินเตอร์คอนติเนนตัล ถนนเพลินจิต เขตปทุมวัน กรุงเทพฯ
********************

ที่มา : http://www.thaigov.go.th/news/contents/details/12334
