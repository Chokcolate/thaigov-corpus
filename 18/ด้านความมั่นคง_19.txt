รัฐบาลไทย-ข่าวทำเนียบรัฐบาล-ปลัดฯ แรงงาน ลงนาม MOU "3 ม. มีงาน มีเงิน มีวุฒิการศึกษาเพิ่ม"  มุ่งพัฒนาผลิตภาพแรงงาน

วันจันทร์ที่ 21 พฤษภาคม 2561
ปลัดฯ แรงงาน ลงนาม MOU "3 ม. มีงาน มีเงิน มีวุฒิการศึกษาเพิ่ม"  มุ่งพัฒนาผลิตภาพแรงงาน
นายจรินทร์ จักกะพาก ปลัดกระทรวงแรงงาน ได้เป็นประธานและกล่าวให้โอวาทในพิธีลงนามบันทึกความเข้าใจว่าด้วยการดำเนินงานโครงการ "3 ม. มีงาน มีเงิน มีวุฒิการศึกษาเพิ่ม" เมื่อวันอาทิตย์ที่ 20 พ.ค. 61 ณ วิทยาลัยเทคโนโลยีภาคตะวันออก (อีเทค)
นายจรินทร์ จักกะพาก ปลัดกระทรวงแรงงาน ได้เป็นประธานและกล่าวให้โอวาทในพิธีลงนามบันทึกความเข้าใจว่าด้วยการดำเนินงานโครงการ "3 ม. มีงาน มีเงิน มีวุฒิการศึกษาเพิ่ม" เมื่อวันอาทิตย์ที่ 20 พ.ค. 61 ณ วิทยาลัยเทคโนโลยีภาคตะวันออก (อีเทค) ตำบลหนองตำลึง อำเภอพานทอง จังหวัดชลบุรี
โครงการดังกล่าวเป็นการมุ่งพัฒนาผลิตภาพของผู้ที่กำลังศึกษาอยู่และผู้ที่สนใจให้มีความพร้อมในการเข้าสู่ตลาดแรงงานอย่างมีคุณภาพ เป็น Smart Labour โดยได้เน้นย้ำถึงการพัฒนาให้ก้าวทันต่อสถานการณ์การเปลี่ยนแปลงในปัจจุบัน อาทิ การพัฒนาทักษะด้าน STEM ในยุค Internet of Things เพื่อนำพาประเทศก้าวไปสู่ Thailand 4.0
นอกจากนี้การดำเนินการดังกล่าวยังเป็นการแก้ไขปัญหาการขาดแคลนแรงงานในภาคธุรกิจ และปัญหาการว่างงานของผู้จบการศึกษาใหม่ ซึ่งการดำเนินการดังกล่าวเป็นการดำเนินการในลักษณะประชารัฐ เพื่อมุ่งยกระดับคุณภาพชีวิต ลดความเหลื่อมล้ำ สร้างความมั่นคง มั่งคั่ง และยั่งยืน โดยไม่ทิ้งใครไว้ข้างหลัง
------------------------------------
กองเผยแพร่และประชาสัมพันธ์/ 21 พฤษภาคม 2561

ที่มา : http://www.thaigov.go.th/news/contents/details/12393
