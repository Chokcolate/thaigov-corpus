รัฐบาลไทย-ข่าวทำเนียบรัฐบาล-แรงงาน ร่วมมือ กลาโหม สนับสนุนฐานข้อมูลกำลังคนเพื่อการฝึกทางทหาร

วันพฤหัสบดีที่ 24 พฤษภาคม 2561
แรงงาน ร่วมมือ กลาโหม สนับสนุนฐานข้อมูลกำลังคนเพื่อการฝึกทางทหาร
วันนี้ (24 พ.ค.61) นางเพชรรัตน์ สินอวย รองปลัดกระทรวงแรงงาน ให้การต้อนรับ พลตรี เพิ่มศักดิ์ รอบจังหวัด รองเจ้ากรมการสรรพกำลังกลาโหม และคณะ ตรวจเยี่ยมการฝึกปัญหาที่บังคับการ (Command Post Exercise : CPX) การฝึกการระดมสรรพกำลังเพื่อการทหาร
วันนี้ (24 พ.ค.61) นางเพชรรัตน์ สินอวย รองปลัดกระทรวงแรงงาน ให้การต้อนรับ พลตรี เพิ่มศักดิ์ รอบจังหวัด รองเจ้ากรมการสรรพกำลังกลาโหม และคณะ ตรวจเยี่ยมการฝึกปัญหาที่บังคับการ (Command Post Exercise : CPX) การฝึกการระดมสรรพกำลังเพื่อการทหาร ประจำปี ๒๕๖๑ ณ ห้องประชุมกองยุทธศาสตร์และแผนงาน ชั้น 13 อาคารกระทรวงแรงงาน
นางเพชรรัตน์ สินอวย รองปลัดกระทรวงแรงงาน กล่าวว่า การจัดตั้งศูนย์ปฏิบัติการ ด้านกำลังคน กระทรวงแรงงานมีความพร้อมในด้านการสนับสนุนกำลังคน เนื่องจากมีฐานข้อมูลเกี่ยวกับกำลังคนในระบบต่างๆ เช่น ศูนย์ข้อมูลแรงงานแห่งชาติ ระบบการฝึกอบรมของส่วนราชการ ระบบทะเบียนรายชื่อวิทยากร ทะเบียนรายชื่อเจ้าหน้าที่ความปลอดภัย อาชีวอนามัย และสภาพแวดล้อมในการทำงาน และทะเบียนลูกจ้างในสถานประกอบกิจการ เป็นต้น
สำหรับการฝึกปัญหาที่บังคับการฯ ซึ่งได้ดำเนินการระหว่างวันที่ ๒๒ – ๒๔ พฤษภาคม ๒๕๖๑ กระทรวงแรงงานได้เชิญส่วนราชการที่เกี่ยวข้อง ได้แก่ ผู้แทนจากสถาบันเทคโนโลยีนิวเคลียร์แห่งชาติ สำนักงานปรมาณูเพื่อสันติ กระทรวงวิทยาศาสตร์ สำนักงานพิสูจน์หลักฐานตำรวจ สำนักงานตำรวจแห่งชาติ เป็นต้น รวมทั้งมอบหมายเจ้าหน้าที่หน่วยงานในสังกัดกระทรวงแรงานเข้าร่วมการฝึกอีกด้วย ทั้งนี้ กระทรวงแรงงาน
ได้จัดทำแผนเตรียมความพร้อมกำลังคน พ.ศ. ๒๕๖๐ – ๒๕๖๑ เรียบร้อยแล้ว เพื่อจะจะได้ดำเนินการขับเคลื่อนตามแผนในระยะต่อไป
----------------------------
กองเผยแพร่และประชาสัมพันธ์
๒๓ พฤษภาคม ๒๕๖๑
ชาญชัย ชาวหนองเพียร ภาพ/ข่าว

ที่มา : http://www.thaigov.go.th/news/contents/details/12501
