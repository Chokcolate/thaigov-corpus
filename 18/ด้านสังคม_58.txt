รัฐบาลไทย-ข่าวทำเนียบรัฐบาล-รมว.ดิจิทัลฯ ร่วมพิธีเปิดตัวแอปพลิเคชัน “CITIZENinfo”

วันพุธที่ 6 มิถุนายน 2561
รมว.ดิจิทัลฯ ร่วมพิธีเปิดตัวแอปพลิเคชัน “CITIZENinfo”
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ให้การต้อนรับ พลเอก ประยุทธ์ จันทร์โอชา นายกรัฐมนตรี ในการเยี่ยมชมบูธเปิดตัวแอปพลิเคชัน “CITIZENinfo” ก่อนการประชุมคณะรัฐมนตรี โดยสำนักงานพัฒนารัฐบาลดิจิทัล (องค์การมหาชน) หรือ DGA สำนักงานคณะกรรมการพัฒนาระบบราชการ (ก.พ.ร.) และกรมการปกครองร่วมกันจัดขึ้น การพัฒนาแอปพลิเคชัน CITIZENinfo จะช่วยให้ประชาชนทราบตำแหน่งและเส้นทางการเดินทางไปยังจุดให้บริการของภาครัฐ พร้อมแสดงรายละเอียดงานบริการขั้นตอนและเอกสารที่ประชาชนต้องจัดเตรียมเพื่อเข้ารับบริการ ณ จุดบริการนั้นๆ ซึ่งได้เชื่อมโยงข้อมูลกับระบบศูนย์กลางข้อมูลคู่มือสำหรับประชาชน พร้อมทั้งแสดงสถานะสำเนาเอกสารที่ยังคงต้องเรียกจากประชาชนในแต่ละจุดบริการ ที่สำคัญสามารถแสดงความเห็นและให้คะแนนความพึงพอใจต่อการให้บริการของหน่วยงานภาครัฐภายหลังเข้าใช้บริการได้ทันที โดยทุกความคิดเห็นจะนำไปพัฒนาการบริการของภาครัฐให้สามารถตอบสนองความต้องการของประชาชน ตามนโยบายรัฐบาลที่มุ่งมั่นพัฒนาคุณภาพการบริการของภาครัฐ ภายใต้โครงการยกเลิกสำเนาเอกสารราชการ (No Copy) เมื่อวันที่ 5 มิถุนายน 2561 ณ ตึกบัญชาการ 1 ทำเนียบรัฐบาล  เขตดุสิต กรุงเทพฯ
************************

ที่มา : http://www.thaigov.go.th/news/contents/details/12789
