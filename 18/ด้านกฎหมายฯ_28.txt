รัฐบาลไทย-ข่าวทำเนียบรัฐบาล-รองนายกรัฐมนตรีและรัฐมนตรีว่าการกระทรวงยุติธรรม เป็นประธานปิดการฝึกอบรม "นักบริหารยุทธศาสตร์การป้องกันและปราบปรามยาเสพติดระดับสูง (นบส.ปปส.) รุ่นที่ ๑"

วันพุธที่ 30 พฤษภาคม 2561
รองนายกรัฐมนตรีและรัฐมนตรีว่าการกระทรวงยุติธรรม เป็นประธานปิดการฝึกอบรม "นักบริหารยุทธศาสตร์การป้องกันและปราบปรามยาเสพติดระดับสูง (นบส.ปปส.) รุ่นที่ ๑"
รองนายกรัฐมนตรีและรัฐมนตรีว่าการกระทรวงยุติธรรม เป็นประธานปิดการฝึกอบรม "นักบริหารยุทธศาสตร์การป้องกันและปราบปรามยาเสพติดระดับสูง (นบส.ปปส.) รุ่นที่ ๑"
เมื่อวันจันทร์ที่ ๒๘ พฤษภาคม ๒๕๖๑
พลอากาศเอก ประจิน จั่นตอง รองนายกรัฐมนตรี และรัฐมนตรีว่าการกระทรวงยุติธรรม
เป็นประธานในพิธีมอบวุฒิบัตรและเข็มเครื่องหมายวิทยฐานะ และปิดการฝึกอบรม
"นักบริหารยุทธศาสตร์การป้องกันและปราบปรามยาเสพติดระดับสูง (นบส.ปปส.) รุ่นที่ ๑"
โดยมี นายศิรินทร์ยา สิทธิชัย เลขาธิการ ป.ป.ส. กล่าวรายงาน
ณ ห้องประชุมชิดชัย วรรณสถิตย์ สำนักงาน ป.ป.ส.
สำหรับการฝึกอบรมดังกล่าวจัดขึ้นระหว่างวันที่ ๒๓ มีนาคม - ๒๘ พฤษภาคม ๒๕๖๑
โดยมีผู้เข้าร่วมอบรมฯ ประกอบด้วย ผู้บริหารระดับสูงจากหน่วยงานภาครัฐและภาคเอกชน
ที่ปฏิบัติงานด้านยาเสพติด จำนวน ๔๐ คน เพื่อพัฒนาแนวคิดเชิงบริหารยุทธศาสตร์ด้านการป้องกัน
และปราบปรามยาเสพติด ซึ่งผู้บริหารระดับสูงของแต่ละองค์กรถือเป็นผู้ที่สามารถกำหนดทิศทาง
การขับเคลื่อนนโยบาย ตลอดจนผลักดันให้เกิดการนำนโยบายไปสู่การปฏิบัติ
พร้อมทั้งเปิดโอกาสให้มีการแลกเปลี่ยนเรียนรู้ประสบการณ์การบริหารงาน
เพื่อสร้างเครือข่ายประสานการทำงานร่วมกันอย่างมีเอกภาพ อันจะส่งผลให้สามารถขับเคลื่อนยุทธศาสตร์
ด้านการป้องกันและปราบปรามยาเสพติดได้อย่างเป็นรูปธรรมมากยิ่งขึ้น

ที่มา : http://www.thaigov.go.th/news/contents/details/12623
