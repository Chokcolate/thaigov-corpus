รัฐบาลไทย-ข่าวทำเนียบรัฐบาล-ปลัดกระทรวงดิจิทัลฯ เป็นวิทยากรบรรยายพิเศษหัวข้อ “สภาวะแวดล้อมภายในประเทศด้านการบริหารจัดการข้อมูลข่าวสาร” แก่นักศึกษา วปอ.

วันพฤหัสบดีที่ 31 พฤษภาคม 2561
ปลัดกระทรวงดิจิทัลฯ เป็นวิทยากรบรรยายพิเศษหัวข้อ “สภาวะแวดล้อมภายในประเทศด้านการบริหารจัดการข้อมูลข่าวสาร” แก่นักศึกษา วปอ.
ปลัดกระทรวงดิจิทัลฯ
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม (ดีอี) เป็นวิทยากรบรรยายพิเศษหัวข้อ “สภาวะแวดล้อมภายในประเทศด้านการบริหารจัดการข้อมูลข่าวสาร” แก่นักศึกษาวิทยาลัยป้องกันราชอาณาจักร (วปอ.) ประจำปีการศึกษา 2560-2561 หลักสูตร วปอ.รุ่นที่ 60 จำนวน 280 คน เพื่อให้นักศึกษาทราบถึงสภาวะแวดล้อมภายในประเทศด้านการบริหารจัดการข้อมูลข่าวสารในปัจจุบัน แนวโน้มในอนาคต และสภาวะกำลังอำนาจแห่งชาติที่มีผลต่อการพัฒนานโยบายความมั่นคงแห่งชาติ แนวโน้ม สภาพปัญหาที่เกี่ยวข้องกับการบริหารจัดการข้อมูลข่าวสาร อันมีผลกระทบต่อความมั่นคงแห่งชาติ และแนวทางในการพัฒนานโยบายความมั่นคงแห่งชาติ รวมทั้งให้ทราบถึงกรอบแนวคิดการพัฒนาประเทศสู่การเป็น “ไทยแลนด์ 4.0” เพื่อเป็นรากฐานในการพัฒนาประเทศในระยะยาว โดยปลัดกระทรวงดิจิทัลฯ ได้บรรยายและร่วมเสวนาถาม-ตอบในประเด็นต่างๆ อาทิ สถานะการใช้งานเทคโนโลยีดิจิทัลในประเทศ และการเปลี่ยนแปลงเข้าสู่ยุคเศรษฐกิจดิจิทัล ภารกิจและโครงการสำคัญๆ ที่รัฐบาลเร่งดำเนินการเพื่อขับเคลื่อนการพัฒนาด้านดิจิทัล เช่น การวางโครงข่ายเน็ตประชารัฐ การต่อยอดให้ประชาชนสามารถเข้าถึงและใช้ประโยชน์จากเน็ตประชารัฐเพื่อยกระดับคุณภาพชีวิต รวมถึงด้านกฎหมาย ตลอดจนการขับเคลื่อนการใช้ประโยชน์จาก Big Data, Data Center และ Cloud Service ของภาครัฐ ซึ่งได้เน้นย้ำถึงความสำคัญในการจัดเก็บข้อมูลในรูปแบบดิจิทัลอย่างเป็นระบบมีมาตรฐาน เพื่อให้ข้อมูลที่มีอยู่สามารถนำมาใช้ได้อย่างมีประสิทธิภาพ เมื่อวันที่ 31 พฤษภาคม 2561 ณ หอประชุมพิบูลสงคราม วิทยาลัยป้องกันราชอาณาจักร ถนนวิภาวดีรังสิต เขตดินแดง กรุงเทพฯ
************************

ที่มา : http://www.thaigov.go.th/news/contents/details/12681
