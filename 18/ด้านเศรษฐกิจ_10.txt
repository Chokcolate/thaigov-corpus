รัฐบาลไทย-ข่าวทำเนียบรัฐบาล-ดร.สุวิทย์ เปิดงาน ‘TrueBusiness Forum 2018’ แนะกลยุทธ์พาธุรกิจ ก้าวสู่ยุคดิจิทัลได้อย่างยั่งยืน

วันอังคารที่ 15 พฤษภาคม 2561
ดร.สุวิทย์ เปิดงาน ‘TrueBusiness Forum 2018’ แนะกลยุทธ์พาธุรกิจ ก้าวสู่ยุคดิจิทัลได้อย่างยั่งยืน
ดร.สุวิทย์ เปิดงานสัมมนาใหญ่แห่งปีเพื่อธุรกิจไทย “TrueBusiness Forum 2018” ของกลุ่มทรู โดย ทรูบิสิเนส จัดขึ้น ภายใต้แนวคิด The Digital Future to Sustainability โลกดิจิทัลแห่งอนาคตสู่ธุรกิจที่ยั่งยืน
9 พฤษภาคม 2561 ณ รอยัล พารากอน ฮอลล์ ชั้น 5 ศูนย์การค้าสยามพารากอน – ดร.สุวิทย์ เมษินทรีย์ รัฐมนตรีว่าการกระทรวงวิทยาศาสตร์และเทคโนโลยี เป็นประธานเปิดงานสัมมนาใหญ่แห่งปีเพื่อธุรกิจไทย “TrueBusiness Forum 2018” ของกลุ่มทรู โดย ทรูบิสิเนส จัดขึ้น ภายใต้แนวคิด The Digital Future to Sustainability โลกดิจิทัลแห่งอนาคตสู่ธุรกิจที่ยั่งยืน พร้อมกันนี้ ได้ปาฐกถาพิเศษ ในหัวข้อ “กลยุทธ์การดําเนินธุรกิจไทยกับการพัฒนาอย่างยั่งยืน” เตรียมความพร้อมให้ผู้ประกอบการดำเนินธุรกิจได้อย่างยั่งยืนในยุคดิจิทัล ร่วมขับเคลื่อนเศรษฐกิจและประเทศไทยสู่ Thailand 4.0
จากนั้น ดร.สุวิทย์ฯ ได้เดินเยี่ยมชมบูธแสดงนวัตกรรมเทคโนโลยีสุดล้ำและโซลูชั่นต่างๆ โดยจำลองบรรยากาศเสมือนจริงให้ได้ทดลองและสัมผัสประสบการณ์ใช้งาน อาทิ Smart Retail, Smart Restaurant, Smart Hospitality, Smart Office และ Smart Logistic  ซึ่งจะช่วยพัฒนาศักยภาพและเพิ่มขีดความสามารถให้กับองค์กรทุกขนาด ทุกประเภทธุรกิจในยุคดิจิทัลได้อย่างครบวงจร
ทั้งนี้ งาน TrueBusiness Forum จัดขึ้นเป็นประจำทุกปี ต่อเนื่องเป็นปีที่ 5 เพื่อให้ความรู้และข้อมูลวิเคราะห์เจาะลึกเทรนด์เทคโนโลยี รวมทั้งแนะโอกาสทางธุรกิจ การสร้างสรรค์นวัตกรรม และเปิดมุมมองใหม่ๆ ในการนำเทคโนโลยีและโซลูชั่นล้ำสมัย มาต่อยอดธุรกิจ สร้างความแตกต่าง และเสริมความแข็งแกร่งแก่ภาคธุรกิจไทย  ซึ่งงาน TrueBusiness Forum ได้รับเกียรติจากเหล่าวิทยากรผู้ทรงคุณวุฒิจากหลากหลายวงการ มาถ่ายทอดองค์ความรู้ และแบ่งปันประสบการณ์ โดยมีลูกค้าองค์กรของกลุ่มทรูและผู้ที่สนใจเข้าร่วมงานเพิ่มมากขึ้นทุกๆ ปี

ที่มา : http://www.thaigov.go.th/news/contents/details/12235
