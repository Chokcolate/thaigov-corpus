รัฐบาลไทย-ข่าวทำเนียบรัฐบาล-แผนพัฒนาพลังงานไฟฟ้า PDP2018

วันศุกร์ที่ 18 พฤษภาคม 2561
แผนพัฒนาพลังงานไฟฟ้า PDP2018
โดยพิจารณาความต้องการใช้พลังงานไฟฟ้าเป็นรายภูมิภาคและให้ความสำคัญกับความมั่นคงทางพลังงาน
แผนพัฒนาพลังงานไฟฟ้า PDP2018
ต่อจากนี้ไป ขอเชิญรับฟังไทยคู่ฟ้า ครับ
รัฐบาลกำลังจัดทำแผนพัฒนากำลังผลิตไฟฟ้าของประเทศ ปี 2561 โดยพิจารณาความต้องการใช้พลังงานไฟฟ้าเป็นรายภูมิภาคและให้ความสำคัญกับความมั่นคงทางพลังงาน กระจายสัดส่วนของเชื้อเพลิงที่ใช้ให้หลากหลายเพื่อรองรับภาวะวิกฤติ และพัฒนาระบบไฟฟ้าขนาดเล็กแบบกระจายศูนย์ เป็นต้น ส่งเสริมการผลิตไฟฟ้าที่มีต้นทุนต่ำ ลดการปล่อยก๊าซคาร์บอนไดออกไซต์ ส่งเสริมระบบไฟฟ้าขนาดเล็กในพื้นที่ห่างไกล นิคมอุตสาหกรรมหรือเขตเศรษฐกิจพิเศษ พร้อมทั้งส่งเสริมประสิทธิภาพในระบบไฟฟ้าทั้งด้านการผลิตและการใช้ เพื่อรองรับการใช้พลังงานไฟฟ้าของประเทศไปถึงอนาคตอีก 20 ปีข้างหน้า ทั้งนี้ รัฐบาลจะจัดเวทีประชาพิจารณ์ต่อเรื่องดังกล่าว ในเดือน มิ.ย.61 เพื่อสร้างการมีส่วนร่วมของประชาชน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/12347
