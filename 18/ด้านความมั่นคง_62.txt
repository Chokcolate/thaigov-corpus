รัฐบาลไทย-ข่าวทำเนียบรัฐบาล-ผู้แทนพิเศษของรัฐบาล ลงพื้นที่อำเภอธารโต จังหวัดยะลา เยี่ยมชมโครงการเศรษฐกิจพอเพียง และโครงการพัฒนาแหล่งท่องเที่ยวเชิงอนุรักษ์ธรรมชาติ

วันจันทร์ที่ 4 มิถุนายน 2561
ผู้แทนพิเศษของรัฐบาล ลงพื้นที่อำเภอธารโต จังหวัดยะลา เยี่ยมชมโครงการเศรษฐกิจพอเพียง และโครงการพัฒนาแหล่งท่องเที่ยวเชิงอนุรักษ์ธรรมชาติ
เมื่อวันที่ 2 มิ.ย.61 ที่ตำบลคีรีเขต อำเภอธารโต จังหวัดยะลา พลเอก มณี จันทร์ทิพย์ ผู้แทนพิเศษของรัฐบาล ร่วมกับ ผบ.ร.152 พัน.1 ลงพื้นที่ ตำบลคีรีเขต อำเภอธารโต จังหวัดยะลา
เมื่อวันที่ 2 มิ.ย.61 ที่ตำบลคีรีเขต อำเภอธารโต จังหวัดยะลา พลเอก มณี จันทร์ทิพย์ ผู้แทนพิเศษของรัฐบาล ร่วมกับ ผบ.ร.152 พัน.1 ลงพื้นที่ ตำบลคีรีเขต อำเภอธารโต จังหวัดยะลา เพื่อเข้านมัสการเจ้าอาวาสวัดคีรีเขต พร้อมทั้งหารือเรื่องสถานการณ์ความไม่สงบในพื้นที่, การพัฒนาวัด และเยี่ยมชมโครงการเศรษฐกิจพอเพียงของวัด จากนั้นเดินทางไปเยี่ยมชมวัดไทยพัฒนาราม ตำบลคีรีเขต อำเภอธารโต จังหวัดยะลา เพื่อติดตามการพัฒนาวัด และสำรวจพื้นที่เพื่อพัฒนาน้ำตกให้เป็นแหล่งท่องเที่ยวของชุมชน จากนั้นเดินทางไป บ้านดินเสมอ ตำบลคีรีเขต อำเภอธารโต จังหวัดยะลา เพื่อชมโครงการพัฒนาแหล่งท่องเที่ยวเชิงอนุรักษ์ธรรมชาติ ชมบ่อตกปลาบ้านดินเสมอ, เยี่ยมชมโฮมสเตย์บ้านดินเสมอ และเยี่ยมชมการปลูกเสาวรส/มะระหวาน ซึ่งเป็นการทำการเกษตรแบบปลอดสารพิษ ได้รับฟังปัญหาของชุมชน และให้คำแนะนำในการพัฒนาชุมชนในด้านการศึกษา ด้านเศรษฐกิจ ด้านศาสนา และด้านความมั่นคง เพื่อนำไปสู่การเป็นชุมชนเข้มแข็งต่อไป

ที่มา : http://www.thaigov.go.th/news/contents/details/12747
