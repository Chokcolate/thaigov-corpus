รัฐบาลไทย-ข่าวทำเนียบรัฐบาล-นายกรัฐมนตรีระบุงบประมาณโครงการไทยนิยมยั่งยืน รัฐบาลต้องการให้เกิดประโยชน์อย่างเต็มที่ต่อประชาชน ไม่ได้สนับสนุนตามพื้นที่ที่สนับสนุนรัฐบาล

วันจันทร์ที่ 28 พฤษภาคม 2561
นายกรัฐมนตรีระบุงบประมาณโครงการไทยนิยมยั่งยืน รัฐบาลต้องการให้เกิดประโยชน์อย่างเต็มที่ต่อประชาชน ไม่ได้สนับสนุนตามพื้นที่ที่สนับสนุนรัฐบาล
นายกรัฐมนตรีระบุงบประมาณโครงการไทยนิยมยั่งยืน รัฐบาลต้องการให้เกิดประโยชน์อย่างเต็มที่ต่อประชาชน ไม่ได้สนับสนุนตามพื้นที่ที่สนับสนุนรัฐบาล
วันนี้ (28 พฤษภาคม 2561) เวลา 13.30 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรี กล่าวภายหลังการประชุมคณะรัฐมนตรีถึง โครงการไทยนิยมยั่งยืนว่า มีหลายกระทรวงที่ดำเนินการ ในหลากหลายกิจกรรม และหลายกลุ่มอาชีพ รวมไปถึงโครงการพัฒนาโครงสร้างพื้นฐานในชุมชน ซึ่งงบประมาณที่รัฐบาลได้สนับสนุน เป็นการใช้งบประมาณเพื่อให้เกิดประโยชน์ต่อประชาชนอย่างเต็มที่ ไม่ได้เป็นการสนับสนุนงบประมาณตามพื้นที่ที่สนับสนุนรัฐบาล ทั้งนี้ เพื่อต้องการให้ประชาชน    ลดความยากจน รวมไปถึงพัฒนาโครงสร้างพื้นฐานในท้องถิ่น พร้อมกล่าวยอมรับว่า การทำงานเพื่อคนส่วนใหญ่ถือเป็นเรื่องที่ลำบาก เพราะการที่จะทำให้คนทุกคนรับทราบเป็นเรื่องที่ยาก ขึ้นอยู่กับความสนใจของแต่ละคน จึงจำเป็นต้องสร้างความเข้าใจต่อประชาชนให้ขยายต่อไปเรื่อย ๆ
---------------------------------------

ที่มา : http://www.thaigov.go.th/news/contents/details/12596
