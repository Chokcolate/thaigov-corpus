รัฐบาลไทย-ข่าวทำเนียบรัฐบาล-รองนายกรัฐมนตรีและรัฐมนตรีว่าการกระทรวงยุติธรรม เปิดการสัมมนาการระงับข้อพิพาทด้วยวิธีอนุญาโตและทางเลือกอื่นๆ ๑st INTERNATIONAL ADR CONFERENCE ๒๐๑๘

วันพฤหัสบดีที่ 17 พฤษภาคม 2561
รองนายกรัฐมนตรีและรัฐมนตรีว่าการกระทรวงยุติธรรม เปิดการสัมมนาการระงับข้อพิพาทด้วยวิธีอนุญาโตและทางเลือกอื่นๆ ๑st INTERNATIONAL ADR CONFERENCE ๒๐๑๘
พลอากาศเอก ประจิน จั่นตอง รองนายกรัฐมนตรีและรัฐมนตรีว่าการกระทรวงยุติธรรม เป็นประธานเปิดงาน ๑st INTERNATIONAL ADR CONFERENCE ๒๐๑๘
ในวันพฤหัสบดีที่ ๑๗ พฤษภาคม ๒๕๖๑ เวลา ๐๙.๓๐ น.
ณ ห้องนภาลัย บอลรูม โรงแรมดุสิตธานี กรุงเทพฯ
พลอากาศเอก ประจิน จั่นตอง รองนายกรัฐมนตรีและรัฐมนตรีว่าการกระทรวงยุติธรรม
เป็นประธานเปิดงาน ๑st INTERNATIONAL ADR CONFERENCE ๒๐๑๘
โดยมี เลขาธิการคณะกรรมาธิการสหประชาชาติว่าด้วยกฎหมายการค้าระหว่างประเทศ (UNCITRAL)
เอกอัครราชทูตออสเตรเลียประจำประเทศไทย ดร.พสิษฐ์ อัศววัฒนาพร ผู้อำนวยการสถาบันอนุญาโตตุลาการ
ผู้บริหารหน่วยงานในสังกัดกระทรวงยุติธรรม หัวหน้าหน่วยงานราชการ ผู้พิพากษา
นักวิชาการ อาจารย์ผู้ทรงคุณวุฒิ นักธุรกิจ และผู้ที่สนใจ เข้าร่วมฯ
เพื่อร่วมกันแสดงความคิดเห็น และรับฟังแนวทางการระงับข้อพิพาทด้วยวิธีอนุญาโต และการระงับข้อพิพาททางเลือกอื่นๆ
รวมทั้งสร้างเครือข่ายผู้สนใจในการระงับข้อพิพาททางเลือกทั้งในประเทศและระดับนานาชาติ
ทั้งนี้ มีการสัมมนาในหัวข้อต่างๆ เช่น การรวมกลุ่มในการอนุญาโตตุลาการ กระบวนการศาลในการบังคับ
ตามคำชี้ขาดของอนุญาโตตุลาการ การเปลี่ยนแปลงที่สำคัญอันเกิดจากการระงับข้อพิพาทออนไลน์ เป็นต้น
รองนายกรัฐมนตรีและรัฐมนตรีว่าการกระทรวงยุติธรรม กล่าวว่า ปัจจุบันการค้าและการลงทุน
ไม่ได้เป็นเรื่องที่เกิดขึ้นเฉพาะภายในประเทศหรือประเทศใกล้เคียงกันเท่านั้น
เช่นเดียวกันกับการทำธุรกรรมระหว่างประเทศที่เคยมีความยุ่งยาก สลับซับซ้อนก็ได้มีการเปลี่ยนแปลง
จำนวนธุรกรรมการค้าระหว่างประเทศที่มีมากขึ้นและมีรูปแบบที่หลากหลายขึ้น ย่อมนำมาสู่ความขัดแย้ง
หรือข้อพิพาทระหว่างกันที่เพิ่มสูงขึ้นในรูปแบบที่หลากหลายอย่างหลีกเลี่ยงไม่ได้
การจัดการกับข้อพิพาทเหล่านั้นอย่างมีประสิทธิภาพ จึงเป็นสิ่งสำคัญที่จะช่วยลดความเสียหายต่างๆ
ที่อาจจะเกิดขึ้นกับธุรกรรมทางการค้าการลงทุนระหว่างกัน
รวมทั้งนำมาซึ่งความเจริญในด้านการค้าการลงทุนระหว่างประเทศ

ที่มา : http://www.thaigov.go.th/news/contents/details/12321
