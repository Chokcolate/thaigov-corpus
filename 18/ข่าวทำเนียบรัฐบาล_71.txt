รัฐบาลไทย-ข่าวทำเนียบรัฐบาล-นายกฯ ขอโทษแทนเจ้าหน้าที่เพราะทำไม่เหมาะสม ปฏิเสธไม่ได้เข้าข้างใคร ยืนยันไร้ความสัมพันธ์ส่วนตัวกับพระพุทธอิสระ วอนหยุดบิดเบือนสร้างความแตกแยก

วันอาทิตย์ที่ 27 พฤษภาคม 2561
นายกฯ ขอโทษแทนเจ้าหน้าที่เพราะทำไม่เหมาะสม ปฏิเสธไม่ได้เข้าข้างใคร ยืนยันไร้ความสัมพันธ์ส่วนตัวกับพระพุทธอิสระ วอนหยุดบิดเบือนสร้างความแตกแยก
นายกฯ ขอโทษแทนเจ้าหน้าที่เพราะทำไม่เหมาะสม ปฏิเสธไม่ได้เข้าข้างใคร ยืนยันไร้ความสัมพันธ์ส่วนตัวกับพระพุทธอิสระ วอนหยุดบิดเบือนสร้างความแตกแยก
วันนี้ (27 พฤษภาคม 2561) พลเอก ประยุทธ์ จันทร์โอชา นายกรัฐมนตรี กล่าวถึงกรณีที่กลุ่มการเมืองตั้งข้อสังเกตเรื่องนายกรัฐมนตรีกล่าวขอโทษประชาชนแทนเจ้าหน้าที่ตำรวจที่เข้าจับกุมนายสุวิทย์ ทองประเสริฐ หรือพระพุทธอิสระว่าเป็นการเลือกปฏิบัติ หรือมีความสัมพันธ์ส่วนตัวกันหรือไม่ ว่า
“การกล่าวขอโทษของนายกฯ ไม่ได้เข้าข้างใคร แต่ขอโทษเพราะเจ้าหน้าที่ทำไม่เหมาะสม ไม่ว่าผู้ต้องหาจะเป็นใครก็ตาม เมื่อเข้าสู่กระบวนการยุติธรรมแล้วจะถูกตัดสินโดยศาล รวมทั้งเหตุการณ์นี้เกิดขึ้นในเขตวัดหรือสังฆาวาส ซึ่งอาจทำให้กระทบต่อความรู้สึกของพุทธศาสนิกชนได้ โดยได้ตักเตือนให้เจ้าหน้าที่ยึดแนวทางปฏิบัตินี้แล้ว ดังนั้นจึงไม่อยากให้นำไปบิดเบือนสร้างเรื่องกันต่อไปโดยเฉพาะกลุ่มการเมืองและสื่อมวลชนบางสำนัก"
ทั้งนี้ นายกรัฐมนตรียืนยันว่าไม่มีความสัมพันธ์ส่วนตัวใด ๆ กับนายสุวิทย์ และไม่เคยคิดนำเรื่องส่วนตัวไปปะปนกับการบริหารบ้านเมือง พร้อมทั้งย้ำว่ารัฐบาลยึดหลักกฎหมายและให้ความเป็นธรรมกับทุกฝ่าย ไม่มีใครอยู่เหนือกฎหมาย หากกระทำผิดต้องได้รับโทษเช่นเดียวกัน
------------------------------------------

ที่มา : http://www.thaigov.go.th/news/contents/details/12566
