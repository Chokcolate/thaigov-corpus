รัฐบาลไทย-ข่าวทำเนียบรัฐบาล-นายกรัฐมนตรีตอบคำถามจากสื่อมวลชนกรณีการเปลี่ยนแปลงทางการเมืองในมาเลเซียกับการพูดคุยเพื่อสันติสุขในจังหวัดชายแดนภาคใต้

วันจันทร์ที่ 21 พฤษภาคม 2561
นายกรัฐมนตรีตอบคำถามจากสื่อมวลชนกรณีการเปลี่ยนแปลงทางการเมืองในมาเลเซียกับการพูดคุยเพื่อสันติสุขในจังหวัดชายแดนภาคใต้
นายกรัฐมนตรีตอบคำถามจากสื่อมวลชนกรณีการเปลี่ยนแปลงทางการเมืองในมาเลเซียกับการพูดคุยเพื่อสันติสุขในจังหวัดชายแดนภาคใต้
วันนี้ (15 พฤษภาคม 2561) เวลา 12.50 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรี ตอบคำถามจากสื่อมวลชนภายหลังการประชุมคณะรัฐมนตรี กรณีการพูดคุยเพื่อสันติสุขในจังหวัดชายแดนภาคใต้ หลังการเปลี่ยนแปลงทางการเมืองในประเทศมาเลเซีย ว่า รัฐบาลจะยังคงประสานความร่วมมือกับรัฐบาลมาเลเซียในการดำเนินการพูดคุยเพื่อสันติสุขในจังหวัดชายแดนภาคใต้ต่อไป ซึ่งเป็นไปตามนโยบายของรัฐบาล และการสร้างการรับรู้กับต่างประเทศ โดยเฉพาะองค์กรด้านสิทธิมนุษยชนว่า ไทยได้มีการแก้ไขปัญหาดังกล่าวอย่างต่อเนื่อง โดยมีมาเลเซียเป็นผู้อำนวยความสะดวกในการพูดคุยเพื่อสันติสุขด้วย อย่างไรก็ตาม นายกรัฐมนตรียืนยันว่า การพูดคุยเพื่อสันติสุขจะต้องดำเนินการต่อไป เพราะถือว่าเป็นเรื่องของความมั่นคงในภูมิภาค

ที่มา : http://www.thaigov.go.th/news/contents/details/12237
