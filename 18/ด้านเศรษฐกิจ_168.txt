รัฐบาลไทย-ข่าวทำเนียบรัฐบาล-กยศ. ร่วมกับกรุงไทยรับชำระหนี้ กยศ.และ กรอ. ผ่าน QR Code

วันพุธที่ 6 มิถุนายน 2561
กยศ. ร่วมกับกรุงไทยรับชำระหนี้ กยศ.และ กรอ. ผ่าน QR Code
นายชัยณรงค์ กัจฉปานันท์ ผู้จัดการกองทุนเงินให้กู้ยืมเพื่อการศึกษา และนายผยง ศรีวณิช กรรมการผู้จัดการใหญ่ ธนาคารกรุงไทย ร่วมแถลงข่าว การรับชำระหนี้ กยศ. และ กรอ. ด้วยการสแกน QR Code
นายชัยณรงค์ กัจฉปานันท์ ผู้จัดการกองทุนเงินให้กู้ยืมเพื่อการศึกษา และนายผยง ศรีวณิช กรรมการผู้จัดการใหญ่ ธนาคารกรุงไทย ร่วมแถลงข่าว การรับชำระหนี้ กยศ. และ กรอ. ด้วยการสแกน QR Code  ทั้งนี้เพื่อเพิ่มความสะดวกสบายให้กับผู้กู้ยืมที่ครบกำหนดชำระหนี้  ซึ่งสามารถชำระผ่าน Mobile Banking Application ของทุกธนาคาร โดยไม่เสียค่าธรรมเนียมในการใช้บริการ ระหว่างเวลา 07.30 - 20.30 น. ในเบื้องต้น และจะใช้ได้ตลอด 24 ชั่วโมง ในเร็วๆนี้
การชำระหนี้ กยศ. และ กรอ. ด้วยการสแกน QR Code สามารถชำระได้ 2 รูปแบบ คือ แบบ Static QR โดยการสแกน QR Code ผ่านบริการ KTB netbank  และเลือกประเภทกองทุนที่ต้องการชำระหนี้คืน  แบบ Dy-namic QR  เป็นการสแกน QR Code ผ่าน www.studentloan.ktb.co.th หรือ www.studentloan.or.th ด้วย Mo-bile Banking Application ของทุกธนาคาร ซึ่งการชำระด้วยการสแกน QR Code จะช่วยลดขั้นตอนการคีย์ข้อมูลของทางฝั่งผู้กู้ยืมหรือฝั่งผู้รับชำระ และยังเชื่อมกับระบบพร้อมเพย์ โดยตรวจสอบยอดที่ต้องชำระได้ที่ www.studentloan.or.th
ธนาคารกรุงไทย เป็นช่องทางหลักในการโอนเงินกู้ยืมและรับชำระหนี้ กยศ. และ กรอ. โดยให้บริการมาตั้งแต่แรกเริ่ม ผ่านหลากหลายช่องทาง ได้แก่  หักบัญชีออมทรัพย์ชำระหนี้อัตโนมัติ เคาน์เตอร์สาขา เครื่อง ATM กรุงไทยเทเลแบงก์  บริการ KTB netbank   นอกจากนี้ ยังสามารถชำระผ่านการใช้ Barcode ผ่านบริษัทไปรษณีย์ไทย เคาน์เตอร์เซอร์วิส เคาน์เตอร์ธนาคารต่างๆ ทั้งนี้ วันที่ 5 กรกฎาคมของทุกปี ถือเป็นวันครบกำหนดชำระเงินคืนกองทุนเงินให้กู้ยืมเพื่อการศึกษา ซึ่งในปีนี้มีผู้กู้ยืมที่ครบกำหนดชำระประมาณ 3.5 ล้านราย
ฝ่ายสื่อสารองค์กรและภาพลักษณ์ ธนาคารกรุงไทย
โทร. 0 2208 4174-7

ที่มา : http://www.thaigov.go.th/news/contents/details/12819
