รัฐบาลไทย-ข่าวทำเนียบรัฐบาล-รมต.สมชาย ลงพื้นที่นครสวรรค์เยี่ยมชมบริษัทเอ็นไวรอนเม็นท์พัลพ์แอนด์เปเปอร์ จำกัด โรงงานผลิตเยื่อกระดาษฟอกขาวและผลิตภัณฑ์จากชานอ้อย

วันอังคารที่ 12 มิถุนายน 2561
รมต.สมชาย ลงพื้นที่นครสวรรค์เยี่ยมชมบริษัทเอ็นไวรอนเม็นท์พัลพ์แอนด์เปเปอร์ จำกัด โรงงานผลิตเยื่อกระดาษฟอกขาวและผลิตภัณฑ์จากชานอ้อย
รมต.สมชาย ลงพื้นที่นครสวรรค์เยี่ยมชมบริษัทเอ็นไวรอนเม็นท์พัลพ์แอนด์เปเปอร์ จำกัด โรงงานผลิตเยื่อกระดาษฟอกขาวและผลิตภัณฑ์จากชานอ้อย
จ.นครสวรรค์ : เมื่อวันที่ 11 มิถุนายน 2561 นายสมชาย หาญหิรัญ รัฐมนตรีช่วยว่าการกระทรวงอุตสาหกรรม นายพสุ โลหารชุน ปลัดกระทรวงอุตสาหกรรม พร้อมด้วยผู้บริหารระดับสูงกระทรวงอุตสาหกรรม ลงพื้นที่เยี่ยมชม บริษัทเอ็นไวรอนเม็นท์พัลพ์แอนด์เปเปอร์ จำกัด
โดยมี นายประพันธ์ ศิริวิริยะกุล ประธานเจ้าหน้าที่บริหารกลุ่มบริษัท เกษตรไทย อินเตอร์เนชั่นแนล ชูการ์ คอร์ปอเรชั่น จำกัด (มหาชน) และคณะผู้บริหารให้การต้อนรับ
บริษัท เอ็นไวรอนเม็นท์ พัลพ์แอนด์เปเปอร์ จำกัด เป็นบริษัทผลิตและจัดจำหน่าย เยื่อกระดาษฟอกขาวจากชานอ้อย และบรรจุภัณฑ์ที่ผลิตจากเยื่อชานอ้อย โดยผลิตภัณฑ์ฯดังกล่าว เป็นผลิตภัณฑ์ที่ได้จากการนำชานอ้อย ที่เหลือจากการผลิตน้ำตาลทรายจาก มาพัฒนาและใช้ประโยชน์ ซึ่งถือเป็นหนึ่งในโครงการ Bio Complex เพื่อพัฒนาเศรษฐกิจชีวภาพที่สำคัญ เพราะเป็นการรักษาสิ่งแวดล้อม และเป็นประโยชน์ทั้งในระดับชุมชนและระดับประเทศ
นอกจากนี้ กลุ่มบริษัทฯ ยังได้มีโครงการผลิตเอทานอล จากอ้อยจำนวนกว่า 2.4 ล้านตันต่อปี
สามารถนำไปต่อยอดเป็นผลิตภัณฑ์ชีวภาพอื่นๆได้ และใช้เป็นเชื้อเพลิงในการผลิตไอน้ำและไฟฟ้าสำหรับใช้ในโครงการและขายในพื้นที่บริเวณใกล้เคียงได้อีกด้วย

ที่มา : http://www.thaigov.go.th/news/contents/details/12947
