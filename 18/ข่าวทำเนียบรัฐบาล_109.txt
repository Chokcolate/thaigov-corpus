รัฐบาลไทย-ข่าวทำเนียบรัฐบาล-นายกรัฐมนตรีขอให้ประชาชนทำความเข้าใจกับแผนปฏิรูป และยุทธศาสตร์ชาติซึ่งเป็นหัวใจสำคัญในการแก้ไขปัญหาของชาติ พร้อมฝากถึงสื่อจะติติงอะไร ขอให้มีหลักฐาน

วันอังคารที่ 5 มิถุนายน 2561
นายกรัฐมนตรีขอให้ประชาชนทำความเข้าใจกับแผนปฏิรูป และยุทธศาสตร์ชาติซึ่งเป็นหัวใจสำคัญในการแก้ไขปัญหาของชาติ พร้อมฝากถึงสื่อจะติติงอะไร ขอให้มีหลักฐาน
นายกรัฐมนตรีขอให้ประชาชนทำความเข้าใจกับแผนปฏิรูป และยุทธศาสตร์ชาติซึ่งเป็นหัวใจสำคัญในการแก้ไขปัญหาของชาติ พร้อมฝากถึงสื่อจะติติงอะไร ขอให้มีหลักฐาน
วันนี้ (5 มิถุนายน 2561) เวลา 14.40 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีขอให้ประชาชน และสื่อมวลชนทำความเข้าใจต่อแผนปฎิรูป และยุทธศาสตร์ชาติ ทั้ง 6 ด้าน โดยพิจารณาจากปัจจัยทั้งภายในและภายนอก และผลประโยชน์ของชาติต่าง ๆ ว่าจะทำอย่างไรให้ดีขึ้น ให้ประเทศหลุดจากประเทศที่มีรายได้ปานกลาง ซึ่งถือเป็นหัวใจสำคัญในการแก้ไขปัญหาของชาติมากกว่าเรื่องของประชาธิปไตยที่มีกฎระเบียบอยู่แล้ว
พร้อมกล่าวยืนยันว่า ตัวเองเข้ามาบริหารประเทศอย่างเต็มที่ในระยะเวลา 4 ปี ที่ผ่านมา ไม่ต้องการเรียกร้องความเห็นใจจากใคร และไม่เคยท้อแท้ หรือเหน็ดเหนื่อย เพราะประเทศชาติสำคัญที่สุด จำเป็นต้องทำ พร้อมฝากถึงสื่อมวลชนรวมถึงคอลัมนิสต์ต่าง ๆ ว่า จะติติงอะไร ขอให้มีความชัดเจน มีหลักฐาน อย่าพูดปากเปล่า และขอให้เคารพกฎหมาย พร้อมฝากถึงประชาชนที่ใช้สื่อโซเซียลขอให้มีความระมัดระวัง
--------------------------------------

ที่มา : http://www.thaigov.go.th/news/contents/details/12776
