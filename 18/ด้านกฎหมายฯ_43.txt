รัฐบาลไทย-ข่าวทำเนียบรัฐบาล-ม.ล.ปนัดดาฯ บรรยายพิเศษ เรื่อง “ปรัชญาและแนวทางการเป็นข้าราชการที่ดี ตามรอยพระยุคลบาท” แก่ข้าราชการในสังกัดกระทรวงการคลัง

วันอังคารที่ 5 มิถุนายน 2561
ม.ล.ปนัดดาฯ บรรยายพิเศษ เรื่อง “ปรัชญาและแนวทางการเป็นข้าราชการที่ดี ตามรอยพระยุคลบาท” แก่ข้าราชการในสังกัดกระทรวงการคลัง
ม.ล.ปนัดดาฯ บรรยายพิเศษ เรื่อง “ปรัชญาและแนวทางการเป็นข้าราชการที่ดีตามรอยพระยุคลบาท” แก่ข้าราชการในสังกัดกระทรวงการคลัง
ในวันอังคารที่ ๕ มิถุนายน ๒๕๖๑ เวลา ๐๙.๐๐ น.
ม.ล.ปนัดดา ดิศกุล ผู้ช่วยรัฐมนตรีประจำนายกรัฐมนตรี ปฏิบัติราชการกระทรวงยุติธรรม
บรรยายพิเศษ เรื่อง “ปรัชญาและแนวทางการเป็นข้าราชการที่ดีตามรอยพระยุคลบาท”
แก่ข้าราชการกรมสรรพากร และส่วนราชการในสังกัดกระทรวงการคลัง
ภายใต้โครงการฝึกอบรมข้าราชการบรรจุใหม่ รุ่นที่ ๓ ประจำปีงบประมาณ พ.ศ. ๒๕๖๑
ณ ห้องประชุมสัมมนาเดอะพาลาเดียม ฮอลล์ เอ (ชั้น ๑๑) เดอะ เบอร์เคลีย์ ประตูน้ำ เขตราชเทวี กรุงเทพฯ
ม.ล.ปนัดดาฯ กล่าวว่า “ข้าราชการ คือ คนที่ทำงานของพระมหากษัตริย์
ซึ่งงานของพระมหากษัตริย์ คือ การบำบัดทุกข์ บำรุงสุขปวงประชาราษฎร์
ข้าราชการในฐานะคนที่ทำงานของพระมหากษัตริย์ จึงมีหน้าที่อันสำคัญในการบำบัดทุกข์
บำรุงสุขประชาชน ดังนั้น คำว่า 'ข้าราชการ' จึงเป็นคำที่มีความหมายอันไพศาล
เนื่องจากเปี่ยมไปด้วยอำนาจหน้าที่และความรับผิดชอบชั่วดีที่ข้าราชการพึงมีต่อชาติบ้านเมือง
การกระทำความดีย่อมได้ดี เป็นศักดิ์เป็นศรีแก่แผ่นดิน"

ที่มา : http://www.thaigov.go.th/news/contents/details/12781
