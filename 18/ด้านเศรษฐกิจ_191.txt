รัฐบาลไทย-ข่าวทำเนียบรัฐบาล-ออมสิน จัดโปรโมชั่นลุยงาน Thailand Smart Money 2018 ขอนแก่น

วันศุกร์ที่ 8 มิถุนายน 2561
ออมสิน จัดโปรโมชั่นลุยงาน Thailand Smart Money 2018 ขอนแก่น
ออมสินจัดโปรโมชั่นงาน Thailand Smart Money 2018 ขอนแก่น นำเงินฝากยอดนิยม “สลากออมสิน 5 ปี” ดอกเบี้ย 4 บาท พร้อมเงินฝากเผื่อเรียกพิเศษ 5 เดือน 8 เดือน และ 11 เดือน ดอกเบี้ยโดนใจสินเชื่อ Reverse Mortgage วงเงินกู้สูงสุด 10 ล้านบาท ดอกเบี้ย 0% นาน 2 ปี
ออมสิน จัดโปรโมชั่นลุยงาน Thailand Smart Money 2018 ขอนแก่น นำโดยเงินฝากยอดนิยม “สลากออมสิน 5 ปี” ดอกเบี้ย 4 บาท พร้อมเงินฝากเผื่อเรียกพิเศษ 5 เดือน, 8 เดือน และ 11 เดือน ดอกเบี้ยโดนใจสินเชื่อ Reverse Mortgage วงเงินกู้สูงสุด 10 ล้านบาท ดอกเบี้ย 0% นาน 2 ปี
นายอิสระ วงศ์รุ่ง รองผู้อำนวยการธนาคารออมสิน กลุ่มลูกค้าบุคคล เปิดเผยว่า ธนาคารออมสินได้เข้าร่วมงาน Thailand Smart Money 2018 ครั้งที่ 6 จ.ขอนแก่น ระหว่างวันที่ 8-10 มิถุนายน 2561 ณ ชั้น 1 ห้างสรรพสินค้าเซ็นทรัลพลาซ่า ขอนแก่น เทศกาลการเงิน-การลงทุน ที่นำเสนอโปรโมชั่นพิเศษทางการเงิน โดยธนาคารออมสินมุ่งมั่นที่จะเป็น “ธนาคารที่ดีที่สุดและยิ่งใหญ่ที่สุดเพื่อคนไทย : The Best and Biggest Local Bank in Thailand” นำเสนอ เงินฝากยอดนิยม “สลากออมสินพิเศษ” ซึ่งครั้งนี้รับฝาก สลากออมสินพิเศษ 5 ปี หน่วยละ 100 บาท รับดอกเบี้ย 4 บาท/หน่วยเมื่อฝากครบ 5 ปี พร้อมรับสิทธิ์ลุ้นถูกรางวัลเลขสลาก 60 ครั้ง   60 เดือน มีเงินรางวัลสูงสุด 5 ล้านบาท จำนวน 3 รางวัล และได้สิทธิ์ลุ้นรับรางวัลพิเศษ รถเบนซ์ รถยนต์ รถกระบะ และรางวัลอื่นๆ รวม 108 รางวัล มูลค่าร่วม 15 ล้านบาท
พร้อมกันนี้ ขอนำเสนอกลุ่มเงินฝากเผื่อเรียกพิเศษ ได้แก่ เงินฝากเผื่อเรียกพิเศษ 5 เดือน ดอกเบี้ย 1.15% เงินฝากเผื่อเรียกพิเศษ 8 เดือน ดอกเบี้ย 1.20% และ เงินฝากเผื่อเรียกพิเศษ 11 เดือน ดอกเบี้ย 1.25% เปิดบัญชีขั้นต่ำ 10,000 บาท ฝากเพิ่มครั้งละไม่ต่ำกว่า 1,000 บาท ซึ่งเงินฝากทั้ง 3 ประเภทนี้ เปิดรับฝากทั้งบุคคลธรรมดาและนิติบุคคลทุกประเภท โดยบุคคลธรรมดาไม่เสียภาษี เงินฝากเผื่อเรียกประชารัฐผู้สูงวัย เปิดรับฝากสำหรับบุคคลธรรมดา อายุตั้งแต่ 60 ปีขึ้นไป อัตราดอกเบี้ย 1.00% ต่อปี ดอกเบี้ยยกเว้นภาษี เงินฝากเผื่อเรียกพิเศษผู้สูงวัย 24 เดือน รับฝากเฉพาะบุคคลธรรมดาอายุตั้งแต่ 60 ปีขึ้นไป เปิดบัญชีขั้นต่ำ 10,000 บาท เปิดได้คนละ 1 บัญชี ฝากสูงสุดรายละไม่เกิน 1 ล้านบาท ระยะเวลารับฝาก 24 เดือน อัตราดอกเบี้ยแบบขั้นบันได (Step Up) เดือนที่ 1-6 = 1.00% ต่อปี เดือนที่ 7-12 = 1.50% ต่อปี เดือนที่ 13-18 = 2.00% ต่อปี และ เดือนที่ 19-24 = 3.00% ต่อปี คิดเป็นอัตราดอกเบี้ยเฉลี่ย 1.875% ต่อปี (เทียบเท่าเงินฝากประจำ 2.206% ต่อปี)
สำหรับสินเชื่อ ขอนำเสนอ สินเชื่อที่อยู่อาศัยสำหรับผู้สูงอายุ (Reverse Mortgage) “เริ่มต้นชีวิตหลังเกษียณอย่างสบายใจ ให้บ้านตอบแทนคุณ” เป็นเงินกู้สำหรับนำไปเป็นค่าใช้จ่ายในการครองชีพ โดยนำที่อยู่อาศัย ได้แก่ บ้านพร้อมที่ดินหรือห้องชุด ที่ตนเองเป็นเจ้าของมาค้ำประกันสินเชื่อ คุณสมบัติผู้กู้มีอายุ 60 ปีขึ้นไป แต่ไม่เกิน 80 ปี วงเงินกู้สูงสุด 10 ล้านบาท กำหนดอัตราดอกเบี้ยพิเศษสุด คือ 2 ปีแรก = 0% ปีที่ 3 เป็นต้นไป = MRR-1.00% หรือเฉลี่ย 3 ปี = 2.00% (อัตราดอกเบี้ย MRR ของธนาคารออมสินปัจจุบันอยู่ที่ 7.00% ต่อปี) นอกจากนี้ยังมี สินเชื่อ GSB SMEs Start-Up No.1 สำหรับผู้ประกอบการที่ต้องการก้าวสู่ธุรกิจรายย่อย เพียงมีไอเดียและนวัตกรรมใหม่ๆ น่าสนใจ วงเงินกู้สูงสุด 10 ล้านบาท ดอกเบี้ย 2.99% สินเชื่อ GSB Street Food สำหรับผู้สนใจอาชีพค้าขายหรือต้องการขยายกิจการ วงเงินกู้สูงสุดรายละไม่เกิน 3 ล้านบาท สินเชื่อบัตรเงินสดประชาชนพร้อมใช้ เพียงมีรายได้ประจำเดือนละ 7,000 บาทขึ้นไป อนุมัติวงเงินสูงสุด 5 เท่า ฟรี! ค่าธรรมเนียมแรกเข้าและรายปี สินเชื่อโครงการธนาคารประชาชน อัตราดอกเบี้ยร้อยละ 1 ต่อเดือน วงเงินกู้สูงสุด 200,000 บาท ได้แก่ สินเชื่อประชาชนสุขใจ สินเชื่อออมสุขใจ สินเชื่อคืนความสุข และ สินเชื่อประชารัฐเพื่อผู้สูงวัย
“นอกเหนือจากบรรยากาศของบูธที่จะจูงใจให้ผู้ร่วมงานได้รับความอบอุ่นแล้ว ยังพร้อมด้วยโปรโมชั่นพิเศษมากมายดังกล่าวที่เป็นจุดเด่นของบูธธนาคารออมสิน อีกทั้งผู้เข้าชมบูธและลูกค้าธนาคารออมสินจะยังได้รับของที่ระลึกที่อยู่ในโปรโมชั่นผลิตภัณฑ์ทางการเงินทุกประเภท ที่ธนาคารฯ ได้จัดเตรียมไว้มากมาย พร้อมกับกิจกรรมที่น่าสนใจและความบันเทิงหลากหลายไว้ให้ลูกค้าและผู้เข้าชมงานได้ร่วมสนุกสนานเพลิดเพลินตลอดทั้งงาน” รองผู้อำนวยการธนาคารออมสิน กล่าวในที่สุด.

ที่มา : http://www.thaigov.go.th/news/contents/details/12879
