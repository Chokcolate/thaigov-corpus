รัฐบาลไทย-ข่าวทำเนียบรัฐบาล-กรมทางหลวงชนบทแจ้งปิดและเบี่ยงการจราจรบนทางหลวงหมายเลข 3035 ระหว่างวันที่ 4 - 20 มิถุนายน 2561 เพื่อติดตั้งคานคอนกรีตรูปกล่องหล่อสำเร็จของทางแยกต่างระดับปทุมธานี

วันพุธที่ 6 มิถุนายน 2561
กรมทางหลวงชนบทแจ้งปิดและเบี่ยงการจราจรบนทางหลวงหมายเลข 3035 ระหว่างวันที่ 4 - 20 มิถุนายน 2561 เพื่อติดตั้งคานคอนกรีตรูปกล่องหล่อสำเร็จของทางแยกต่างระดับปทุมธานี
กรมทางหลวงชนบท (ทช.) กระทรวงคมนาคม ดำเนินโครงการก่อสร้างถนนต่อเชื่อมถนนราชพฤกษ์ - ถนนกาญจนาภิเษก (แนวเหนือ - ใต้) ตอน NS3 จึงมีความจำเป็นต้องปิดและเบี่ยงการจราจรบนทางหลวงหมายเลข 3035
เพื่อติดตั้งคานคอนกรีตรูปกล่องหล่อสำเร็จของทางแยกต่างระดับปทุมธานี บริเวณสามแยกไทยด๊อยซ์ ระหว่างวันที่ 4 - 20 มิถุนายน 2561 โดยมีรายละเอียด ดังนี้
- ปิดการจราจรช่องทางขาออกเมืองปทุมธานี และเบี่ยงการจราจรไปยังฝั่งขาเข้าเมืองปทุมธานี ระหว่างวันที่ 4 - 11 มิถุนายน 2561 ในช่วงเวลา 22.00 - 05.00 น.
- ปิดการจราจรช่องทางขาเข้าเมืองปทุมธานี และเบี่ยงการจราจรไปยังฝั่งขาออกเมืองปทุมธานี ระหว่างวันที่ 12 - 20 มิถุนายน 2561 ในช่วงเวลา 22.00 - 05.00 น.
ทช. ขออภัยในความไม่สะดวก และขอความร่วมมือโปรดหลีกเลี่ยงการใช้เส้นทางผ่านพื้นที่ก่อสร้างในวันและเวลาดังกล่าว รวมทั้งขอความร่วมมือผู้ใช้เส้นทางโปรดสังเกตป้ายเตือน สัญญาณไฟจราจร และปฏิบัติตามเครื่องหมายจราจรอย่างเคร่งครัด สามารถสอบถามรายละเอียดเพิ่มเติมได้ที่ สำนักก่อสร้างสะพาน ทช. โทรศัพท์ 0 2551 5525 ในวันและเวลาราชการ

ที่มา : http://www.thaigov.go.th/news/contents/details/12808
