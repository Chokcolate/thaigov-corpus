รัฐบาลไทย-ข่าวทำเนียบรัฐบาล-ม.ล.ปนัดดาฯ ปาฐกถาพิเศษเรื่อง “ความสำคัญทางการศึกษาต่อเด็กและเยาวชน ในกระบวนการยุติธรรม เน้นการเป็นแบบอย่างที่ดีแก่เด็กและเยาวชน

วันศุกร์ที่ 8 มิถุนายน 2561
ม.ล.ปนัดดาฯ ปาฐกถาพิเศษเรื่อง “ความสำคัญทางการศึกษาต่อเด็กและเยาวชน ในกระบวนการยุติธรรม เน้นการเป็นแบบอย่างที่ดีแก่เด็กและเยาวชน
ม.ล.ปนัดดาฯ ปาฐกถาพิเศษเรื่อง “ความสำคัญทางการศึกษาต่อเด็กและเยาวชนในกระบวนการยุติธรรม เน้นการเป็นแบบอย่างที่ดีแก่เด็กและเยาวชน
เมื่อวันศุกร์ที่ ๘ มิถุนายน ๒๕๖๑ เวลา 09.๑๕ น.
ม.ล.ปนัดดา ดิศกุล ผู้ช่วยรัฐมนตรีประจำนายกรัฐมนตรี ปฏิบัติราชการกระทรวงยุติธรรม
กล่าวปาฐกถาพิเศษ เรื่อง “ความสำคัญทางการศึกษาต่อเด็กและเยาวชนในกระบวนการยุติธรรม”
แก่คณะผู้บริหารกรมพินิจและคุ้มครองเด็กและเยาวชน นักวิชาการ ครูอาจารย์ และผู้เชี่ยวชาญด้านการศึกษา
จากส่วนราชการและหน่วยงานต่างๆ รวมถึงคณะทำงานที่เกี่ยวข้อง ภายใต้โครงการปฏิรูปการศึกษาสำหรับเด็ก
และเยาวชน กรมพินิจและคุ้มครองเด็กและเยาวชน ณ ห้องรับรองกระทรวงยุติธรรม ชั้น 2
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ ถนนแจ้งวัฒนะ กรุงเทพฯ
ม.ล.ปนัดดาฯ กล่าวว่า การศึกษาถือเป็นเรื่องสำคัญอันดับแรกควบคู่ไปกับ
หลักคุณธรรมจริยธรรม ทุกวันนี้ผู้บริหารและบุคลากรสถานพินิจและคุ้มครองเด็กและเยาวชน
ศูนย์ฝึกและอบรมฯ ล้วนเป็นผู้ปิดทองหลังพระตัวจริง คือ หาใช่ทำเพียงโดยหน้าที่
หลายท่านมีจิตวิญญาณของความเสียสละ ทุ่มเท มีความมุ่งมั่น แม้จะมีการตั้งเป้าหมาย
หรือผลสัมฤทธิ์ไว้ค่อนข้างสูง มองในมุมกลับการที่ตั้งไว้สูง ก็เพื่อหวังให้ผลสัมฤทธิ์
มีพัฒนาการที่สูงขึ้นตาม และพัฒนาไปสู่สิ่งที่ดีขึ้นตามลำดับในทุก 3-6-9-12 เดือน
การติดตามประเมินผลถือเป็นแนวทางการปฏิบัติราชการภาคบังคับ ที่ตัวเลขจะอธิบายให้เห็น
ถึงทิศทางการทำงานว่าการพัฒนาคุณภาพเด็กดีขึ้นหรือไม่ มากหรือน้อยเพียงใด และอะไรที่ควรมีการปรับปรุงแก้ไข จำนวนครูทางสาขาสังคมจิตวิทยา กีฬา ศิลปวัฒนธรรม คณิตศาสตร์ ภาษาต่างประเทศ ประการสำคัญ คือ การแก้ไขปัญหาอย่างยั่งยืน การไม่ทำให้เด็กกระทำผิดซ้ำซาก ทำอย่างไรที่จะไม่ให้เด็กที่พ้นจากสถานพินิจฯ ไปแล้วไม่กลับไปถูกครอบงำหรือชี้นำ กระทั่งต้องกลับเข้ามาอีกไม่ว่าจะเป็นสถานพินิจฯ และราชทัณฑ์
ไม่อยากให้มองว่าเป็นเรื่องท้าทาย แต่มองว่าเป็นภาระหน้าที่รับผิดชอบของเราคนไทยทุกคน
ที่จะต้องช่วยกันเสริมช่วยกันสร้างอนาคตของชาติที่เราทุกคนวางใจได้
"ความหวังทุกคนต้องมี ที่ถือเป็นแรงบันดาลใจ สิ้นความหวัง คือ ความล้มเหลวตั้งแต่ต้น
เยาวชนสถานพินิจฯ สะท้อนถึงปัญหาสังคมภายนอกที่เป็นเรื่องจริง เป็นเรื่องของกฎหมาย
เรื่องของระเบียบวินัย เรื่องของต้นแบบ เช่น ปัญหายาเสพติด การทุจริตคดโกง การกล่าวคำเท็จ
แบบอย่างที่ใกล้ตัวที่สุด คือ บิดามารดา ครูอาจารย์ หัวหน้าองค์กร นำพามาซึ่งสังคมคุณธรรม
'หัวไม่ส่าย หางไม่กระดิก' คือ หัวต้องเป็นแบบอย่างที่ดี มีคุณค่า เป็นความหวังร่วมกันของทุกๆ คน

ที่มา : http://www.thaigov.go.th/news/contents/details/12887
