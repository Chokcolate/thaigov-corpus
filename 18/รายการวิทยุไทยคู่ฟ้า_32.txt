รัฐบาลไทย-ข่าวทำเนียบรัฐบาล-จ่ายค่าน้ำ-ค่าไฟ ผ่าน Mobile Application

วันพุธที่ 13 มิถุนายน 2561
จ่ายค่าน้ำ-ค่าไฟ ผ่าน Mobile Application
ประชาชนสามารถชำระค่าน้ำและค่าไฟผ่านทางแอปพลิเคชันบนโทรศัพท์มือถือได้ทุกที่ทุกเวลา
3 มิ.ย. 2561
จ่ายค่าน้ำ-ค่าไฟ ผ่าน Mobile Application
ต่อจากนี้ไป ขอเชิญรับฟังไทยคู่ฟ้า ครับ
รัฐบาลยกระดับการให้บริการประชาชนสู่ยุคเทคโนโลยีดิจิทัล โดยประชาชนสามารถชำระค่าน้ำและค่าไฟผ่านทางแอปพลิเคชันบนโทรศัพท์มือถือได้ทุกที่ทุกเวลา เพียงดาวน์โหลดแอปพลิเคชันของการไฟฟ้านครหลวง การไฟฟ้าส่วนภูมิภาค การประปานครหลวง และการประปาส่วนภูมิภาค ซึ่งผู้ใช้บริการสามารถตรวจสอบค่าไฟและการใช้งานย้อนหลังได้ถึง 6 เดือน มีระบบแจ้งเตือนเมื่อครบกำหนดชำระ แจ้งวันปิดปรับปรุงระบบไฟฟ้าหรือแจ้งไฟฟ้าขัดข้อง และให้ชำระค่าบริการผ่านบัตรเครดิตได้ ส่วนค่าน้ำและการใช้น้ำก็สามารถตรวจสอบและชำระค่าบริการทางระบบอิเล็กทรอนิกส์ได้เช่นกัน ทั้งนี้ รัฐบาลมุ่งหวังให้ประชาชนได้รับบริการที่สะดวกสบายมากยิ่งขึ้น สอดคล้องกับนโยบายไทยแลนด์ 4.0 ของประเทศไทย
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/13005
