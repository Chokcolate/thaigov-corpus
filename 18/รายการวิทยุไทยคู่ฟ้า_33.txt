รัฐบาลไทย-ข่าวทำเนียบรัฐบาล-​รัฐบาลเดินหน้าเพิ่มความสะดวกในการประกอบธุรกิจ

วันพุธที่ 13 มิถุนายน 2561
​รัฐบาลเดินหน้าเพิ่มความสะดวกในการประกอบธุรกิจ
ธนาคารโลกได้ประกาศให้ไทยมีระดับความง่ายในประกอบธุรกิจประจำปี 2561 ดีขึ้น 20 อันดับ
4 มิ.ย. 2561
รัฐบาลเดินหน้าเพิ่มความสะดวกในการประกอบธุรกิจ
ต่อจากนี้ไป ขอเชิญรับฟังไทยคู่ฟ้า ครับ
ธนาคารโลกได้ประกาศให้ไทยมีระดับความง่ายในประกอบธุรกิจประจำปี 2561 ดีขึ้น 20 อันดับ โดยปัจจุบันอยู่ในอันดับที่ 26 จาก 190 ประเทศทั่วโลก โดยในปีนี้รัฐบาลได้พัฒนานวัตกรรมเพิ่มความสะดวกในการประกอบธุรกิจอย่างรอบด้าน เช่น เปิดระบบรับจดทะเบียนธุรกิจออนไลน์ ช่วยลดขั้นตอนจาก 4.5 วัน เหลือเพียง 2 วัน ปรับปรุงกฎหมายบังคับคดี โดยลดขั้นตอนการบังคับคดีจาก 100 วัน เหลือ 75 วัน รวมทั้งเชื่อมโยงข้อมูล 4 ประเภท คือ หนังสือรับรองนิติบุคคล บัญชีรายชื่อผู้ถือหุ้น หนังสือบริคณห์สนธิ และข้อบังคับนิติบุคคล โดยผู้ประกอบการไม่ต้องไปคัดสำเนาที่ส่วนราชการอีกต่อไป ทั้งนี้ การดำเนินงานดังกล่าวถือเป็นส่วนหนึ่งของการปฏิรูปประเทศ เพื่อให้การบริการภาครัฐเป็นที่ยอมรับของประชาชนมากยิ่งขึ้น
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/13006
