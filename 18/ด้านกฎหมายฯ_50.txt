รัฐบาลไทย-ข่าวทำเนียบรัฐบาล-ก.ยุติธรรม หารือการเตรียมเสนอร่างกฎหมายยาเสพติด ๓ ฉบับเพื่อเสนอต่อที่ประชุมสภานิติบัญญัติแห่งชาติ

วันจันทร์ที่ 11 มิถุนายน 2561
ก.ยุติธรรม หารือการเตรียมเสนอร่างกฎหมายยาเสพติด ๓ ฉบับเพื่อเสนอต่อที่ประชุมสภานิติบัญญัติแห่งชาติ
กระทรวงยุติธรรม หารือการเตรียมเสนอร่างกฎหมายยาเสพติด ๓ ฉบับเพื่อเสนอต่อที่ประชุมสภานิติบัญญัติแห่งชาติ
เมื่อวันศุกร์ที่ ๘ มิถุนายน ๒๕๖๑ เวลา ๑๖.๓๐ น. พลอากาศเอก ประจิน จั่นตอง รองนายกรัฐมนตรีและรัฐมนตรีว่าการกระทรวงยุติธรรม เป็นประธานการประชุมเพื่อพิจารณาและเตรียมการนำเสนอร่างพระราชบัญญัติให้ใช้ประมวลกฎหมายยาเสพติด พ.ศ. .... ร่างประมวลกฎหมายยาเสพติด และร่างพระราชบัญญัติวิธีพิจารณาคดียาเสพติด (ฉบับที่ ..) พ.ศ. .... ที่สำนักงานคณะกรรมการกฤษฎีกาตรวจพิจารณาแล้วเพื่อเตรียมนำเสนอต่อที่ประชุมสภานิติบัญญัติแห่งชาติเพื่อพิจารณา โดยมี พลตำรวจโท ต่อศักดิ์ สอาดพรรค คณะทำงานรัฐมนตรีว่าการกระทรวงยุติธรรม พร้อมด้วย ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม นายวิชัย ไชยมงคล รองเลขาธิการ ป.ป.ส. และผู้แทนหน่วยงานที่เกี่ยวข้อง เข้าร่วมฯ ณ ห้องประชุมสำนักงานรัฐมนตรี กระทรวงยุติธรรม ชั้น ๙ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ ถนนแจ้งวัฒนะ กรุงเทพฯ

ที่มา : http://www.thaigov.go.th/news/contents/details/12911
