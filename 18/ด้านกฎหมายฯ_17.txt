รัฐบาลไทย-ข่าวทำเนียบรัฐบาล-“ยุติธรรม” จัดประชุมคณะกรรมการสถาบันอนุญาโตตุลาการ  พิจารณาตัวชี้วัด ตั้งเป้าหมายสู่การเป็นองค์กรมหาชน ๔.๐

วันจันทร์ที่ 21 พฤษภาคม 2561
“ยุติธรรม” จัดประชุมคณะกรรมการสถาบันอนุญาโตตุลาการ  พิจารณาตัวชี้วัด ตั้งเป้าหมายสู่การเป็นองค์กรมหาชน ๔.๐
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะกรรมการสถาบันอนุญาโตตุลาการ ครั้งที่ ๔/๒๕๖๑
ในวันจันทร์ที่ ๒๑ พฤษภาคม ๒๕๖๑ เวลา ๑๔.๓๐ น.
ณ ห้องประชุมกระทรวงยุติธรรม ๑ ชั้น ๙ อาคารราชบุรีดิเรกฤทธิ์
ศูนย์ราชการเฉลิมพระเกียรติฯ กรุงเทพฯ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานการประชุมคณะกรรมการสถาบันอนุญาโตตุลาการ ครั้งที่ ๔/๒๕๖๑
โดยมีคณะกรรมการผู้ทรงคุณวุฒิ รวมทั้งผู้ที่เกี่ยวข้อง เข้าร่วมประชุมฯ
เพื่อพิจารณาตัวชี้วัดของสถาบันอนุญาโตตุลาการ ในหัวข้อการพัฒนานวัตกรรมของสถาบันอนุญาโตตุลาการ และศักยภาพในการดำเนินการขององค์กรมหาชน ตามแผนยุทธศาสตร์ชาติ ๒๐ ปี
ซึ่งสำนักงานคณะกรรมการปฏิรูประบบราชการ (ก.พ.ร.) กำหนดให้
นำตัวชี้วัดสถาบันอนุญาโตตุลาการผ่านความเห็นชอบจากคณะกรรมการ
ทั้งนี้ คณะกรรมการฯ ได้มีมติเห็นชอบในหัวข้อกิจกรรมดังกล่าว
และมอบหมายให้ฝ่ายเลขาฯ พิจารณาข้อเสนอแนะของคณะกรรมการ
ในด้านการพัฒนาฐานข้อมูลลูกค้า ทั้งนี้ เพื่อนำไปสู่การแก้ไขและปรับปรุงศักยภาพ
การดำเนินงานให้มีประสิทธิภาพมากยิ่งขึ้น อันจะนำไปสู่การเป็นองค์กรมหาชน ๔.๐

ที่มา : http://www.thaigov.go.th/news/contents/details/12412
