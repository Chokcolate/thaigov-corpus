รัฐบาลไทย-ข่าวทำเนียบรัฐบาล-ยุติธรรม ปิดเวทีแลกเปลี่ยนประสบการณ์เพื่อหาแนวทางแก้ไขปัญหาในพื้นที่จังหวัด

วันพฤหัสบดีที่ 24 พฤษภาคม 2561
ยุติธรรม ปิดเวทีแลกเปลี่ยนประสบการณ์เพื่อหาแนวทางแก้ไขปัญหาในพื้นที่จังหวัด
กระทรวงยุติธรรม ปิดเวทีแลกเปลี่ยนประสบการณ์เพื่อหาแนวทางแก้ไขปัญหาในพื้นที่จังหวัด
เมื่อวันพฤหัสบดีที่ ๒๔ พฤษภาคม ๒๕๖๑
ณ ห้องจูปิเตอร์ ๔-๕ อาคารอิมแพค ชาเลนเจอร์ เมืองทองธานี
นายวัลลภ นาคบัว ผู้อำนวยการสำนักงานกิจการยุติธรรม
เป็นประธานปิดโครงการอบรมวิเคราะห์และแก้ไขปัญหาในพื้นที่จังหวัด เพื่อขับเคลื่อนการพัฒนาประเทศ
ตามโครงการ "ไทยนิยม ยั่งยืน" โดยโครงการอบรมดังกล่าว จัดขึ้นระหว่างวันที่ ๒๑ - ๒๔ พฤษภาคม ๒๕๖๑
เพื่อแลกเปลี่ยนประสบการณ์ องค์ความรู้ ในการปฏิบัติงานร่วมกัน
ระหว่างเจ้าหน้าที่หน่วยงานราชการกับตัวแทนจากภาคประชาชน
และการพัฒนาศักยภาพในการวิเคราะห์สภาพปัญหา สามารถกำหนดแนวทางแก้ไขปัญหาในพื้นที่จังหวัด
ผู้เข้าร่วมประกอบด้วย ยุติธรรมจังหวัด เจ้าหน้าที่จังหวัดนำร่อง ๑๙ จังหวัด จังหวัดในระบบเดิม ๑๙ จังหวัด
รวมทั้ง ผู้แทนศูนย์ไกล่เกลี่ยของกรมคุ้มครองสิทธิและเสรีภาพ ๕๐ เขตในกรุงเทพมหานคร
ผู้แทนจากศูนย์บริการร่วมกระทรวงยุติธรรม และผู้แทนจากสำนักงานกิจการยุติธรรม
ทั้งนี้ ได้บรรยายพิเศษในหัวข้อ “บทบาท กพยจ. และการขับเคลื่อนนโยบาย ไทยนิยม ยั่งยืน”
ใจความตอนหนึ่งว่า การจัดตั้ง กพยจ. เพื่อให้การดำเนินการตามนโยบายของ กพยช. เป็นไปอย่างมีประสิทธิภาพ
จึงมีการพัฒนาการบริหารงานระดับจังหวัดให้มีรูปแบบการทำงานสอดคล้องและเป็นไปในทิศทางเดียวกัน
โดยรับนโยบายจากทาง กพยช.ไปปฎิบัติในการขับเคลื่อนการอำนวยความยุติธรรมแก่ประชาชน
และการนำเสนอปัญหาระดับจังหวัดเพื่อให้ กพยจ. พิจารณาและแก้ไขปัญหา ซึ่งสำนักงานยุติธรรมจังหวัด
ซึ่งเป็นฝ่ายเลขาฯ กพยจ. ต้องขับเคลื่อน กพยจ. โดยการดำเนินในส่วนต่างๆ โดยเฉพาะอย่างยิ่ง
ในเรื่องของการประเมินวิเคราะห์สถานการณ์ของพื้นที่จากข้อมูลที่มีอยู่ (Monitoring)
ซึ่งจะทำให้ทราบถึงปัญหาที่แท้จริงในพื้นที่
ตลอดจนการกำหนดชุดวิธีการ (menu)ในการแก้ไขปัญหาที่เกิดขึ้น
ซึ่งจะนำไปสู่การเสนอโครงการให้สามารถบรรจุไว้ในแผนจังหวัด

ที่มา : http://www.thaigov.go.th/news/contents/details/12505
