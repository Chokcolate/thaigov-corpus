รัฐบาลไทย-ข่าวทำเนียบรัฐบาล-รมช.ก.อุตฯ ลงพื้นที่ ช่องเม็กเมืองเรืองแสง จ.อุบลราชธานี เยี่ยมชมพร้อมมอบนโยบายแนวทางการขับเคลื่อนเศรษฐกิจฐานราก

วันเสาร์ที่ 26 พฤษภาคม 2561
รมช.ก.อุตฯ ลงพื้นที่ ช่องเม็กเมืองเรืองแสง จ.อุบลราชธานี เยี่ยมชมพร้อมมอบนโยบายแนวทางการขับเคลื่อนเศรษฐกิจฐานราก
รมช.ก.อุตฯ ลงพื้นที่ ช่องเม็กเมืองเรืองแสง จ.อุบลราชธานี เยี่ยมชมพร้อมมอบนโยบายแนวทางการขับเคลื่อนเศรษฐกิจฐานราก
จ.อุบลราชธานี : วันนี้ (26 พฤษภาคม 2561) นายสมชาย หาญหิรัญ  รัฐมนตรีช่วยว่าการกระทรวงอุตสาหกรรม ลงพื้นที่ช่องเม็ก อำเภอสิรินทร จ.อุบลราชธานี มอบนโยบายแนวทางการขับเคลื่อนเศรษฐกิจฐานราก พร้อมเยี่ยมชมกลุ่มสตรีแม่บ้านทอผ้าช่องเม็ก กลุ่มวิสาหกิจชุมชนแปรรูปผลิตภัณฑ์อาหารจากปลา โดยมีนางสาวนิสากร จึงเจริญธรรม รองปลัดกระทรวงอุตสาหกรรม นายเอกภัทร วังสุวรรณ รองเลขาธิการคณะกรรมการอ้อยและน้ำตาลทราย  นายภานุวัฒน์ ตริยางกูรศรี นายจารุพันธุ์ จารโยภาส รองอธิบดีกรมส่งเสริมอุตสาหกรรม นายรังสรร บุญสะอาด อุตสาหกรรมจังหวัดอุบลราชธานี ร่วมลงพื้นที่ โดยมีนายอำเภอสิรินทร ข้าราชการในพื้นที่ให้การต้อนรับ
กลุ่มสตรีแม่บ้านทอผ้าช่องเม็ก มีเอกลักษณ์ด้านการทอผ้าจากภูมิปัญญาของชุมชน เช่น ทอสไบเรืองแสงหรือสไบกลุ่มเครือข่ายถนนสายวัฒนธรรม สไบผลิตจากผ้าฝ้ายย้อมสีธรรมชาติให้มีสีสันต่างๆ เป็นมิตรกับสุขภาพและสิ่งแวดล้อม เอกลักษณ์ของสไบ คือ สีม่วง ซึ่งเป็นสีประจำอำเภอสิรินธร
พร้อมนี้ได้เยี่ยมชมกลุ่มวิสาหกิจชุมชนแปรรูปผลิตภัณฑ์อาหารจากปลา บ้านด่านใหม่ อำเภอโขงเจียม จังหวัดอุบลราชธานี ผลิตส้มปลาอีตู๋ ส้มปลาตอง (ปลากราย) ส้มปลาปึ่ง (ปลาเทโพ) ปลาแดดเดียว ปลาร้า เป็นต้น ซึ่งได้รับเครื่องหมาย อย. GMP โดยจัดจำหน่ายในวิสาหกิจชุมชนเอง ตามงาน OTOP และผลิตให้กลุ่มโรงแรม รีสอร์ท ในจังหวัดอุบลราชธานี

ที่มา : http://www.thaigov.go.th/news/contents/details/12560
