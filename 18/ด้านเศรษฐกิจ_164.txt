รัฐบาลไทย-ข่าวทำเนียบรัฐบาล-​เปิดงานสัมมนา “9 อุปนิสัยพอเพียง สู่ความสำเร็จที่ยั่งยืน”

วันพุธที่ 6 มิถุนายน 2561
​เปิดงานสัมมนา “9 อุปนิสัยพอเพียง สู่ความสำเร็จที่ยั่งยืน”
ปลัดกระทรวงอุตสาหกรรม เป็นประธานเปิดงานสัมมนา “9 อุปนิสัยพอเพียง สู่ความสำเร็จที่ยั่งยืน” ณ โรงแรมวินเซอร์ สวีทส์
วันนี้ (6 มิถุนายน 2561) นายพสุ โลหารชุน ปลัดกระทรวงอุตสาหกรรม เป็นประธานเปิดงานสัมมนา “9 อุปนิสัยพอเพียง สู่ความสำเร็จที่ยั่งยืน” จัดโดยสถาบันเพิ่มผลผลิตแห่งชาติ เพื่อเตรียมความพร้อมในการปรับเปลี่ยนภาคอุตสาหกรรมไทยสู่การเป็นผู้นำในอุตสาหกรรม 4.0 อย่างเข้มแข็งและยั่งยืน ด้วยการเสริมสร้างองค์ความรู้และทักษะที่จำเป็นแก่บุคลากร สำหรับเพิ่มผลิตภาพการผลิตด้วยนวัตกรรมควบคู่การน้อมนำ “หลักปรัชญาของเศรษฐกิจพอเพียง”ของพระบาทสมเด็จพระปรมินทรมหาภูมิพลอดุลยเดช มาปรับใช้ในการดำเนินธุรกิจ โดยมีผู้เข้าร่วมสัมมนาประกอบไปด้วยผู้ประกอบการ จำนวน 80 คน ณ โรงแรมวินเซอร์ สวีทส์

ที่มา : http://www.thaigov.go.th/news/contents/details/12810
