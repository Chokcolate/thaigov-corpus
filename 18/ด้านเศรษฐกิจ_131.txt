รัฐบาลไทย-ข่าวทำเนียบรัฐบาล-ปลัดกระทรวงดิจิทัลฯ นำทีม Smart City ไทยร่วมการประชุม ASEAN SMART CITY GOVERNANCE WORKSHOP ที่สิงคโปร์

วันพฤหัสบดีที่ 31 พฤษภาคม 2561
ปลัดกระทรวงดิจิทัลฯ นำทีม Smart City ไทยร่วมการประชุม ASEAN SMART CITY GOVERNANCE WORKSHOP ที่สิงคโปร์
ปลัดกระทรวงดิจิทัลฯ
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม (ที่ 3 จากขวา) เข้าร่วมการประชุมนานาชาติ “ASEAN SMART CITY GOVERNANCE WORKSHOP” ระหว่างวันที่ 22-25 พฤษภาคม 2561 โดยมีทีม Smart City ประเทศไทย ประกอบด้วยผู้แทนจากสำนักงานนโยบายและแผนการขนส่งและจราจร สำนักงานส่งเสริมเศรษฐกิจดิจิทัล การรถไฟแห่งประเทศไทย และสำนักนโยบายอนุรักษ์พลังงานและพลังงานทดแทน ร่วมคณะ ซึ่งเป็นเวทีการประชุมของประเทศสมาชิกอาเซียนทั้ง 10 ประเทศ โดยมีการนำเสนอการดำเนินการด้าน Smart City ของ 26 เมือง ซึ่งประเทศไทยได้เสนอเมืองภูเก็ตด้าน Smart Sustainable Tourism กรุงเทพมหานครด้าน Smart Mobility และชลบุรีด้าน Smart Energy ทั้งนี้ ในวันที่ 25 พฤษภาคม 2561 วันสุดท้ายของการประชุมฯ ได้เปิดโอกาสให้มีผู้เข้าร่วมประชุมจากภาคเอกชนและองค์กรระหว่างประเทศเพื่อให้สร้างความเชื่อมโยง และแลกเปลี่ยนประสบการณ์ ไปจนถึงการสร้างโอกาสทางธุรกิจและการพัฒนา Smart City ร่วมกันทั้งภายในและภายนอกภูมิภาค ณ โรงแรม Park Royal On the Beach ประเทศสิงคโปร์
**********************

ที่มา : http://www.thaigov.go.th/news/contents/details/12660
