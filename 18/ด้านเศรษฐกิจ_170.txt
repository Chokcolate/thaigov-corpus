รัฐบาลไทย-ข่าวทำเนียบรัฐบาล-​“เบญจมาพร”ประชุมเบญจภาคีกับ จ.อ่างทอง แก้ปัญหากลิ่นโรงงานไทยเรยอน

วันพุธที่ 6 มิถุนายน 2561
​“เบญจมาพร”ประชุมเบญจภาคีกับ จ.อ่างทอง แก้ปัญหากลิ่นโรงงานไทยเรยอน
ผู้ตรวจราชการกระทรวงอุตสาหกรรม ร่วมเป็นประธานการประชุมคณะกรรมการเบญจภาคีเพื่อตรวจสอบการใช้ถ่านหินและปัญหาเกี่ยวกับกลิ่นจากการประกอบกิจการโรงงาน บริษัท ไทยเรยอน จำกัด (มหาชน)  ณ ห้องประชุมวิเศษชัยชาญ ชั้น 2 ศาลากลางจังหวัดอ่างทอง
วันที่ 6 มิถุนายน 2561 นางเบญจมาพร เอกฉัตร์ ผู้ตรวจราชการกระทรวงอุตสาหกรรม และ นายประมวล มุ่งมาตร รองผู้ว่าราชการจังหวัดอ่างทอง ร่วมเป็นประธานการประชุมคณะกรรมการเบญจภาคีเพื่อตรวจสอบการใช้ถ่านหินและปัญหาเกี่ยวกับกลิ่นจากการประกอบกิจการโรงงาน บริษัท ไทยเรยอน จำกัด (มหาชน) ครั้งที่ 2/2561 โดยเชิญผู้เกี่ยวข้อง 5 ฝ่าย ได้แก่ ท้องถิ่น ราชการ โรงงาน ประชาชน(ชมรมรักษ์อ่างทองและผู้ร้องเรียน) รวมทั้งสื่อมวลชนเข้าร่วมกว่า 50 คน ในส่วนของกระทรวงฯ มีนายอำนวย สุวรรณรักษ์ อุตสาหกรรมจังหวัดอ่างทอง ผู้แทนกรมโรงงานอุตสาหกรรม นำโดยนายเศรษฐรัชต์ เลือดสกุล ผู้อำนวยการส่วนที่ 5 กองบริการอนุญาตโรงงาน 1 ร่วมด้วย ณ ห้องประชุมวิเศษชัยชาญ ชั้น 2 ศาลากลางจังหวัดอ่างทอง

ที่มา : http://www.thaigov.go.th/news/contents/details/12821
