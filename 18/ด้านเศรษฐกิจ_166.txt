รัฐบาลไทย-ข่าวทำเนียบรัฐบาล-​การประชุมคณะทำงานจัดทำแผนบริหารความเสี่ยงการทุจริต จากกระบวนงานอนุมัติอนุญาตตามพระราชบัญญัติโรงงาน พ.ศ.2535 และที่แก้ไขเพิ่มเติม ครั้งที่ 3/2561

วันพุธที่ 6 มิถุนายน 2561
​การประชุมคณะทำงานจัดทำแผนบริหารความเสี่ยงการทุจริต จากกระบวนงานอนุมัติอนุญาตตามพระราชบัญญัติโรงงาน พ.ศ.2535 และที่แก้ไขเพิ่มเติม ครั้งที่ 3/2561
หัวหน้าผู้ตรวจราชการกระทรวงอุตสาหกรรม ประธานการประชุมคณะทำงานจัดทำแผนบริหารความเสี่ยงการทุจริต จากกระบวนงานอนุมัติอนุญาตตามพระราชบัญญัติโรงงาน พ.ศ.2535 และที่แก้ไขเพิ่มเติม ครั้งที่ 3/2561 ณ ห้องประชุม อก 3 ชั้น 3 อาคารสำนักงานปลัดกระทรวงอุตสาหกรรม
วันนี้ (6 มิถุนายน 2561) นายสุรพล ชามาตย์ หัวหน้าผู้ตรวจราชการกระทรวงอุตสาหกรรม ประธานการประชุมคณะทำงานจัดทำแผนบริหารความเสี่ยงการทุจริต จากกระบวนงานอนุมัติอนุญาตตามพระราชบัญญัติโรงงาน พ.ศ.2535 และที่แก้ไขเพิ่มเติม ครั้งที่ 3/2561 โดยมีนายชัชพล อินทโฉม หัวหน้ากลุ่มโรงงานสำนักงานอุตสาหกรรมจังหวัดฉะเชิงเทรา นายอนิรุทธ์ โพธิหล้า หัวหน้ากลุ่มโรงงานสำนักงานอุตสาหกรรมจังหวัดปราจีนบุรี นายอภิรักษ์ อ่ำสุริยะ หัวหน้ากลุ่มโรงงานสำนักงานอุตสาหกรรมจังหวัดระยอง นายเชาว์วัฒน์ วีรพันธุ์ หัวหน้ากลุ่มโรงงานสำนักงานอุตสาหกรรมจังหวัดลพบุรี นายวีระ นันทเศรษฐ์ หัวหน้ากลุ่มโรงงานสำนักงานอุตสาหกรรมจังหวัดสิงห์บุรี เป็นคณะทำงาน และมีนางลมัย ทองเรือง รองหัวหน้าศูนย์ปฏิบัติการต่อต้านการทุจริต เป็นคณะทำงานและเลขานุการ ร่วมประชุม ณ ห้องประชุม อก 3 ชั้น 3 อาคารสำนักงานปลัดกระทรวงอุตสาหกรรม
การประชุมในครั้งนี้ ให้การจัดทำรายละเอียดแผนบริหารความเสี่ยงการทุจริตในกระบวนงานของสำนักงานอุตสาหกรรมจังหวัดที่เกี่ยวกับการอนุมัติ อนุญาต ตามพระราชบัญญัติโรงงาน พ.ศ.2535 และที่แก้ไขเพิ่มเติม เพื่อให้ปลัดกระทรวงอุตสาหกรรม พิจารณาให้ความเห็นชอบ และจัดส่งแผนดังกล่าวให้สำนักงานคณะกรรมการป้องกันและปราบปรามทุจริตในภาครัฐ (สำนักงาน ป.ป.ท.) เพื่อพิจารณาดำเนินการในส่วนที่เกี่ยวข้องต่อไป
และยังพิจารณาการจัดทำแผนบริหารความเสี่ยงการทุจริตในกระบวนงานของอุตสาหกรรมจังหวัด : กระบวนงานการขออนุญาตนำสิ่งปฏิกูลหรือวัสดุที่ไม่ใช้แล้วออกนอกบริเวณโรงงาน และการขับเคลื่อนแผนบริหารความเสี่ยงการทุจริต กระบวนงานของสำนักงานอุตสาหกรรมจังหวัดที่เกี่ยวกับการอนุมัติ อนุญาต ตามพระราชบัญญัติโรงงาน พ.ศ.2535 และที่แก้ไขเพิ่มเติม

ที่มา : http://www.thaigov.go.th/news/contents/details/12814
