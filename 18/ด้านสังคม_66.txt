รัฐบาลไทย-ข่าวทำเนียบรัฐบาล-รมว.ดิจิทัลฯ ร่วมงานฉลองครบรอบ 500 ปี การจัดทำสนธิสัญญาฉบับแรกระหว่างไทยกับโปรตุเกส

วันศุกร์ที่ 8 มิถุนายน 2561
รมว.ดิจิทัลฯ ร่วมงานฉลองครบรอบ 500 ปี การจัดทำสนธิสัญญาฉบับแรกระหว่างไทยกับโปรตุเกส
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เข้าร่วมงานฉลองครบรอบ 500 ปี การจัดทำสนธิสัญญาฉบับแรกระหว่างประเทศไทยกับโปรตุเกส ซึ่งจัดขึ้นในงานวันชาติของ สาธารณรัฐโปรตุเกส พร้อมร่วมหารือกับนาย Pedro Siza Vieira รัฐมนตรีประจำสำนักนายกรัฐมนตรี สาธารณรัฐโปรตุเกส โดยได้แลกเปลี่ยนประสบการณ์ในการพัฒนาภาครัฐเข้าสู่ยุคแห่งเทคโนโลยีดิจิทัล (Digital Government) และการพัฒนากลุ่มสตาร์ทอัพ (Startup) ระหว่างกัน ซึ่งฝ่ายโปรตุเกสได้กล่าวชื่นชมการลงทุนโครงสร้างพื้นฐานด้านดิจิทัลของไทย โดยเฉพาะโครงการ “เน็ตประชารัฐ” นับเป็นเครื่องมือสำคัญในการขับเคลื่อนรัฐบาลดิจิทัล ลดความเหลื่อมล้ำของประชาชน รวมทั้งกล่าวสนับสนุนโครงการ Digital Park Thailand ที่ให้ความสำคัญกับนักพัฒนาซอฟต์แวร์ ซึ่งเป็นหนึ่งในอุตสาหกรรมที่เติบโตอย่างรวดเร็วของโปรตุเกส นอกจากนี้ รมว.กระทรวงดิจิทัลฯ ยังได้เชิญชวนให้นักลงทุนโปรตุเกสเข้าเยี่ยมชมพื้นที่เขตส่งเสริมอุตสาหกรรมและนวัตกรรมดิจทัล (EECd) เพื่อร่วมกันพัฒนาความร่วมมือด้านดิจิทัลระหว่างกันต่อไป เมื่อวันที่ 7 มิถุนายน 2561 ณ สถานเอกอัครราชทูตโปรตุเกส ถนนเจริญกรุง เขตบางรัก กรุงเทพฯ
***********************

ที่มา : http://www.thaigov.go.th/news/contents/details/12864
