รัฐบาลไทย-ข่าวทำเนียบรัฐบาล-ปลัดฯ แรงงาน ชี้แรงงานต้องทำงานที่มีคุณค่า สอดคล้อง EU - ILO ชี้การจัดการแรงงานในไทยคืบหน้าโปร่งใส - มีประสิทธิภาพ

วันศุกร์ที่ 18 พฤษภาคม 2561
ปลัดฯ แรงงาน ชี้แรงงานต้องทำงานที่มีคุณค่า สอดคล้อง EU - ILO ชี้การจัดการแรงงานในไทยคืบหน้าโปร่งใส - มีประสิทธิภาพ
คณะผู้แทนประเทศไทย นำโดยนายจรินทร์ จักกะพาก ปลัดกระทรวงแรงงาน นายอนัตชัย อุทัยพัฒนาชีพ อธิบดีกรมสวัสดิการและคุ้มครองแรงงาน เข้าร่วมการประชุมระดับเทคนิคกับคณะผู้แทนจากกระทรวงการจ้างงานกิจการสังคม และการหลอมรวมทางสังคม
คณะกรรมาธิการยุโรป
วันที่ 16 พ.ค. 2561 คณะผู้แทนประเทศไทย นำโดยนายจรินทร์ จักกะพาก ปลัดกระทรวงแรงงาน
นายอนัตชัย อุทัยพัฒนาชีพ อธิบดีกรมสวัสดิการและคุ้มครองแรงงาน เข้าร่วมการประชุมระดับเทคนิคกับ
คณะผู้แทนจากกระทรวงการจ้างงานกิจการสังคม และการหลอมรวมทางสังคม คณะกรรมาธิการยุโรป
ณ ห้องประชุมของสหภาพยุโรป กรุงบรัสเซลส์ ราชอาณาจักรเบลเยี่ยม
ในการนี้ได้มีการพูดคุยแลกเปลี่ยนเรียนรู้ในด้านเทคนิคระหว่างกัน ทั้งในประเด็นการแก้ไขปัญหาแรงงานประมง การใช้แรงงานบังคับ และการโยกย้ายถิ่นฐานของแรงงาน เพื่อให้การบริหารจัดการแรงงานนั้นเป็นไปอย่างมีประสิทธิภาพ ภายใต้กฎหมาย และเป็นการทำงานที่มีคุณค่าในห่วงโซ่อุปทานโลก ซึ่งการดำเนินการด้านการบริหารจัดการแรงงานทั้งแรงงานไทยและแรงงานต่างด้าวของประเทศไทยมีความคืบหน้าเป็นอย่างมาก โดยเน้นย้ำการบริหารจัดการที่โปร่งใส มีประสิทธิภาพ และเป็นที่ยอมรับในระดับสากล
--------------------------------------------------
กองเผยแพร่และประชาสัมพันธ์/17 พฤษภาคม 2561

ที่มา : http://www.thaigov.go.th/news/contents/details/12316
