รัฐบาลไทย-ข่าวทำเนียบรัฐบาล-​รมช.ก.อุตฯ นำคณะผู้บริหารลงพื้นที่อุบลราชธานี เยี่ยมชมฟาร์มเกษตรอินทรีย์ ที่มีระบบการจัดการในรูปแบบสมาร์ทฟาร์ม

วันศุกร์ที่ 25 พฤษภาคม 2561
​รมช.ก.อุตฯ นำคณะผู้บริหารลงพื้นที่อุบลราชธานี เยี่ยมชมฟาร์มเกษตรอินทรีย์ ที่มีระบบการจัดการในรูปแบบสมาร์ทฟาร์ม
รัฐมนตรีช่วยว่าการกระทรวงอุตสาหกรรม เยี่ยมชมบริษัท เป็นตาฮักออร์แกนิค ฟาร์ม จำกัด อำเภอสว่างวีระวงศ์ จังหวัดอุบลราชธานี
วันนี้ (25 พฤษภาคม 2561) นายสมชาย หาญหิรัญ รัฐมนตรีช่วยว่าการกระทรวงอุตสาหกรรม เยี่ยมชมบริษัท เป็นตาฮักออร์แกนิค ฟาร์ม จำกัด อำเภอสว่างวีระวงศ์ จังหวัดอุบลราชธานี โดยมีนายจารุพันธุ์ จารโยภาส รองอธิบดีกรมส่งเสริมอุตสาหกรรม นายเอกภัทร  วังสุวรรณ รองเลขาธิการคณะกรรมการอ้อยและน้ำตาลทราย นายรังสรร บุญสะอาด อุตสาหกรรมจังหวัดอุบลราชธานี ร่วมลงพื้นที่
บริษัท เป็นตาฮักออร์แกนิค ฟาร์ม จำกัด เป็นฟาร์มที่ผลิตผักอินทรีย์และแปรรูปพืชผลทางการเกษตร โดยใช้ระบบปลูกและจำหน่ายผักออร์แกนิค เน้นการทำการผลิตเกษตรอินทรีย์ บริหารจัดการด้วยระบบกึ่งอัจริยะ (Smart Farm) เป็นศูนย์จำหน่ายสินค้าทางการเกษตรและสินค้าชุมชน และศูนย์เรียนรู้การทำเกษตรอินทรีย์แบบครบวงจร ซึ่งมีเป้าหมายในการยกระดับคุณภาพ มาตรฐาน และความคุ้มค่า โดยการจัดการอย่างมีประสิทธิภาพ

ที่มา : http://www.thaigov.go.th/news/contents/details/12535
