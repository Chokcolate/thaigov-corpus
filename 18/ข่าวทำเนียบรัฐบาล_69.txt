รัฐบาลไทย-ข่าวทำเนียบรัฐบาล-นายกฯ ให้กำลังใจน้องเมย์ รัชนก และนักตบลูกขนไก่ไทย หลังพ่ายคู่แข่งขันจากญี่ปุ่น ชี้ทำเต็มที่แล้วแม้ไม่ชนะแต่เป็นที่หนึ่งในหัวใจคนไทย ย้ำสู้ต่อไปเพื่ออนาคต

วันเสาร์ที่ 26 พฤษภาคม 2561
นายกฯ ให้กำลังใจน้องเมย์ รัชนก และนักตบลูกขนไก่ไทย หลังพ่ายคู่แข่งขันจากญี่ปุ่น ชี้ทำเต็มที่แล้วแม้ไม่ชนะแต่เป็นที่หนึ่งในหัวใจคนไทย ย้ำสู้ต่อไปเพื่ออนาคต
นายกฯ ให้กำลังใจน้องเมย์ รัชนก และนักตบลูกขนไก่ไทย หลังพ่ายคู่แข่งขันจากญี่ปุ่น ชี้ทำเต็มที่แล้วแม้ไม่ชนะแต่เป็นที่หนึ่งในหัวใจคนไทย ย้ำสู้ต่อไปเพื่ออนาคต
วันที่ 26 พ.ค.61 พลเอก ประยุทธ์ จันทร์โอชา นายกรัฐมนตรี ให้กำลังใจน้องเมย์ รัชนก อินทนนท์ นักกีฬาแบดมินตันหญิงทีมชาติไทย หลังพ่ายให้แก่อากาเนะ ยามากูชิ นักกีฬาจากญี่ปุ่น ในการแข่งขันแบดมินตัน โททัล บีดับบลิวเอฟ โทมัส-อูเบอร์คัพ ไฟนอล 2018 ประเภททีมหญิง “อูเบอร์คัพ” รอบชิงชนะเลิศ
“นายกฯ ได้ติดตามการแข่งขันของน้องเมย์และชื่นชมว่า ได้ทำหน้าที่อย่างเต็มที่ดีที่สุดแล้ว แม้จะไม่สามารถเอาชนะได้ แต่ก็เชื่อว่าคนไทยทุกคนคอยตามลุ้นและเชียร์ พร้อมทั้งยกให้น้องเมย์และนักกีฬาทุกคนเป็นที่หนึ่งในหัวใจอย่างแน่นอน นอกจากนี้ ยังถือเป็นครั้งแรกในประวัติศาสตร์ของการแข่งขันรายการนี้ที่นักกีฬาไทยสามารถเข้าถึงรอบชิงชนะเลิศได้อีกด้วย”
นายกรัฐมนตรียังได้ฝากให้กำลังใจน้องเมย์และนักกีฬาทีมชาติไทยทุกคนที่เข้าร่วมการแข่งขันในรายการนี้ และรายการต่อ ๆ ไป โดยขอให้เก็บเกี่ยวประสบการณ์และสู้ต่อไปอย่างสุดความสามารถ เพื่อคว้าชัยชนะให้กับประเทศไทยและคนไทยทุกคน
----------------------------

ที่มา : http://www.thaigov.go.th/news/contents/details/12561
