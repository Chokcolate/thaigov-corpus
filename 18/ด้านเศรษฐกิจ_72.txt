รัฐบาลไทย-ข่าวทำเนียบรัฐบาล-รองปลัดกระทรวงดิจิทัลฯ ร่วมเสวนาในการประชุม BPF2018 หัวข้อ “ยุทธศาสตร์เพื่อประเทศไทยเป็นศูนย์แลกเปลี่ยนข้อมูลในภูมิภาค”

วันพุธที่ 23 พฤษภาคม 2561
รองปลัดกระทรวงดิจิทัลฯ ร่วมเสวนาในการประชุม BPF2018 หัวข้อ “ยุทธศาสตร์เพื่อประเทศไทยเป็นศูนย์แลกเปลี่ยนข้อมูลในภูมิภาค”
รองปลัดกระทรวงดิจิทัลฯ
นางอาทิตยา สุธาธรรม รองปลัดกระทรวงดิจิทัลเพื่อเศรษฐกิจและสังคม (ดีอี) เป็นวิทยากรร่วมเสวนาให้ความรู้ความเข้าใจแลกเปลี่ยนการดำเนินกิจการด้านการให้บริการที่เกี่ยวข้องกับอินเทอร์เน็ต ในหัวข้อ “ยุทธศาสตร์เพื่อประเทศไทยเป็นศูนย์แลกเปลี่ยนข้อมูลในภูมิภาค (Strategy for Thailand to become regional IX hub)” ในการประชุม “BKNIX Peering Forum 2018 (BPF2018)” โดยมูลนิธิศูนย์สารสนเทศเครือข่ายไทย จัดขึ้น เพื่อเป็นเวทีแลกเปลี่ยนข้อมูล ความรู้ความเข้าใจ และประสบการณ์ในการดำเนินการเชื่อมต่อแบบ Peering ทั้งภายในประเทศและต่างประเทศ รวมถึงลักษณะการให้บริการ และการขยายการให้บริการของศูนย์การแลกเปลี่ยนข้อมูล (IXP) ในภูมิภาคต่างๆ อีกทั้งยังเป็นเวทีให้ผู้บริการอินเทอร์เน็ต (ISP) ผู้ให้บริการข้อมูล (CDN) ผู้ให้บริการสถานที่ตั้งศูนย์ข้อมูล (IDC) ผู้ให้บริการสายสื่อสัญญาณ (Carrier) และหน่วยงานที่เข้าร่วมงาน ทั้งในและต่างประเทศแลกเปลี่ยนข้อมูล เพื่อสร้างโอกาสในการพัฒนาธุรกิจการให้บริการอินเทอร์เน็ตของประเทศไทยและในภูมิภาค โดยมี BKNIX เป็นศูนย์กลางการแลกเปลี่ยนข้อมูล เมื่อวันที่ 23 พฤษภาคม 2561 ณ โรงแรมฮิลตัน สุขุมวิท เขตคลองเตย กรุงเทพฯ
*************************

ที่มา : http://www.thaigov.go.th/news/contents/details/12464
