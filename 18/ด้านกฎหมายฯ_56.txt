รัฐบาลไทย-ข่าวทำเนียบรัฐบาล-ม.ล.ปนัดดาฯ ตรวจเยี่ยมพร้อมให้กำลังใจแก่เด็ก เยาวชน และบุคลากร พร้อมทั้งปฏิบัติหน้าที่ครูพิเศษ  ณ สถานพินิจฯ จ.สุราษฎร์ธานี

วันพุธที่ 13 มิถุนายน 2561
ม.ล.ปนัดดาฯ ตรวจเยี่ยมพร้อมให้กำลังใจแก่เด็ก เยาวชน และบุคลากร พร้อมทั้งปฏิบัติหน้าที่ครูพิเศษ  ณ สถานพินิจฯ จ.สุราษฎร์ธานี
ม.ล.ปนัดดาฯ ตรวจเยี่ยมพร้อมให้กำลังใจแก่เด็ก เยาวชน และบุคลากร พร้อมทั้งปฏิบัติหน้าที่ครูพิเศษ ณ สถานพินิจฯ จ.สุราษฎร์ธานี
เมื่อวันอังคารที่ ๑๒ มิถุนายน ๒๕๖๑ เวลา ๐๙.๓๐ น.
ม.ล.ปนัดดา ดิศกุล ผู้ช่วยรัฐมนตรีประจำนายกรัฐมนตรี ปฏิบัติราชการกระทรวงยุติธรรม
ตรวจเยี่ยม ประชุม และพบปะกับผู้บริหาร ข้าราชการ ครูอาจารย์ นักสังคมสงเคราะห์ ฝ่ายปกครอง
รวมทั้งปฏิบัติหน้าที่ครูพิเศษ วิชา 'สังคมศึกษา : การเป็นคนไทยที่ดีตามรอยพระยุคลบาท'
แก่เยาวชนของสถานพินิจและคุ้มครองเด็กและเยาวชนจังหวัดสุราษฎร์ธานี
ณ สถานพินิจและคุ้มครองเด็กและเยาวชนจังหวัดสุราษฎร์ธานี อ.เมือง จ.สุราษฎร์ธานี
ม.ล.ปนัดดาฯ กล่าวว่า "การกระทำของบุคคลถือเป็นหัวใจของการดำรงชีวิต การครองตนให้เป็นคนดี
ของประเทศ การถือกำเนิดเป็นเพียงส่วนหนึ่ง การอบรมสั่งสอนก็เป็นอีกส่วนหนึ่ง สำคัญที่สุดคือผลลัพธ์
จากการนำคำอบรมสั่งสอนไปสู่การกระทำ ดีหรือไม่ดีเริ่มต้นจากตัวเราเองทั้งสิ้น ที่จะต้องควบคุมความคิดอันมีความสุขุมรอบคอบให้สอดคล้องกับเหตุการณ์อีกทั้งวิจารณญาณอันเหมาะสม เช่น การคิดอย่างมีสติ
มีความรอบคอบ แม้อาจช้าไปบ้างก่อนพูดหรือก่อนทำ ย่อมจะก่อให้เกิดความผิดพลาดได้ยาก ต่างจาก
การคิดเร็ว พูดเร็ว และกระทำในสิ่งที่อาจจะขาดความรอบคอบถี่ถ้วน สิ่งนี้ที่ลูกหลานเยาวชนต้องช่วยกันเสริมสร้างอุปนิสัยใจคอ มีอัธยาศัยไมตรีต่อกัน ไม่ประสงค์ร้ายต่อกัน ให้กลับกลายเป็นเรื่องธรรมชาติ
ทางการปฏิบัติ สังคมจะมีความปลอดภัยและน่าอยู่ขึ้นเป็นอันมาก"

ที่มา : http://www.thaigov.go.th/news/contents/details/12984
