รัฐบาลไทย-ข่าวทำเนียบรัฐบาล-กระทรวงยุติธรรม ประชุมพิจารณาค่าตอบแทนผู้เสียหายฯ ในคดีอาญา ครั้งที่ ๕

วันพฤหัสบดีที่ 31 พฤษภาคม 2561
กระทรวงยุติธรรม ประชุมพิจารณาค่าตอบแทนผู้เสียหายฯ ในคดีอาญา ครั้งที่ ๕
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะกรรมการพิจารณาค่าตอบแทนผู้เสียหาย และค่าทดแทนและค่าใช้จ่ายแก่จำเลยในคดีอาญา ครั้งที่ ๕/๒๕๖๑
ในวันพฤหัสบดีที่ ๓๑ พฤษภาคม ๒๕๖๑ เวลา ๐๙.๓๐ น.
ณ ห้องประชุมกระทรวงยุติธรรม ๒ ชั้น ๘ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานการประชุมคณะกรรมการพิจารณาค่าตอบแทนผู้เสียหาย และค่าทดแทนและค่าใช้จ่าย
แก่จำเลยในคดีอาญา ครั้งที่ ๕/๒๕๖๑ โดยมีนางสาวปิติกาญจน์ สิทธิเดช อธิบดีกรมคุ้มครองสิทธิและเสรีภาพ
ผู้แทนกรมพระธรรมนูญ ผู้แทนกรมคุ้มครองสิทธิและเสรีภาพ ผู้ทรงคุณวุฒิด้านการแพทย์ ผู้แทนกรมการปกครอง ผู้ทรงคุณวุฒิด้านสังคมสงเคราะห์ ผู้แทนสำนักงานอัยการสูงสุด และเจ้าหน้าที่ที่เกี่ยวข้อง เข้าร่วมฯ
เพื่อพิจารณาอุทธรณ์คำวินิจฉัยของคณะอนุกรรมการฯ กรณีผู้เสียหาย ๔๑ เรื่อง กรณีจำเลย ๗๖ เรื่อง
กรณีผู้เสียหายร้องทุกข์ขอความเป็นธรรม ๑ เรื่อง และกรณีจ่ายค่าตอบแทนเพิ่มเติมแก่ผู้เสียหาย ๑ เรื่อง
ทั้งนี้ ตั้งแต่ช่วงเดือนตุลาคม ๒๕๖๐ – เมษายน ๒๕๖๑ มีผู้ยื่นคำขอรับความช่วยเหลือ จำนวน ๗,๔๖๙ เรื่อง
โดยคดีที่มีผู้ยื่นคำขอมากที่สุด คือ คดีเกี่ยวกับยาเสพติด รองลงมาคือ คดีชีวิตและคดีเกี่ยวกับทรัพย์สิน ตามลำดับ
ซึ่งดำเนินการแล้วเสร็จ จำนวน ๓,๙๕๓ เรื่อง อยู่ระหว่างดำเนินการ ๓,๕๑๖ เรื่อง
เฉพาะเดือนเมษายน ๒๕๖๑ มีการช่วยเหลือทางการเงินแก่ผู้เสียหายและจำเลยในคดีอาญา
แก่ผู้ยื่นคำขอไปแล้ว ๗๘๙ เรื่อง รวมเป็นมูลค่ากว่า ๓๙ ล้านบาท

ที่มา : http://www.thaigov.go.th/news/contents/details/12682
