รัฐบาลไทย-ข่าวทำเนียบรัฐบาล-แนวทาง booking หลักสูตรอบรมครู สพฐ.

วันจันทร์ที่ 28 พฤษภาคม 2561
แนวทาง booking หลักสูตรอบรมครู สพฐ.
สำนักงานคณะกรรมการการศึกษาขั้นพื้นฐาน (สพฐ.) ชี้แจงแนวทางการดำเนินงานของผู้บริหารโรงเรียนและข้าราชการครู เกี่ยวกับระบบ Booking ก่อนการ Shopping เข้าอบรมหลักสูตรการพัฒนาข้าราชการครู สพฐ. ปีงบประมาณ 2561
สำนักงานคณะกรรมการการศึกษาขั้นพื้นฐาน (สพฐ.) ชี้แจงแนวทางการดำเนินงานของผู้บริหารโรงเรียนและข้าราชการครู เกี่ยวกับระบบ Booking ก่อนการ Shopping เข้าอบรมหลักสูตรการพัฒนาข้าราชการครู สพฐ. ปีงบประมาณ 2561 ตั้งแต่วันที่ 28 พ.ค. - 3 มิ.ย.61 โดยให้ครูเข้าระบบ training.obec.go.th เพื่อตรวจสอบสถานะหลักสูตรและค่าใช้จ่ายไปราชการ ส่วน ผอ.โรงเรียน อนุมัติให้ไปราชการเพื่อเข้ารับการอบรม
ข้อมูลเพื่อชี้แจง ระบบ booking
1. ระบบ Booking เป็นการสำรวจความต้องการของครู ก่อนเริ่มการ Shopping หลักสูตร เพื่อลดค่าใช้จ่ายในการเดินทาง และช่วยให้หน่วยพัฒนาทราบความต้องการของครู
2. ข้อมูลการ Booking ที่ผ่านมา ได้ช่วยให้เกิดการประสานงานกันระหว่างเขตพื้นที่ และหน่วยพัฒนา (ในกรณีที่จำนวนครูเพียงพอต่อการเปิดรุ่น) ทำให้สามารถจัดรุ่นหลักสูตรที่เหมาะสมกับพื้นที่กว่า 40,000 รายการ ข้อมูลเหล่านี้จะกลายเป็นการ "ลงทะเบียนหลักสูตรล่วงหน้า" โดยอัตโนมัติ และเงินคูปองครูจะถูกหักตามค่าลงทะเบียนที่หน่วยพัฒนาแจ้งไว้
3. ในกรณีที่หน่วยพัฒนาไม่สามารถประสานงานกับเขตได้ หรือไม่สามารถเปิดรุ่นได้ในบางเขต อาจจะเนื่องจากมีความต้องการไม่เพียงพอ รายการ Booking สำหรับหลักสูตรเหล่านั้นจะถูกยกเลิก เพื่อคืนเงินคูปองครูให้ และเปิดโอกาสให้ครูไป Shopping หลักสูตรอื่นหรือหลักสูตรเดิมที่จัดนอกเขตพื้นที่ได้ เป็นการคืนอำนาจให้ครูตามแนวนโยบาย
4. อาจมีหลักสูตรหลายหลักสูตร ที่หน่วยพัฒนาตัดสินใจไม่เปิดรุ่น หลังจากเห็นความต้องการของครู ซึ่งหลักสูตรจะหายไปจากระบบ
5. การรองรับระบบได้ประสานงานกับ DGA (เดิมคือ สรอ. EGA) เพื่อทำการปรับขนาดของเครื่องเซิร์ฟเวอร์ให้รองรับการ shopping ในวันที่ 28 พ.ค. และได้ดำเนินการนำเข้ารุ่นหลักสูตรที่ทางสถาบันคุรุพัฒนาส่งข้อมูลมา เป็นจำนวน 2,455 รุ่น และทำการลงทะเบียนหลักสูตรล่วงหน้าจากข้อมูล Booking เป็นจำนวน 45,258 รายการ เพื่อเตรียมความพร้อมให้ครูเข้าระบบได้อย่างมีประสิทธิภาพ
6. ระบบ training.obec.go.th เปิดให้ข้าราชการครูทำการตรวจสอบสถานะและเลือกหลักสูตรได้ ในวันที่ 28 พ.ค.61 ตั้งแต่เวลา 09.00 น. - 3 มิ.ย.61
6.1 ผอ.โรงเรียน เข้าระบบเพื่อทำการอนุมัติการให้ข้าราชการครูเข้ารับการอบรม ตั้งแต่วันที่ 28 พ.ค.-3 มิ.ย.61 ผ่านเว็บไซต์ http://training.obec.go.th/admin
6.2 ข้าราชการครู เข้าเว็บไซต์ http://training.obec.go.th เพื่อ
- ตรวจสอบสถานะว่าตนเองอบรมรุ่นใด วันที่และสถานที่ใด
- กรณี Booking แล้วไม่ได้รุ่นอบรมหรืองบประมาณเหลือ สามารถเลือกหลักสูตร(Shopping) ได้
- ทำเรื่องขออนุมัติไปราชการพร้อมส่งเอกสารยืมเงิน (ระบุค่าพาหนะเดินทาง)
ขอบคุณ,
นางเกศทิพย์ ศุภวานิช
ผู้อำนวยการสำนักพัฒนาครูและบุคลากรการศึกษาขั้นพื้นฐาน (สพค.) สพฐ.
28 พ.ค.61 เวลา 9.30 น.
Written by บัลลังก์ โรหิตเสถียร
Editor บัลลังก์ โรหิตเสถียร
ขอบคุณข้อมูล ผอ.สพค.

ที่มา : http://www.thaigov.go.th/news/contents/details/12589
