รัฐบาลไทย-ข่าวทำเนียบรัฐบาล-เตือนประชาชน ระวังมิจฉาชีพ ชวน ปลูกอินทผาลัม

วันจันทร์ที่ 28 พฤษภาคม 2561
เตือนประชาชน ระวังมิจฉาชีพ ชวน ปลูกอินทผาลัม
รัฐบาลแจ้งเตือนประชาชนทั่วประเทศไม่ให้หลงเชื่อกลุ่มบุคคลที่แอบอ้างชักชวนให้สมัครปลูกอินทผาลัมและจำหน่ายเมล็ดพันธุ์ให้ปลูก พร้อมกับเสนอผลประโยชน์ว่าจะรับซื้อผลผลิตคืนในราคาสูง
อาทิตย์ที่ 27 พ.ค.61
เตือนประชาชน ระวังมิจฉาชีพ ชวนปลูกอินทผาลัม
ต่อจากนี้ไป ขอเชิญรับฟังไทยคู่ฟ้า ครับ
รัฐบาลแจ้งเตือนประชาชนทั่วประเทศไม่ให้หลงเชื่อกลุ่มบุคคลที่แอบอ้างชักชวนให้สมัครปลูกอินทผาลัมและจำหน่ายเมล็ดพันธุ์ให้ปลูก พร้อมกับเสนอผลประโยชน์ว่าจะรับซื้อผลผลิตคืนในราคาสูง แต่จะต้องเสียเงินค่าสมัคร 100 – 500 บาทต่อราย พร้อมแสดงเอกสารสำคัญ ได้แก่ สำเนาบัตรประจำตัวประชาชน สำเนาทะเบียนบ้าน และสำเนาสมุดบัญชีเงินฝาก ซึ่งเอกสารเหล่านี้อาจถูกมิจฉาชีพนำไปปลอมแปลงหรือแอบอ้างเพื่อทำธุรกรรมทางการเงินหรือหลอกลวงผู้อื่นต่อไป ประชาชนจึงต้องระมัดระวังไม่ตกเป็นเหยื่อของกลุ่มบุคคลกลุ่มนี้ ทั้งนี้ หากผู้ใดพบเห็นการกระทำในลักษณะดังกล่าว สามารถแจ้งเบาะแสได้ที่ที่ว่าการอำเภอทุกแห่ง หรือโทร.สายด่วน ศูนย์ดำรงธรรม 1567
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/12583
