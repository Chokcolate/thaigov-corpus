รัฐบาลไทย-ข่าวทำเนียบรัฐบาล-รมว.ดิจิทัลฯ ร่วมประชุมหารือ และเป็นสักขีพยานการลงนามปฏิญญาความร่วมมือการผลักดันการจัดตั้งสภาดิจิทัลเพื่อเศรษฐกิจและสังคมแห่งประเทศไทย

วันอังคารที่ 5 มิถุนายน 2561
รมว.ดิจิทัลฯ ร่วมประชุมหารือ และเป็นสักขีพยานการลงนามปฏิญญาความร่วมมือการผลักดันการจัดตั้งสภาดิจิทัลเพื่อเศรษฐกิจและสังคมแห่งประเทศไทย
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เข้าร่วมการประชุมหารือ และเป็นสักขีพยานการลงนามปฏิญญาความร่วมมือการผลักดันการจัดตั้งสภาดิจิทัลเพื่อเศรษฐกิจและสังคมแห่งประเทศไทย โดยสมาคมสมาพันธ์เทคโนโลยีสารสนเทศและการสื่อสารแห่งประเทศไทย (สทส.) จัดขึ้น ซึ่งสมาชิกของสมาคมฯ ได้ให้ความร่วมมือในการสนับสนุนและผลักดันการจัดตั้งสภาดิจิทัลเพื่อเศรษฐกิจและสังคมแห่งประเทศไทย ต่อกระทรวงดิจิทัลฯ และหน่วยงานอื่นที่เกี่ยวข้อง เพื่อนำไปสู่การเป็นศูนย์กลางหลักของอุตสาหกรรมการประกอบธุรกิจดิจิทัล ซึ่งให้เกิดความสอดคล้องต่อ Common Goals ของสมาคมฯ ในการสนับสนุนประเทศไทยให้บรรลุเป้าหมายด้านการเปลี่ยนแปลงประเทศด้วยเทคโนโลยีดิจิทัล (Digital Transformation) ตามแผนพัฒนาเศรษฐกิจและสังคมแห่งชาติ รวมถึงแผนพัฒนาดิจิทัลเพื่อเศรษฐกิจและสังคม ตลอดจนการส่งเสริมการวางโครงสร้าง Ecosystem ของประเทศไทยให้พร้อมกับการพัฒนาในยุคของการแข่งขันด้านดิจิทัล เมื่อวันที่ 4 มิถุนายน 2561 ณ ห้องประชุม   ชั้น 31 อาคารเอไอเอ แคปปิตอลเซ็นเตอร์ ถนนรัชดาภิเษก เขตดินแดง กรุงเทพฯ
*********************

ที่มา : http://www.thaigov.go.th/news/contents/details/12759
