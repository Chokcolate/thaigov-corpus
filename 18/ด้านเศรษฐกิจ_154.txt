รัฐบาลไทย-ข่าวทำเนียบรัฐบาล-ออมสิน เปิดตัวหนังโฆษณาชุดใหม่ “ออมสินดูแลคุณมากกว่าใคร”

วันอังคารที่ 5 มิถุนายน 2561
ออมสิน เปิดตัวหนังโฆษณาชุดใหม่ “ออมสินดูแลคุณมากกว่าใคร”
ธนาคารออมสิน ตอกย้ำการเป็น The Best & Biggest Local Bank in Thailand เปิดตัวหนังโฆษณาชุดใหม่ “ออมสินดูแลคุณมากกว่าใคร” ด้วยหลัก 3 ออม “ออมเศรษฐกิจ ออมสังคม ออมสิ่งแวดล้อม” ขอดูแลผู้ใช้บริการให้ดีและให้มีความเป็นอยู่ที่ดีขึ้น
นายชาติชาย พยุหนาวีชัย ผู้อำนวยการธนาคารออมสิน เปิดเผยว่า ตามที่ธนาคารได้กำหนดทิศทางการดำเนินงานในปี 2561 โดยมุ่งเป้าหมายเป็น The Best & Biggest Local Bank in Thailand “ธนาคารที่ดีที่สุดและยิ่งใหญ่ที่สุด” โดยมุ่งเน้น 5 กลุ่มหลัก ได้แก่ 1.กลุ่มเด็กและเยาวชน  2.กลุ่มผู้สูงวัย 3.กลุ่มผู้ลงทะเบียนสวัสดิการแห่งรัฐ 4.กลุ่มฐานราก 5.กลุ่ม SMEs / SMEs Start up ซึ่งลูกค้าทุกกลุ่มที่ไว้วางใจใช้บริการธนาคารออมสินมีทั้งเงินฝากน้อยๆ ถึงเงินฝากหลายร้อยล้านบาท หรือเงินกู้น้อยๆ ถึงเงินกู้หลายร้อยล้านบาท
ทั้งนี้ ในปีนี้ธนาคารออมสินมีอายุ 105 ปี โดยตลอดระยะเวลาที่ผ่านมายังคงบทบาทหน้าที่ในการเป็นสถาบันการเงินเพื่อการออมของประเทศอย่างมั่นคง เช่นเดียวกันกับความมุ่งมั่นในการเดินหน้าสู่การเป็น “มากกว่าการธนาคาร ธนาคารเพื่อสังคม” ที่สร้างสรรค์พัฒนาสังคมในทุกด้าน เพื่อสร้างความสุขที่ยั่งยืนให้แก่คนไทย ด้วยความหมายของการเป็นมากกกว่าการธนาคารธนาคารเพื่อสังคม ธนาคารออมสินจึงได้นำเรื่องราวต่างๆ มาร้อยเรียง สื่อสารผ่านภาพยนตร์โฆษณาภาพลักษณ์ธนาคารฯ มาอย่างต่อเนื่อง โดยเมื่อปีที่ผ่านมาได้ใช้กลยุทธ์การตลาดเชิงรุก Emotional Marketing มุ่งเน้นการเข้าถึงความต้องการของลูกค้าประชาชน สื่อสารด้วยอารมณ์ ความรู้สึก ความซาบซึ้งใจระหว่างลูกค้าประชาชน กับธนาคารออมสิน และเพื่อเป็นการสร้าง Brand Royalty ต่อธนาคารออมสินอย่างต่อเนื่อง
“ในปี 2561 นี้ จึงกำหนดกลยุทธ์ “ออมสินสร้างความสุขด้วย Music Strategy” และกำหนด Theme ของภาพยนตร์โฆษณาภายใต้แนวคิด “ออมเศรษฐกิจออมสังคม ออมสิ่งแวดล้อม” พร้อมจัดทำภาพยนตร์โฆษณาชุด “ออมสินดูแลคุณมากกว่าใคร” โดยมีทีมครีเอทีฟจาก JSL Global Media มาสร้างสรรค์ผลงาน และได้นักร้องเสียงคุณภาพ “ไอซ์ ศรัณยู” มาขับร้องเพลง “ขอให้ฉันได้ดูแลคุณ” เพลงประกอบภาพยนตร์โฆษณาซึ่งมีเนื้อหาสุดแสนจะอบอุ่น เพื่อสื่อสารเรื่องราวความอบอุ่นความรักความผูกพันระหว่างธนาคารออมสินและลูกค้าในทุกช่วงวัย แต่งเนื้อร้องโดยคุณเจตมนต์ มละโยธา ดนตรีโดยคุณชัยบวร ศรีลูกหว้า นำเสนอผ่านสื่อต่างๆ อย่างทั่วถึง นอกจากภาพยนตร์โฆษณาแล้ว ธนาคารฯ ยังได้จัดคอนเสิร์ต “GSB Wow Concert” ซึ่งเป็นคอนเสิร์ตจากศิลปินที่เป็นที่ชื่นชอบของคนทุกช่วงวัย อาทิ ปาล์มมี่  เจนนิเฟอร์ คิ้ม  เป้ก ผลิตโชค  คริสติน่า อากิล่าร์  แสตมป์ เป็นต้น เพื่อมอบประสบการณ์สุดพิเศษให้ลูกค้าธนาคารออมสินได้ชมตลอดทั้งปีอีกด้วย” นายชาติชาย กล่าวในที่สุด.
ร่วมสัมผัสเรื่องราวความประทับใจ ซาบซึ้ง และอบอุ่นกับภาพยนต์โฆษณาชุด "ออมสินดูแลคุณมากกว่าใคร" ซึ่งจัดทำภายใต้หลัก 3 ออม "ออมเศรษฐกิจ ออมสังคม ออมสิ่งแวดล้อม" ที่ถ่ายทอดผ่านบทเพลง "ขอให้ฉันได้ดูแลคุณ" ขับร้องโดยนักร้องคุณภาพคุณไอซ์ ศรัณยู เชิญรับชมไปพร้อมๆกันนะคะ
http://bit.ly/GSBsong

ที่มา : http://www.thaigov.go.th/news/contents/details/12771
