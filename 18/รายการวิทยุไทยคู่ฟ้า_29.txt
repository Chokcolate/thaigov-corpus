รัฐบาลไทย-ข่าวทำเนียบรัฐบาล-พ.ร.บ. ป่าชุมชน เพื่อคนรักษ์ป่า

วันพุธที่ 13 มิถุนายน 2561
พ.ร.บ. ป่าชุมชน เพื่อคนรักษ์ป่า
รัฐบาลอนุมัติร่าง พ.ร.บ.ป่าชุมชน เพื่อให้ชุมชนสามารถปกป้องดูแลและใช้ประโยชน์จากป่าได้มากขึ้น
พฤหัสบดีที่ 31 พ.ค.61
พ.ร.บ. ป่าชุมชน เพื่อคนรักษ์ป่า
ต่อจากนี้ไป ขอเชิญรับฟังไทยคู่ฟ้า ครับ
รัฐบาลอนุมัติร่าง พ.ร.บ.ป่าชุมชน เพื่อให้ชุมชนสามารถปกป้องดูแลและใช้ประโยชน์จากป่าได้มากขึ้น โดยให้ประชาชนที่มีชุมชนอยู่อาศัยใกล้พื้นที่ป่ารวมตัวกัน 50 คนขึ้นไป เพื่อยื่นขอจัดตั้งเป็นป่าชุมชน จัดสรรพื้นที่ออกเป็น 2 ส่วน คือ ส่วนอนุรักษ์ ร้อยละ 60 และส่วนใช้ประโยชน์ ร้อยละ 40 จากนั้นเมื่อดูแลผืนป่าได้อุดมสมบูรณ์ดีแล้ว คนในชุมชนสามารถใช้ประโยชน์จากทรัพยากรป่าไม้ได้ เช่น เก็บเห็ด พืชผักผลไม้ สมุนไพร  เพื่อบริโภคหรือนำไปพัฒนาเป็นผลิตภัณฑ์ชุมชน จัดพื้นที่ให้เป็นแหล่งท่องเที่ยวเชิงนิเวศน์ หรือจัดโซนพื้นที่สำหรับปลูกไม้เศรษฐกิจ ช่วยสร้างรายได้ให้แก่ชุมชนอย่างยั่งยืน และรักษาความสมดุลระหว่างการอนุรักษ์และการใช้ประโยชน์ เพื่อให้คนอยู่ร่วมกับป่าได้อย่างเป็นสุขและยั่งยืน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/13001
