รัฐบาลไทย-ข่าวทำเนียบรัฐบาล-รองนายกรัฐมนตรี ตรวจราชการในกำกับที่จังหวัดอุทัยธานี ก่อนการประชุม ครม.สัญจร

วันอาทิตย์ที่ 10 มิถุนายน 2561
รองนายกรัฐมนตรี ตรวจราชการในกำกับที่จังหวัดอุทัยธานี ก่อนการประชุม ครม.สัญจร
รองนายกรัฐมนตรี ตรวจราชการในกำกับที่จังหวัดอุทัยธานี ก่อนการประชุม ครม.สัญจร
​ตามที่นายกรัฐมนตรีกำหนดประชุมคณะรัฐมนตรีอย่างเป็นทางการนอกสถานที่ ณ จังหวัดนครสวรรค์ ในวันที่ 12 มิถุนายน 2561
พลอากาศเอก ประจิน  จั่นตอง รองนายกรัฐมนตรีและรัฐมนตรีว่าการกระทรวงยุติธรรม กำหนดลงพื้นที่เพื่อตรวจราชการหน่วยงานในกำกับด้านยุติธรรม ด้านวิจัย ด้านการศึกษา และด้านดิจิทัล ในพื้นที่จังหวัดอุทัยธานี ในวันที่ 11 มิถุนายน 2561 เพื่อเป็นการเตรียมข้อมูลสำหรับการเข้าประชุมคณะรัฐมนตรีอย่างเป็นทางการนอกสถานที่ ณ มหาวิทยาลัยราชภัฏนครสวรรค์ จังหวัดนครสวรรค์ ในวันที่ 12 มิถุนายน 2561 ต่อไป ทั้งนี้พื้นที่ในการลงตรวจราชการของพลอากาศเอก ประจิน  จั่นตอง รองนายกรัฐมนตรีและรัฐมนตรีว่าการกระทรวงยุติธรรม พร้อมด้วยคณะ ได้แก่
​
เวลา 09.30 น. เป็นประธานในพิธีเปิดโครงการยุติธรรมสู่บ้านนำบริการรัฐสู่ประชาชน ครั้งที่ 8/2561 และเยี่ยมชมนิทรรศการของหน่วยงานในสังกัดกระทรวงยุติธรรมและหน่วยงานภาคี พร้อมพบปะประชาชนเพื่อรับฟังปัญหาความเดือดร้อนเรื่องหนี้นอกระบบและเรื่องอื่น ๆ ณ ที่ว่าการอำเภอบ้านไร่ จังหวัดอุทัยธานี
​
เวลา 11.40 น. เดินทางไปยังตำบลทุ่งโพ อำเภอหนองฉาง จังหวัดอุทัยธานี เพื่อตรวจเยี่ยมวิสาหกิจชุมชนผู้ผลิตข้าวอินทรีย์ และขับเคลื่อนงานวิจัยมุ่งเป้ากลุ่ม “ข้าว” สู่การใช้ประโยชน์
​
เวลา 13.50 น. เดินทางไปยังเรือนจำจังหวัดอุทัยธานี อำเภอเมือง จังหวัดอุทัยธานี เพื่อตรวจเยี่ยมการจัดการเรียนการสอนอาชีวศึกษาสำหรับผู้ต้องขังในเรือนจำ
​
เวลา 16.00 น. เดินทางไปตรวจเยี่ยมจุดเน็ตประชารัฐที่หมู่ ๗ บ้านเขาพระแวง ตำบลเนินแจง อำเภอเมือง จังหวัดอุทัยธานี ตามโครงการเน็ตประชารัฐ
​
จากนั้นรองนายกรัฐมนตรีและรัฐมนตรีว่าการกระทรวงยุติธรรมจะได้เดินทางต่อไปยังจังหวัดนครสวรรค์ เพื่อเตรียมเข้าร่วมการประชุมคณะรัฐมนตรีอย่างเป็นทางการนอกสถานที่ในวันรุ่งขึ้นต่อไป
.........................................................
กลุ่มประชาสัมพันธ์และเผยแพร่ สำนักโฆษก
ข้อมูลโดย พลอากาศเอก มณฑล  สัชฌุกร
โฆษกประจำรองนายกรัฐมนตรี (พลอากาศเอก ประจิน  จั่นตอง)

ที่มา : http://www.thaigov.go.th/news/contents/details/12898
