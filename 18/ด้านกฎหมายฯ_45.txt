รัฐบาลไทย-ข่าวทำเนียบรัฐบาล-ยธ. หารือแนวทางการจัดงาน Thailand Social Expo ๒๐๑๘

วันพฤหัสบดีที่ 7 มิถุนายน 2561
ยธ. หารือแนวทางการจัดงาน Thailand Social Expo ๒๐๑๘
นายนิมิต ทัพวนานต์ ผู้ช่วยปลัดกระทรวงยุติธรรม  เป็นประธานการประชุมหารือเพื่อเตรียมการในส่วนของกระทรวงยุติธรรมที่จะเข้าร่วมการจัดงาน Thailand Social Expo ๒๐๑๘
ในวันพุธที่ ๖ มิถุนายน ๒๕๖๑ เวลา ๑๔.๐๐ น.
ณ ห้องประชุมกระทรวงยุติธรรม ๒ ชั้น ๘ อาคารราชบุรีดิเรกฤทธิ์
ศูนย์ราชการเฉลิมพระเกียรติฯ แจ้งวัฒนะ กรุงเทพฯ
นายนิมิต ทัพวนานต์ ผู้ช่วยปลัดกระทรวงยุติธรรม
เป็นประธานการประชุมหารือเพื่อเตรียมการในส่วนของกระทรวงยุติธรรม
ที่จะเข้าร่วมการจัดงาน Thailand Social Expo ๒๐๑๘
ซึ่งจัดขึ้นเพื่อแสดงศักยภาพด้านสังคม นวัตกรรม เทคโนโลยี
และการประชุมวิชาการด้านสังคมของไทยและอาเซียน
ภายใต้ธีม “Moving towards brighter future with stronger people”
โดยมีกระทรวงพัฒนาสังคมและความมั่นคงของมนุษย์เป็นเจ้าภาพการจัดงาน
ซึ่งกำหนดจัดขึ้นในระหว่างวันที่ ๓ - ๕ สิงหาคม ๒๕๖๑ ณ Hall ๕ - ๗  อิมแพ็ค เมืองทองธานี
ทั้งนี้ ที่ประชุมได้รับทราบแนวทางการจัดงาน ๔ รูปแบบ ประกอบด้วย
๑. การประชุมวิชาการ ๒. การแสดงผลงานนวัตกรรมด้านสังคมของภาครัฐและภาคเอกชน
๓. ผลิตภัณฑ์ด้านสังคมของภาครัฐและภาคเอกชน และ ๔.การแสดงศักยภาพและความสามารถ
ซึ่งที่ประชุมได้มอบหมายให้หน่วยงานในสังกัดกระทรวงยุติธรรมนำเสนอแนวทางและรูปแบบ
การจัดกิจกรรมให้สอดคล้องกับกรอบแนวคิดและรายละเอียดการจัดงาน
ที่สะท้อนให้เห็นถึงการดำเนินงานการอำนวยความยุติธรรม เพื่อลดความเหลื่อมล้ำในสังคม
และสร้างโอกาสการเข้าถึงงานบริการของรัฐแก่ประชาชน

ที่มา : http://www.thaigov.go.th/news/contents/details/12838
