รัฐบาลไทย-ข่าวทำเนียบรัฐบาล-รองปลัดกระทรวงดิจิทัลฯ ลงพื้นที่ดูความเรียบร้อย “เน็ตประชารัฐ - ร้านค้าดิจิทัลชุมชน” ที่ จ.อุทัยธานี และ จ.นครสวรรค์

วันอังคารที่ 5 มิถุนายน 2561
รองปลัดกระทรวงดิจิทัลฯ ลงพื้นที่ดูความเรียบร้อย “เน็ตประชารัฐ - ร้านค้าดิจิทัลชุมชน” ที่ จ.อุทัยธานี และ จ.นครสวรรค์
รองปลัดกระทรวงดิจิทัลฯ
นาวาอากาศเอก สมศักดิ์ ขาวสุวรรณ์ รองปลัดกระทรวงดิจิทัลเพื่อเศรษฐกิจและสังคม (ดีอี) ลงพื้นที่อำเภอเมือง จังหวัดอุทัยธานี และหมู่ที่ 7 ตำบลหนองกรด อำเภอบรรพตพิสัย จังหวัดนครสวรรค์ เมื่อวันที่ 2-3 มิถุนายน 2561 เพื่อดูแลความเรียบร้อยของพื้นที่จุดให้บริการโครงการ “เน็ตประชารัฐ” และจุดติดตั้งโครงการ “ร้านค้าดิจิทัลชุมชน” เพื่อเป็นการเตรียมความพร้อมก่อนการลงพื้นที่ตรวจราชการ และประชุมคณะรัฐมนตรี นอกสถานที่อย่างเป็นทางการ (ครม.สัญจร) ของ พล.อ.อ.ประจิน จั่นตอง รองนายกรัฐมนตรี และ ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม ระหว่างวันที่ 11-12 มิถุนายน 2561 ในพื้นที่กลุ่มจังหวัดภาคเหนือตอนล่าง คือ จังหวัดนครสวรรค์ จังหวัดอุทัยธานี จังหวัดกำแพงเพชร และจังหวัดเพชรบูรณ์
*********************

ที่มา : http://www.thaigov.go.th/news/contents/details/12761
