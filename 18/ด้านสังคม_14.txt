รัฐบาลไทย-ข่าวทำเนียบรัฐบาล-ปลัดกระทรวงดิจิทัลฯ ปาฐกถาพิเศษในงานเปิดสำนักงานใหม่ “FACEBOOK THAILAND”

วันศุกร์ที่ 18 พฤษภาคม 2561
ปลัดกระทรวงดิจิทัลฯ ปาฐกถาพิเศษในงานเปิดสำนักงานใหม่ “FACEBOOK THAILAND”
ปลัดกระทรวงดิจิทัลฯ
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม (ดีอี) กล่าวปาฐกถาพิเศษเรื่อง “ยุทธศาสตร์และโครงการสำคัญในการขับเคลื่อนประเทศไทยไปสู่เศรษฐกิจและสังคมดิจิทัล” ในงานเปิดสำนักงานใหม่ของเฟซบุ๊กประจำประเทศไทย (FACEBOOK THAILAND) โดยมีเป้าหมายเพื่อส่งเสริมการขับเคลื่อนเศรษฐกิจดิจิทัลของประเทศไทย ซึ่งผู้ใช้เฟซบุ๊ก ถือเป็นพลังสำคัญในการสร้างสังคมออนไลน์ที่ดีและทำให้เศรษฐกิจเติบโตขึ้น ทั้งนี้ ภายในงานมีผู้แทนจากหน่วยงานภาครัฐ ภาคเอกชน ภาคธุรกิจ ภาคประชาสังคม และองค์กรอิสระ เข้าร่วมแลกเปลี่ยนความคิดเห็นเกี่ยวกับการใช้เฟซบุ๊กอย่างไรให้เกิดประโยชน์สูงสุดต่อสังคมไทย หลังจากนั้น ปลัดกระทรวงดิจิทัลฯ ได้หารือกับทีมผู้บริหารเฟซบุ๊กเกี่ยวกับความร่วมมือระหว่างกระทรวงดิจิทัลฯ กับเฟซบุ๊ก ในด้านต่างๆ อาทิ ด้านการพัฒนาทรัพยากรมนุษย์ การยกระดับทักษะความเข้าใจและใช้เทคโนโลยีดิจิทัล (Digital Literacy) ความมั่นคงปลอดภัยทางไซเบอร์ (cyber security) และการส่งเสริม SMEs เป็นต้น เมื่อวันที่ 17 พฤษภาคม 2561 ณ อาคารเกษรทาวเวอร์ ถนนเพลินจิต เขตปทุมวัน กรุงเทพฯ
*********************

ที่มา : http://www.thaigov.go.th/news/contents/details/12363
