รัฐบาลไทย-ข่าวทำเนียบรัฐบาล-กระทรวงยุติธรรม จัดเวทีแลกเปลี่ยนประสบการณ์เพื่อหาแนวทางแก้ไขปัญหาในพื้นที่จังหวัด

วันจันทร์ที่ 21 พฤษภาคม 2561
กระทรวงยุติธรรม จัดเวทีแลกเปลี่ยนประสบการณ์เพื่อหาแนวทางแก้ไขปัญหาในพื้นที่จังหวัด
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานเปิดโครงการอบรมวิเคราะห์และแก้ไขปัญหาในพื้นที่จังหวัด เพื่อขับเคลื่อนการพัฒนาประเทศตามโครงการ "ไทยนิยม ยั่งยืน"
ในวันจันทร์ที่ ๒๑ พฤษภาคม ๒๕๖๑ เวลา ๐๙.๐๐ น.
ณ ห้องจูปิเตอร์ ๔ - ๕ อาคารอิมแพค ชาเลนเจอร์ เมืองทองธานี
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานเปิดโครงการอบรมวิเคราะห์และแก้ไขปัญหาในพื้นที่จังหวัด
เพื่อขับเคลื่อนการพัฒนาประเทศตามโครงการ "ไทยนิยม ยั่งยืน"
เพื่อแลกเปลี่ยนประสบการณ์ องค์ความรู้ ในการปฏิบัติงานร่วมกันระหว่างเจ้าหน้าที่
หน่วยงานราชการ กับตัวแทนจากภาคประชาชน และการพัฒนาศักยภาพ
ในการวิเคราะห์สภาพปัญหา สามารถกำหนดแนวทางแก้ไขปัญหาในพื้นที่จังหวัด
รวมทั้งเพื่อรับทราบเกี่ยวกับกลไกการขับเคลื่อนการทำงานโครงการไทยนิยม ยั่งยืน
ของกระทรวงยุติธรรม ซึ่งจัดขึ้นโดย ส่วนนโยบายและยุทธศาสตร์ยุติธรรมชุมชน
และยุติธรรมจังหวัด สำนักงานกิจการยุติธรรม กระทรวงยุติธรรม
การจัดโครงการครั้งนี้มีผู้เข้าร่วมประกอบด้วย ยุติธรรมจังหวัด
เจ้าหน้าที่จังหวัดนำร่อง ๑๙ จังหวัด จังหวัดในระบบเดิม ๑๙ จังหวัด
รวมทั้ง ผู้แทนศูนย์ไกล่เกลี่ยของกรมคุ้มครองสิทธิและเสรีภาพ ๕๐ เขตในกรุงเทพมหานคร
ผู้แทนจากศูนย์บริการร่วมกระทรวงยุติธรรม และผู้แทนจากสำนักงานกิจการยุติธรรม
ทั้งนี้ ปลัดกระทรวงยุติธรรม ได้บรรยายพิเศษในหัวข้อ กลไกการขับเคลื่อนนโยบาย
"ไทยนิยม ยั่งยืน" ของกระทรวงยุติธรรม ใจความตอนหนึ่งว่า
กระทรวงยุติธรรม มุ่งเน้นให้ประชาชนรู้สิทธิรู้หน้าที่และรู้กฎหมาย
เพื่อลดการเกิดปัญหาประชาชนตกเป็นเหยื่อในกรณีต่างๆ
ทั้งนี้ ในแต่ละพื้นที่มีปัญหาแตกต่างกัน สำนักงานยุติธรรมจังหวัดแต่ละจังหวัด
จึงต้องร่วมมือกับศูนย์ยุติธรรมชุมชนอย่างเข้มแข็ง
เพื่อเข้าไปช่วยเหลือ แก้ปัญหาให้ประชาชนเชิงรุก และให้ความรู้ด้านกฎหมายแก่ประชาชน
โดยให้สอดคล้องกับการดำเนินชีวิตและสภาพปัญหาในพื้นที่นั้นๆ
พร้อมทั้ง พัฒนาระบบงานการช่วยเหลือประชาชนด้านงานยุติธรรมให้เข้าถึงได้ง่าย
สะดวกและรวดเร็วมากยิ่งขึ้น โดยเร็วๆนี้ กระทรวงยุติธรรม
จะให้บริการสายด่วนยุติธรรม ๑๑๑๑ กด ๗๗ ตลอด ๒๔ ชั่วโมง

ที่มา : http://www.thaigov.go.th/news/contents/details/12410
