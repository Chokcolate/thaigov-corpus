รัฐบาลไทย-ข่าวทำเนียบรัฐบาล-ม.ล.ปนัดดาฯ ตรวจเยี่ยมพร้อมให้กำลังใจแก่เด็ก เยาวชน และบุคลากร  พร้อมทั้งปฏิบัติหน้าที่ครูพิเศษ ณ ศูนย์ฝึกและอบรมเด็กและเยาวชน เขต ๑๑ จังหวัดลพบุรี

วันพุธที่ 16 พฤษภาคม 2561
ม.ล.ปนัดดาฯ ตรวจเยี่ยมพร้อมให้กำลังใจแก่เด็ก เยาวชน และบุคลากร  พร้อมทั้งปฏิบัติหน้าที่ครูพิเศษ ณ ศูนย์ฝึกและอบรมเด็กและเยาวชน เขต ๑๑ จังหวัดลพบุรี
ม.ล.ปนัดดาฯ ตรวจเยี่ยมพร้อมให้กำลังใจแก่เด็ก เยาวชน และบุคลากร พร้อมทั้งปฏิบัติหน้าที่ครูพิเศษ ณ ศูนย์ฝึกและอบรมเด็กและเยาวชน เขต ๑๑ จังหวัดลพบุรี
เมื่อวันอังคารที่ ๑๕ พฤษภาคม ๒๕๖๑ เวลา ๑๓.๐๐ น.
ม.ล.ปนัดดา ดิศกุล ผู้ช่วยรัฐมนตรีประจำนายกรัฐมนตรี ปฏิบัติราชการกระทรวงยุติธรรม
ตรวจเยี่ยมและพบปะกับผู้บริหาร ครูอาจารย์ นักสังคมสงเคราะห์ ฝ่ายปกครอง
พร้อมทั้งปฏิบัติหน้าที่ครูพิเศษ วิชา “สังคมศึกษา : กำเนิดไทย” แก่เยาวชน
ของศูนย์ฝึกและอบรมเด็กและเยาวชน เขต ๑๑ จังหวัดลพบุรี
ณ ศูนย์ฝึกและอบรมเด็กและเยาวชน เขต ๑๑ จังหวัดลพบุรี อ.พัฒนานิคม จ.ลพบุรี
ม.ล.ปนัดดาฯ กล่าวตอนหนึ่งในการบรรยายว่า "ลูกหลานเยาวชนเป็นความหวังของคนไทยทุกคน
ไม่เพียงเฉพาะครอบครัวตนเอง แต่เป็นเรื่องของส่วนรวมที่เป็นภาพใหญ่ เพราะเราไม่ได้อยู่ตัวคนเดียว
การทำความดีย่อมส่งเสริมให้ตัวชี้วัดของสังคมดีขึ้นตาม ส่วนความผิดความบกพร่องความทุจริต
ที่ทำให้ผลลัพธ์ออกมาในทางตรงกันข้าม หนักเบาเป็นอีกปัจจัยหนึ่ง ปัจจุบันในต่างประเทศทำตัวชี้วัด
และติดตามประเมินผลกันที่เด็กในบริบทของอนาคตตามหลักการบริหารกิจการบ้านเมืองที่ดี
ที่เรียกว่าเป็นความหวังของบ้านเมือง เขามองว่าเด็กคือความซื่อตรง ความบริสุทธิ์ คนไทยเรียกว่าผ้าขาว
แต่ที่สกปรกเลอะเทอะก็ด้วยสังคมภายนอกไม่นำพา และการขาดแบบอย่างของผู้ใหญ่ที่เหมาะสม
หรือ “Role Model” สังคมที่เผชิญต่อปัญหานานัปการและไม่สามารถแก้ไขได้ เพราะขาดสิ่งที่เรียกว่า
แม่แบบและแรงบันดาลใจ หลายฝ่ายจึงขบคิดกันว่า ทำอย่างไรที่จะทำให้สังคมเรียบง่าย หรือที่เรียกว่า
“A Simple Life” ไม่ทุจริต ไม่หลงลืมตัว ไม่อีโก้ที่มันไม่โก้เลยทั้งในภาษาไทยและภาษาต่างประเทศ
โดยทุกอย่างช่วยกันขับเคลื่อนบนพื้นฐานของความประหยัด ไม่ฟุ่มเฟือย ไม่ออกนอกลู่นอกทาง
คนไทยสอนเรื่องความเจียมเนื้อเจียมตัว คือ การไม่คิดใหญ่ ทำใหญ่ หากแต่มีความรอบคอบ ประหยัด
รู้จักการยับยั้งชั่งใจ ไม่ผลีผลาม ทุกอย่างจะเกิดพัฒนาการที่ดีขึ้นโดยตัวของมันเอง"

ที่มา : http://www.thaigov.go.th/news/contents/details/12256
