รัฐบาลไทย-ข่าวทำเนียบรัฐบาล-ก.อุตสาหกรรม ลงพื้นที่เยี่ยมชมโรงงานช่างหนูเมืองพิจิตร พร้อมมอบเงินกองทุนพัฒนาเอสเอ็มอีตามแนวประชารัฐ

วันจันทร์ที่ 11 มิถุนายน 2561
ก.อุตสาหกรรม ลงพื้นที่เยี่ยมชมโรงงานช่างหนูเมืองพิจิตร พร้อมมอบเงินกองทุนพัฒนาเอสเอ็มอีตามแนวประชารัฐ
ก.อุตสาหกรรม ลงพื้นที่เยี่ยมชมโรงงานช่างหนูเมืองพิจิตร พร้อมมอบเงินกองทุนพัฒนาเอสเอ็มอีตามแนวประชารัฐ
ก.อุตสาหกรรม ลงพื้นที่เยี่ยมชมโรงงานช่างหนูเมืองพิจิตร พร้อมมอบเงินกองทุนพัฒนาเอสเอ็มอีตามแนวประชารัฐ
วันนี้ (10 มิถุนายน 2561) นายสมชาย หาญหิรัญ รัฐมนตรีช่วยว่าการกระทรวงอุตสาหกรรม พร้อมด้วย นางสาวนิสากร จึงเจริญธรรม รองปลัดกระทรวงอุตสาหกรรม นายสุรพล ชามาตย์ หัวหน้าผู้ตรวจราชการกระทรวงอุตสาหกรรม นายจุลพงษ์ ทวีศรี ผู้ตรวจราชการกระทรวงอุตสาหกรรม และคณะผู้บริหารกระทรวงอุตสาหกรรม ลงพื้นที่ตรวจเยี่ยมบริษัท ออเกอะ ไทย จำกัด (โรงงานช่างหนูเมืองพิจิตร) ผู้ผลิตเครื่องสูบน้ำบาดาล พร้อมมอบเงินกองทุนพัฒนาเอสเอ็มอี ตามแนวประชารัฐ เพื่อต่อยอดในการพัฒนาผลิตรถจักรยานไฟฟ้า จำนวน 5 ล้านบาท โดยมีนายอุดม รีเรียง ประธานกรรมการ โรงงานช่างหนูเมืองพิจิตร ให้การต้อนรับ ณ ตำบลท่าฬ่อ อำเภอเมือง จังหวัดพิจิตร
บริษัท ออเกอะ ไทย ประกอบกิจการดัดแปลงจักรยานหรือจักรยานยนต์ ประกอบรถปั้นจั่น เช้นรถเจาะและตอกเสาเข็ม ผลิตและประกอบ ดัดแปลง ซ่อมแซมเครื่องสูบน้ำ โดยบริษัทได้เริ่มดำเนินการเปิดร้านซ่อมอุปกรณ์ไฟฟ้าอิเล็คทรอนิคส์ และคิดริเริ่มรถตอกเสาเข็มไฮดรอลิครายแรกของประเทศไทย ต่อมาประเทศไทยเริ่มมี พ.ร.บ.ก่อสร้างเกี่ยวกับสิ่งแวดล้อมจึงได้พัฒนารถเจาะเสาเข็มควบคู่กับรถตอกเสาเข็มภายใต้แบรนด์ HNU และได้รับการจดสิทธิบัตรเป็นของคนไทย และพัฒนาปรับปรุงแบรนด์ HNU ให้มีประสิทธิมากยิ่งขึ้น ทั้งนี้ ผลิตภัณฑ์ ปั้มสูบน้ำบาดาลยินดีเทอร์ไบร์ โรงงานช่างหนูเมืองพิจิตร ยังได้รับรางวัลเป็นผลิตภัณฑ์ยอดเยี่ยมของประเทศไทย Premium Products of Thailand ประจำปี 2558 และได้เข้ารับอบรมการบริหารการผลิตและจัดทำระบบ ISO 9001-9002 ของศูนย์ส่งเสริมอุตสาหกรรมภาคที่ 3 โดยกรมส่งเสริมอุตสาหกรรมอีกด้วย

ที่มา : http://www.thaigov.go.th/news/contents/details/12936
