รัฐบาลไทย-ข่าวทำเนียบรัฐบาล-"ราชทัณฑ์" เปิดบ้านสร้างงาน ติดตามผลการฝึกทักษะอาชีพผู้ต้องขัง ส่งเสริมการคืนคนดีสู่สังคม

วันอังคารที่ 22 พฤษภาคม 2561
"ราชทัณฑ์" เปิดบ้านสร้างงาน ติดตามผลการฝึกทักษะอาชีพผู้ต้องขัง ส่งเสริมการคืนคนดีสู่สังคม
นายธวัชชัย ไทยเขียว รองปลัดกระทรวงยุติธรรม เป็นประธานเปิดโครงการติดตามผลการศึกษาทักษะการทำงานและพบผู้ประกอบการ ประจำปี พ.ศ.๒๕๖๑ ภายใต้กิจกรรม "เปิดบ้านสร้างงาน สานพลังประชารัฐ"
ในวันอังคารที่ ๒๒ พฤษภาคม ๒๕๖๑ เวลา ๐๙.๓๐ น.
ณ ห้องประชุมกรมราชทัณฑ์ ชั้น ๒ กรมราชทัณฑ์ อำเภอเมือง จังหวัดนนทบุรี
นายธวัชชัย ไทยเขียว รองปลัดกระทรวงยุติธรรม
เป็นประธานเปิดโครงการติดตามผลการศึกษาทักษะการทำงานและพบผู้ประกอบการ
ประจำปี พ.ศ.๒๕๖๑ ภายใต้กิจกรรม "เปิดบ้านสร้างงาน สานพลังประชารัฐ"
เพื่อพบปะผู้ประกอบการที่มีความพร้อมในการส่งเสริมภาวการณ์ทำงานของผู้ต้องขัง
เพื่อเตรียมความพร้อมในการกลับเข้าสู่สังคมภายหลังพ้นโทษโดยไม่หวนกลับมา
กระทำผิดซ้ำ และเพื่อแสดงศักยภาพของผู้ต้องขัง ตลอดจนความพร้อมในการทำงาน
ของเรือนจำและทัณฑสถานต่างๆ  จำนวน ๑๔๓ แห่ง ทั่วประเทศ โดยมี
พันตำรวจเอก ณรัชต์ เศวตนันทน์ อธิบดีกรมราชทัณฑ์ ให้การต้อนรับ
และมีนักธุรกิจ นักลงทุน ผู้ประกอบการ เข้าร่วมฯ
รองปลัดกระทรวงยุติธรรม กล่าวว่า ไม่มีใครเกิดมาเพื่อเป็นอาชญากร
แต่เป็นเพราะส่วนประกอบอื่นๆ อาทิ คน สังคม และสภาพแวดล้อม  หล่อหลอมให้เขา
เป็นผู้ร้าย ประกอบกับตัวบทกฎหมายที่บัญญัติให้มีโทษจำคุกโดยขาดการแสวงหา
ข้อเท็จจริง และสภาพสังคมที่มองผู้ต้องขัง เป็นคนไม่ดีตั้งแต่เข้าเรือนจำ ออกจากเรือนจำ
จนเสียชีวิต  แม้จะสมัครงานก็ไม่ได้รับโอกาสเนื่องจากเคยกระทำผิด จึงทำให้ผู้ที่
เคยก้าวพลาด ไม่มีโอกาสในการกลับตัว ทำให้กลุ่มคนเหล่านี้ไม่มีที่ยืนในสังคม
สุดท้ายต้องกลับไปกระทำผิดซ้ำอีก
การจัดกิจกรรมในครั้งนี้ จึงเป็นการมอบโอกาสให้กับผู้ที่เคยก้าวพลาด
ซึ่งการให้โอกาสถือเป็นการมอบชีวิตใหม่ และจะทำให้กลุ่มคนดังกล่าว ไม่หวนกลับไป
กระทำผิดซ้ำอีก ซึ่งในอนาคต กระทรวงยุติธรรม โดยกรมราชทัณฑ์ อาจจะเสนอก
ฎหมายผ่านช่องทางการพิจารณาของรัฐบาล ให้ผู้ประกอบการหรือนายจ้าง สามารถนำเงิน
ที่จ่ายเป็นค่าจ้างให้กับผู้ต้องขังหรืออดีตผู้ต้องขัง ไปลดหย่อนภาษีได้ โดยจะดำเนินการ
ควบคู่ไปกับการสร้างให้เกิดการยอมรับ และการให้โอกาสผู้เคยก้าวพลาดในสังคม
ในโอกาสนี้ รองปลัดกระทรวงยุติธรรม พร้อมผู้บริหารกรมราชทัณฑ์ และนักธุรกิจ
นักลงทุน ผู้ประกอบการ และสื่อมวลชนเยี่ยมชมบูธแสดงศักยภาพทักษะการทำงาน
และการฝึกวิชาชีพผู้ต้องขัง ณ ห้องสัมมนากรมราชทัณฑ์ ชั้น ๓

ที่มา : http://www.thaigov.go.th/news/contents/details/12444
