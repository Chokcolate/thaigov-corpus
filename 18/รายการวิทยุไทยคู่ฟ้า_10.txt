รัฐบาลไทย-ข่าวทำเนียบรัฐบาล-ป้องกันและปราบปรามการใช้แรงงานบังคับ

วันศุกร์ที่ 18 พฤษภาคม 2561
ป้องกันและปราบปรามการใช้แรงงานบังคับ
รัฐบาลออกกฎหมายป้องกันและปราบปรามการใช้แรงงานบังคับ โดยห้ามผู้ใดบังคับข่มขู่ ใช้กำลังทำร้าย ยึดเอกสารสำคัญ หรือใช้ภาระหนี้เป็นสิ่งผู้มัดบังคับผู้อื่นให้ทำงานหรือให้บริการโดยไม่สมัครใจ
ป้องกันและปราบปรามการใช้แรงงานบังคับ
ต่อจากนี้ไป ขอเชิญรับฟังไทยคู่ฟ้า ครับ
รัฐบาลออกกฎหมายป้องกันและปราบปรามการใช้แรงงานบังคับ โดยห้ามผู้ใดบังคับข่มขู่ ใช้กำลังทำร้าย ยึดเอกสารสำคัญ หรือใช้ภาระหนี้เป็นสิ่งผู้มัดบังคับผู้อื่นให้ทำงานหรือให้บริการโดยไม่สมัครใจ พร้อมกำหนดอัตราโทษเป็นขั้นบันได เช่น หากฝ่าฝืนมีโทษเริ่มต้นที่ จำคุกตั้งแต่ 6 เดือน – 4 ปี หรือ ปรับ 40,000 – 200,000 บาท/ผู้เสียหาย 1 คน หรือทั้งจำทั้งปรับ แต่หากผู้ถูกกระทำเป็นเยาวชนอายุไม่เกิน 15 ปี สตรีมีครรภ์ หรือผู้พิการ จะมีอัตราโทษเพิ่มขึ้น ทั้งนี้ รัฐบาลมีจุดมุ่งหมายเพื่อคุ้มครองแรงงานทุกกลุ่มจากการใช้ความรุนแรง ซึ่งเป็นไปตามหลักสากลที่ให้ความสำคัญกับศักดิ์ศรีความเป็นมนุษย์ และขอเชิญชวนประชาชนร่วมเป็นหูเป็นตา หากพบเห็นการใช้แรงงานบังคับสามารถร้องเรียนได้ที่ สายด่วน 1546
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/12344
