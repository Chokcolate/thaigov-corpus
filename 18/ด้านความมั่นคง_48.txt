รัฐบาลไทย-ข่าวทำเนียบรัฐบาล-ทส. นำร่องตลาด อตก. ลดพลาสติกและโฟม

วันพฤหัสบดีที่ 31 พฤษภาคม 2561
ทส. นำร่องตลาด อตก. ลดพลาสติกและโฟม
กระทรวงทรัพยากรธรรมชาติและสิ่งแวดล้อม จัดกิจกรรม Kick Off รณรงค์ลดขยะพลาสติก เนื่องในวันสิ่งแวดล้อมโลก (5 มิถุนายน) ประจำปี 2561 เพื่อกระตุ้นให้ประชาชนเกิดความตระหนักและเห็นความสำคัญของปัญหาขยะพลาสติก รวมทั้งให้ประชาชนมีส่วนร่วมในการรักษาสิ่งแวดล้อม
ทส. นำร่องตลาด อตก. ลดพลาสติกและโฟม
กระทรวงทรัพยากรธรรมชาติและสิ่งแวดล้อม จัดกิจกรรม Kick Off รณรงค์ลดขยะพลาสติก เนื่องในวันสิ่งแวดล้อมโลก (5 มิถุนายน) ประจำปี 2561 เพื่อกระตุ้นให้ประชาชนเกิดความตระหนักและเห็นความสำคัญของปัญหาขยะพลาสติก รวมทั้งให้ประชาชนมีส่วนร่วมในการรักษาสิ่งแวดล้อม
โดยในวันนี้ (31 พฤษภาคม 2561) เวลา 10.00 น. นายรัชฎา สุริยกุล ณ อยุธยา อธิบดีกรมส่งเสริมคุณภาพสิ่งแวดล้อม และ นายกมลวิศว์ แก้วแฝก ผู้อำนวยการองค์การตลาดเพื่อเกษตรกร (ตลาด อตก.) ร่วมลงนามประกาศเจตนารมย์ "ตลาดสด นำร่องลดพลาสติกและโฟม" ณ องค์การตลาดเพื่อเกษตรกร (ตลาด อตก.) เขตจตุจักร กรุงเทพมหานคร โดยมี พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม ร่วมลงนามเป็นสักขีพยาน และร่วมพูดคุยในประเด็นการลดขยะพลาสติก ภายใต้ Theme การรณรงค์เนื่องในวันสิ่งแวดล้อมโลก ประจำปี 2561 “Beat Plastic Pollution: It you can’t reuse it, refuse it” รักษ์โลก เลิกพลาสติก ร่วมกับ รถเมล์ คนึงนิจ ดารารับเชิญทำหน้าที่พิธีกร
ในการนี้ พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม ได้รณรงค์ให้ประชาชนและพ่อค้าแม่ค้าในตลาด อตก. ร่วมกันลดใช้พลาสติก ซึ่งการดำเนินโครงการนำร่องลดใช้ถุงพลาสติกและโฟมในตลาดสด อตก. จะเริ่มลดการใช้พลาสติกลง 20% และมีเป้าหมายคือ "อตก. ไม่มีโฟม ปี 62"
ภาพ: ธนชัย/ กรมส่งเสริมคุณภาพสิ่งแวดล้อม, ข่าวและเผยแพร่: อาทิตยา

ที่มา : http://www.thaigov.go.th/news/contents/details/12672
