รัฐบาลไทย-ข่าวทำเนียบรัฐบาล-กระทรวงยุติธรรมโดยกรมบังคับคดี จัดมหกรรมไกล่เกลี่ยข้อพิพาทชั้นบังคับคดีร่วมกับกองทุนเงินให้กู้ยืมเพื่อการศึกษา (กยศ.)

วันจันทร์ที่ 11 มิถุนายน 2561
กระทรวงยุติธรรมโดยกรมบังคับคดี จัดมหกรรมไกล่เกลี่ยข้อพิพาทชั้นบังคับคดีร่วมกับกองทุนเงินให้กู้ยืมเพื่อการศึกษา (กยศ.)
กระทรวงยุติธรรมโดยกรมบังคับคดี จัดมหกรรมไกล่เกลี่ยข้อพิพาทชั้นบังคับคดีร่วมกับกองทุนเงินให้กู้ยืมเพื่อการศึกษา (กยศ.)
ในวันเสาร์ที่ ๙ มิถุนายน ๒๕๖๑ เวลา ๐๙.๓๐ น. ณ โรงแรมณัฐพงษ์ แกรนด์ ตำบลลำภู อำเภอเมือง จังหวัดหนองบัวลำภู นางกรรณิการ์ แสงทอง รองปลัดกระทรวงยุติธรรม หัวหน้ากลุ่มภารกิจด้านบริหารความยุติธรรม เป็นประธานในพิธีเปิดโครงการมหกรรมไกล่เกลี่ยข้อพิพาทชั้นบังคับคดีร่วมกับกองทุนเงินให้กู้ยืมเพื่อการศึกษา (กยศ.) โดยมี นายเวียงชัย แก้วพินิจ รองผู้ว่าราชการจังหวัดหนองบัวลำภู นางสาวรื่นวดี สุวรรณมงคล อธิบดีกรมบังคับคดี นางทัศนีย์ เปาอินทร์ ผู้ตรวจราชการกรมบังคับคดี นายเฉลิมชัย บัวจันอัด ผู้อำนวยการสำนักงานบังคับคดีจังหวัดขอนแก่น พร้อมด้วยผู้แทนจากหน่วยงานในพื้นที่ เข้าร่วมงานฯ
ทั้งนี้ ภายในงานได้จัดนิทรรศการให้ความรู้ทางกฎหมายที่จำเป็น อาทิ การกู้ยืม การค้ำประกัน จำนำ จำนอง การขายฝาก การวางทรัพย์ และกฎหมายที่เกี่ยวกับการบังคับคดี รวมทั้งการให้คำปรึกษากฎหมาย โดยมีประชาชนให้ความสนใจลงทะเบียนเข้าร่วมการไกล่เกลี่ย จำนวน ๒๒๐ คน ซึ่งพบว่า ลูกหนี้ที่เข้าร่วมไกล่เกลี่ยบางส่วนไม่มีงานทำ และบางส่วนเจ็บป่วยไม่สามารถประกอบอาชีพได้ ทำให้ไม่มีเงินมาผ่อนชำระหนี้ให้แก่เจ้าหนี้ โดยนายเวียงชัย แก้วพินิจ รองผู้ว่าราชการจังหวัดหนองบัวลำภู ได้มอบหมายให้สำนักงานบังคับคดีจังหวัดหนองบัวลำภู รวบรวมข้อมูลและส่งไปยังหน่วยงานที่เกี่ยวข้องในจังหวัดหนองบัวลำภูเพื่อเข้าให้ความช่วยเหลือต่อไป

ที่มา : http://www.thaigov.go.th/news/contents/details/12914
