รัฐบาลไทย-ข่าวทำเนียบรัฐบาล-รมว.ดิจิทัลฯ ปาฐกถาพิเศษในงาน “Korea-Thailand 60th Anniversary of Diplomatic Relation : Maekyung Thailand Forum”

วันศุกร์ที่ 18 พฤษภาคม 2561
รมว.ดิจิทัลฯ ปาฐกถาพิเศษในงาน “Korea-Thailand 60th Anniversary of Diplomatic Relation : Maekyung Thailand Forum”
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) กล่าวปาฐกถาพิเศษในงานสัมมนา “Korea-Thailand 60th Anniversary of Diplomatic Relation : Maekyung Thailand Forum” โดย เมคยอง มีเดีย กรุ๊ป (Maekyung Media Group) สื่อชั้นนำด้านธุรกิจของสาธารณรัฐเกาหลี จัดขึ้น เพื่อเป็นเวทีให้นักธุรกิจเกาหลีใต้ได้เล็งเห็นถึงโอกาสในการลงทุนในประเทศไทยที่เปิดกว้าง และมีความพร้อมรองรับการลงทุนใหม่ๆ ทั้งการพัฒนาโครงสร้างพื้นฐานทั่วประเทศ การพัฒนาพื้นที่ระเบียงเศรษฐกิจพิเศษภาคตะวันออก (อีอีซี) การจัดตั้งเขตพัฒนานวัตกรรม (อีอีซีไอ) และดิจิทัลพาร์ค ไทยแลนด์ (อีอีซีดี) เพื่อเป็นแหล่งรองรับการลงทุนใหม่ของเกาหลีใต้ และเป็นศูนย์กลางของอุตสาหกรรมเป้าหมายในอนาคต โดยรัฐบาลไทยได้ปรับปรุงการอำนวยความสะดวกในการดำเนินธุรกิจให้มีประสิทธิภาพมากยิ่งขึ้น อาทิ การปรับแก้กฎหมายส่งเสริมการลงทุน กฎหมายด้านศุลกากร การออกกฎหมายอีอีซี และการออกสมาร์ทวีซ่า เปิดโอกาสให้นักลงทุนและผู้เชี่ยวชาญที่มีความสามารถในการพัฒนาอุตสาหกรรมเป้าหมาย สามารถเข้ามาทำงานในไทยได้สะดวกยิ่งขึ้น โดยงานสัมมนาฯในครั้งนี้ มีนักธุรกิจและนักลงทุนชั้นนำจากเกาหลีใต้เข้าร่วมงานกว่า 170 คน ซึ่งถือเป็นโอกาสของทั้งสองประเทศในการเชื่อมโยงความร่วมมือด้านธุรกิจต่อกัน เมื่อวันที่ 17 พฤษภาคม 2561 ณ โรงแรมสยามเคมปินสกี้ ถนนพระรามที่ 1 เขตปทุมวัน กรุงเทพฯ
********************

ที่มา : http://www.thaigov.go.th/news/contents/details/12335
