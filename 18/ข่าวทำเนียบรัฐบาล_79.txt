รัฐบาลไทย-ข่าวทำเนียบรัฐบาล-รมต.นร. กอบศักดิ์ฯ แถลงข่าวเรื่อง ขีดความสามารถในการแข่งขันของประเทศไทย เพื่อเป็นการวางอนาคตของประเทศไทยให้มีความยั่งยืนทางด้านเศรษฐกิจและสังคม

วันจันทร์ที่ 28 พฤษภาคม 2561
รมต.นร. กอบศักดิ์ฯ แถลงข่าวเรื่อง ขีดความสามารถในการแข่งขันของประเทศไทย เพื่อเป็นการวางอนาคตของประเทศไทยให้มีความยั่งยืนทางด้านเศรษฐกิจและสังคม
รมต.นร. กอบศักดิ์ฯ แถลงข่าวเรื่อง ขีดความสามารถในการแข่งขันของประเทศไทย เพื่อเป็นการวางอนาคตของประเทศไทยให้มีความยั่งยืนทางด้านเศรษฐกิจและสังคม
วันนี้ (28 พ.ค. 61) เวลา 14.00 น. ณ ศูนย์แถลงข่าว ตึกนารีสโมสร ทำเนียบรัฐบาล ภายหลังจากเลิกการประชุมคณะรัฐมนตรี นายกอบศักดิ์ ภูตระกูล รัฐมนตรีประจำสำนักนายกรัฐมนตรีแถลงข่าวเรื่อง “ขีดความสามารถในการแข่งขันของประเทศไทย” สรุปสาระสำคัญดังนี้
ที่ประชุมคณะรัฐมนตรีได้รับทราบผลการจัดอันดับขีดความสามารถในการแข่งขันของประเทศไทย โดย International Institute for Management : IMP ซึ่งประเทศไทยอยู่ในอันดับที่ 30 จากเดิมอยู่ในอันดับที่ 27 ทั้งนี้ รัฐบาลไม่นิ่งนอนใจในการปรับลดลงดังกล่าว เนื่องจากประเทศไทยมีโครงสร้างพื้นฐานที่อยู่ในระหว่างการพัฒนาตามลำดับ โดยรัฐบาลมีการลงทุนด้านโครงสร้างพื้นฐาน ทั้งในระบบรถไฟฟ้ารางคู่ ระบบ MRT และระบบมอเตอร์เวย์ พร้อมสนามบิน ซึ่งทำให้ขีดความสามารถด้านคมนาคมขนส่งดังกล่าวดีขึ้นอย่างเห็นได้ชัดเจน โดยปัจจุบันโครงสร้างพื้นฐานเหล่านี้อยู่ในระหว่างดำเนินการอย่างต่อเนื่อง ท้ายที่สุดแล้วทำให้พยุงเศรษฐกิจของประเทศดีวันดีคืน ส่งผลต่อ GDP ขณะนี้อยู่ที่ 4.8 % ซึ่งดีกว่าหลายประเทศในภูมิภาคนี้
ทั้งนี้ พลเอก ประยุทธ์ จันทร์โอชา นายกรัฐมนตรี มีบัญชาให้หน่วยงานที่เกี่ยวข้องเพิ่มขีดความสามารถในการแข่งขันของประเทศอย่างต่อเนื่องและสม่ำเสมอ ซึ่งจะเป็นการสร้างอนาคตที่ดีให้แก่ประเทศชาติในระยะยาวให้มีความยั่งยืน ทั้งในด้านเศรษฐกิจและสังคม
................................................................................
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/12604
