รัฐบาลไทย-ข่าวทำเนียบรัฐบาล-รัฐบาลมุ่งมั่นพัฒนาคุณภาพชีวิตแรงงาน

วันศุกร์ที่ 18 พฤษภาคม 2561
รัฐบาลมุ่งมั่นพัฒนาคุณภาพชีวิตแรงงาน
โดยให้ความสำคัญกับการปฏิบัติต่อแรงงานตามหลักสากลและหลักสิทธิมนุษยชน
รัฐบาลมุ่งมั่นพัฒนาคุณภาพชีวิตแรงงาน
ต่อจากนี้ไป ขอเชิญรับฟังไทยคู่ฟ้า ครับ
รัฐบาลมุ่งมั่นที่จะดูแลแรงงานทุกกลุ่มอาชีพ โดยให้ความสำคัญกับการปฏิบัติต่อแรงงานตามหลักสากลและหลักสิทธิมนุษยชน ซึ่งที่ผ่านมาได้พัฒนาระบบบริหารจัดการแรงงานต่างด้าวในไทย และปรับปรุงกฎหมายคุ้มครองแรงงานให้สอดรับกับอนุสัญญาขององค์การแรงงานระหว่างประเทศ เพื่อลดความเสี่ยงที่จะนำไปสู่ปัญหาการค้ามนุษย์ ยกระดับคุณภาพชีวิตแรงงานให้มีหลักประกันมั่นคง มีสภาพแวดล้อมในการทำงานที่ดี และได้รับสวัสดิการอย่างเหมาะสม พร้อมทั้งสนับสนุนให้แรงงานไทยทุกคนหมั่นฝึกฝนพัฒนาทักษะฝีมือแรงงานให้สอดคล้องกับความต้องการของตลาดแรงงาน เพื่อยกระดับรายได้ให้สูงขึ้นและแข่งขันได้ในระดับสากล สร้างความสุขให้แก่ตนเองและครอบครัวอย่างยั่งยืน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/12326
