รัฐบาลไทย-ข่าวทำเนียบรัฐบาล-รัฐบาลเห็นชอบร่าง พ.ร.บ.วิสาหกิจชุมชน

วันศุกร์ที่ 18 พฤษภาคม 2561
รัฐบาลเห็นชอบร่าง พ.ร.บ.วิสาหกิจชุมชน
รัฐบาลเห็นชอบร่าง พ.ร.บ.วิสาหกิจชุมชน เพื่อเพิ่มศักยภาพและขีดความสามารถของวิสาหกิจชุมชน โดยให้วิสาหกิจชุมชนสามารถจดทะเบียนเป็นนิติบุคคลได้
รัฐบาลเห็นชอบร่าง พ.ร.บ.วิสาหกิจชุมชน
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบร่าง พ.ร.บ.วิสาหกิจชุมชน เพื่อเพิ่มศักยภาพและขีดความสามารถของวิสาหกิจชุมชน โดยให้วิสาหกิจชุมชนสามารถจดทะเบียนเป็นนิติบุคคลได้ ซึ่งจะช่วยให้สามารถดำเนินกิจการและทำธุรกรรม ได้สะดวกมากขึ้น เช่น การครอบครองทรัพย์สินในนามของวิสาหกิจชุมชนเอง รวมถึงได้รับสิทธิประโยชน์จากมาตรการต่าง ๆ ของรัฐบาลที่กำหนดขึ้น เช่น การสนับสนุนสินเชื่อ การหักลดหย่อนภาษี การส่งเสริมงานวิจัยและพัฒนา เป็นต้น นอกจากนี้ หากวิสาหกิจชุมชนนำทรัพยากรและภูมิปัญญาของท้องถิ่นไปสร้างสรรค์สินค้าและบริการที่เป็นเอกลักษณ์เฉพาะตัวก็สามารถจดทะเบียนเป็นเจ้าของทรัพย์สินทางปัญญานั้นได้อีกด้วย ทั้งนี้ รัฐบาลมุ่งหวังสร้างความมั่นคงและมั่งคั่งให้กับท้องถิ่นชุมชนอย่างยั่งยืน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/12350
