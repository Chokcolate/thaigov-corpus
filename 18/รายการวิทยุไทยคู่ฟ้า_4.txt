รัฐบาลไทย-ข่าวทำเนียบรัฐบาล-รัฐบาลออกมาตรการสินเชื่อเพื่อสร้างยุ้งฉางให้เกษตรกร

วันศุกร์ที่ 18 พฤษภาคม 2561
รัฐบาลออกมาตรการสินเชื่อเพื่อสร้างยุ้งฉางให้เกษตรกร
รัฐบาลออกมาตรการสินเชื่อเพื่อสร้างยุ้งฉางให้เกษตรกรและสถาบันเกษตร วงเงินรวมกว่า 1,800 ล้าน
รัฐบาลออกมาตรการสินเชื่อเพื่อสร้างยุ้งฉางให้เกษตรกร
ต่อจากนี้ไป ขอเชิญรับฟังไทยคู่ฟ้า ครับ
รัฐบาลออกมาตรการสินเชื่อเพื่อสร้างยุ้งฉางให้เกษตรกรและสถาบันเกษตร วงเงินรวมกว่า 1,800 ล้านเพื่อให้สินเชื่อแก่เกษตรกรและสถาบันเกษตรที่เป็นลูกค้า ธ.ก.ส. ทั่วประเทศราว 10,000 ราย โดยหากเป็นเกษตรกรกู้ได้รายละไม่เกิน 1.5 แสนบาท ส่วนสถาบันเกษตรกรไม่เกินแห่งละ 3 ล้านบาท อัตราดอกเบี้ยร้อยละ 4 ต่อปี รัฐบาลชดเชยดอกเบี้ยร้อยละ 3 และผู้เข้าร่วมโครงการร่วมจ่ายร้อยละ 1 ต่อปี ซึ่งเกษตรกรหรือสถาบันเกษตรกรจะต้องเข้าร่วมโครงการสินเชื่อดังกล่าวทุกปีจนกว่าจะชำระหนี้เสร็จสิ้น ทั้งนี้ รัฐบาลเล็งเห็นว่าที่ผ่านมาเกษตรกรหลายรายมียุ้งฉางไม่เพียงพอกับการเก็บรักษาข้าวเปลือก รวมทั้งได้พิจารณาให้สินเชื่อเพื่อสร้างยุ้งฉางสนับสนุนให้โครงการสินเชื่อเพื่อชะลอการขายข้าวเปลือกนาปีสำเร็จผลมากขึ้น
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/12329
