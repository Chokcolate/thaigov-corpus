รัฐบาลไทย-ข่าวทำเนียบรัฐบาล-รมต.อุตตม นำคณะนักธุรกิจจากสาธารณรัฐประชาชนจีน เข้าพบนายกรัฐมนตรี

วันพุธที่ 30 พฤษภาคม 2561
รมต.อุตตม นำคณะนักธุรกิจจากสาธารณรัฐประชาชนจีน เข้าพบนายกรัฐมนตรี
รมต.อุตตม นำคณะนักธุรกิจจากสาธารณรัฐประชาชนจีน เข้าพบนายกรัฐมนตรี
วันนี้ (30 พ.ค. 61) นายอุตตม สาวนายน รัฐมนตรีว่าการกระทรวงอุตสาหกรรม นำคณะนักธุรกิจจากสมาคมการค้า  Air Business College จากสาธารณรัฐประชาชนจีน นำโดย นาย Zhao Tao ประธานสมาคมฯ เข้าพบนายกรัฐมนตรี ณ ห้องสีม่วง ตึกไทยคู่ฟ้า ทำเนียบรัฐบาล
โดยสมาคมการค้า Air Business College เป็นสมาคมการค้าชั้นนำจากสาธารณรัฐประชาชนจีน มีสมาชิกเป็นนักธุรกิจระดับแนวหน้าของสาธารณรัฐประชาชนจีน กว่า 600 คน ซึ่งมีความสนใจลงทุนในพื้นที่เขตพัฒนาพิเศษภาคตะวันออกของประเทศไทย
ทั้งนี้  ในช่วงเช้า รัฐมนตรีว่าการกระทรวงอุตสาหกรรม ได้เข้าร่วมหารือกับคณะนักธุรกิจ จากสมาคม Air Business College จากสาธารณรัฐประชาชนจีน ในโอกาสเยือนประเทศไทย ณ โรงแรมแชงกรี-ลา กรุงเทพฯ

ที่มา : http://www.thaigov.go.th/news/contents/details/12647
