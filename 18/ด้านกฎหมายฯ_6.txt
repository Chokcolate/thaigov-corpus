รัฐบาลไทย-ข่าวทำเนียบรัฐบาล- ปลัดกระทรวงยุติธรรม ร่วมการอภิปรายในกิจกรรมคู่ขนานของประเทศไทย ร่วมกับสำนักงานป้องกันยาเสพติดและปราบปรามอาชญากรรมแห่งสหประชาชาติ

วันพฤหัสบดีที่ 17 พฤษภาคม 2561
ปลัดกระทรวงยุติธรรม ร่วมการอภิปรายในกิจกรรมคู่ขนานของประเทศไทย ร่วมกับสำนักงานป้องกันยาเสพติดและปราบปรามอาชญากรรมแห่งสหประชาชาติ
ปลัดกระทรวงยุติธรรม ร่วมการอภิปรายในกิจกรรมคู่ขนานของประเทศไทย ร่วมกับสำนักงานป้องกันยาเสพติดและปราบปรามอาชญากรรมแห่งสหประชาชาติ
ในวันพุธที่ ๑๖ พฤษภาคม ๒๕๖๑ เวลา ๑๔.๒๐ น. (ตามเวลาท้องถิ่น)
ณ กรุงเวียนนา สาธารณรัฐออสเตรีย
ในระหว่างการปฏิบัติภารกิจเข้าร่วมการประชุม
คณะกรรมาธิการว่าด้วยการป้องกันอาชญากรรมและความยุติธรรมทางอาญา สมัยที่ ๒๗
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
ได้รับเชิญให้เข้าร่วมการอภิปรายในกิจกรรมคู่ขนานของประเทศไทย
ร่วมกับสำนักงานป้องกันยาเสพติดและปราบปรามอาชญากรรมแห่งสหประชาชาติ
(UN Office on Drugs and Crime – UNODC)
ในหัวข้อ Synchronizing security and trade agendas in Southeast Asia
โดยมีผู้ร่วมอภิปราย ประกอบด้วย นายสุริยา จินดาวงษ์ อธิบดีกรมอาเซียน
Mr. Jean-Luc Lemanhie ผู้อำนวยการฝ่ายวิเคราะห์นโยบายและงานสาธารณะ สำนักงาน UNODC
และ Mr. Jeremy Douglas ผู้แทน UNODC ประจำภูมิภาคเอเชียตะวันออกเฉียงใต้และแปซิฟิก
โดยปลัดกระทรวงยุติธรรมได้ชี้ให้เห็นถึงความสำคัญของการสร้างสมดุล
ระหว่างเศรษฐกิจข้ามพรมแดนกับประเด็นความมั่นคงปลอดภัย
ซึ่งจำเป็นต้องอาศัยความร่วมมือในการบริหารจัดการชายแดน (border management) ที่มีประสิทธิภาพ
ตลอดจนกลไกด้านกฎหมายที่เกี่ยวข้อง

ที่มา : http://www.thaigov.go.th/news/contents/details/12322
