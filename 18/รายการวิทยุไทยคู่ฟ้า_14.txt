รัฐบาลไทย-ข่าวทำเนียบรัฐบาล-ยกระดับร้านค้าธงฟ้าประชารัฐ

วันศุกร์ที่ 18 พฤษภาคม 2561
ยกระดับร้านค้าธงฟ้าประชารัฐ
รัฐบาลเร่งพัฒนาคุณภาพร้านค้าที่เข้าร่วมโครงการธงฟ้าประชารัฐ และติดตั้งเครื่องรับชำระเงินทางอิเล็กทรอนิกส์หรือ ECD
ยกระดับร้านค้าธงฟ้าประชารัฐ
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเร่งพัฒนาคุณภาพร้านค้าที่เข้าร่วมโครงการธงฟ้าประชารัฐ และติดตั้งเครื่องรับชำระเงินทางอิเล็กทรอนิกส์หรือ ECD เพื่อรองรับการจับจ่ายซื้อสินค้าผ่านบัตรสวัสดิการแห่งรัฐของประชาชนผู้มีรายได้น้อย โดยจัดอบรมการบริหารร้านค้า การซื้อขาย การบริหารจัดการสต็อก การจัดรูปแบบร้านค้า ตลอดจนการวางแผนด้านบัญชีและภาษีอากร ให้แก่ร้านค้าเป็นเวลา 5 วัน ส่วนการติดตั้งเครื่อง EDC ให้แก่ร้านค้านั้นจะดำเนินการครบถ้วน 40,000 แห่ง ภายในเดือน มิ.ย.61 นี้ ทั้งนี้ รัฐบาลมุ่งหวังช่วยเหลือลดภาระค่าครองชีพให้แก่ผู้มีรายได้น้อยอย่างต่อเนื่อง และหากร้านค้าที่สนใจเข้าร่วมโครงการร้านธงฟ้าประชารัฐสามารถสมัครได้ที่สำนักงานพาณิชย์จังหวัดทั่วประเทศ และกรมพัฒนาธุรกิจการค้า โทร.สายด่วน 1570
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/12348
