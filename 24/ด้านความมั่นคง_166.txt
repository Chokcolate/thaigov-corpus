รัฐบาลไทย-ข่าวทำเนียบรัฐบาล-รอง นรม. และ รมว.กห. เข้าเยี่ยมคำนับและหารือกับ สมเด็จฯ ฮุน เซน

วันพฤหัสบดีที่ 14 กุมภาพันธ์ 2562
รอง นรม. และ รมว.กห. เข้าเยี่ยมคำนับและหารือกับ สมเด็จฯ ฮุน เซน
หลังจากการประชุม คณะกรรมการชายแดนทั่วไป ( GBC ) ไทย - กัมพูชา พล.อ.ประวิตร วงษ์สุวรรณ รอง นรม. และ รมว.กห. พร้อมคณะ ได้รับเกียรติเข้าเยี่ยมคำนับ และร่วมรับประทานอาหารกลางวัน กับ สมเด็จอัคคมหาเสนาบดี เดโช ฮุน เซน และคณะ ณ ทำเนียบนายกรัฐมนตรี
หลังจากการประชุม คณะกรรมการชายแดนทั่วไป ( GBC ) ไทย - กัมพูชา พล.อ.ประวิตร วงษ์สุวรรณ รอง นรม. และ รมว.กห. พร้อมคณะ ได้รับเกียรติเข้าเยี่ยมคำนับ และร่วมรับประทานอาหารกลางวัน กับ สมเด็จอัคคมหาเสนาบดี เดโช ฮุน เซน และคณะ ณ ทำเนียบนายกรัฐมนตรี
โดยสมเด็จฯ ฮุน เซน ได้กล่าวสำนึกในพระมหากรุณาธิคุณ สมเด็จพระเทพรัตนราชสุดาฯ ซึ่งทรงให้ความอนุเคราะห์ สนับสนุนด้านการศึกษาและการสาธารณสุขแก่ประชาชนชาวกัมพูชาที่ผ่านมา ในขณะที่
พล.อ.ประวิตร’ ได้กล่าวว่า แสดงความปรารถนาดีและความระลึกถึง จาก พล.อ.ประยุทธ จันทร์โอชา นรม. พร้อมทั้งชื่นชมความสำเร็จของการจัดสร้างอนุสาวรีย์ ชนะ - ชนะ ที่แสดงถึงการต่อสู้รวมชาติและการปรองดองของประเทศ
ทั้งสองฝ่ายได้หารือร่วมกันถึง แนวทางการขยายความร่วมมือทางเศรษฐกิจและการท่องเที่ยวร่วมกัน เพื่อหมุนเวียนและเพิ่มมูลค่าทางเศรษฐกิจระหว่างกัน ซึ่งมีแนวโน้มเติบโตและต้องพึ่งพาอาศัยกันมากขึ้น โดยเห็นถึงความจำเป็นร่วมกัน ที่ต้องเพิ่มโอกาสและอำนวยความสะดวกแก่ประชาชนในการสนับสนุน การค้า การลงทุน และการไปมาหาสู่กันระหว่างกันมากขึ้น โดยจำเป็นต้องจัดสร้างและเชื่อมต่อเส้นทางคมนาคมระหว่างกัน การขยายและเปิดจุดผ่านแดนร่วมกันมากขึ้น รวมทั้งการเชื่อมโยงการท่องเที่ยวร่วมกัน ทั้งนี้ ต่างเห็นถึงความสำคัญของกลไกการประชุมทุกระดับ ที่ต้องมีการประชุมร่วมกันอย่างสม่ำเสมอ เพื่อเพิ่มพูนความสัมพันธ์และความร่วมมือในผลประโยชน์ของชาติร่วมกัน

ที่มา : https://www.thaigov.go.th/news/contents/details/18790
