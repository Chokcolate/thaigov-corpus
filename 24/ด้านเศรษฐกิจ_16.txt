รัฐบาลไทย-ข่าวทำเนียบรัฐบาล-รัฐมนตรี อุตตมฯ ลงพื้นที่ จ.ขอนแก่น พบปะและรับฟังปัญหาจากชาวไร่อ้อยน้ำพอง พร้อมผลักดันพื้นที่ภาคตะวันออกเฉียงเหนือตอนกลางและตอนบน เป็นเขตเศรษฐกิจชีวภาพครบวงจร (Bioeconomy)

วันพุธที่ 12 ธันวาคม 2561
รัฐมนตรี อุตตมฯ ลงพื้นที่ จ.ขอนแก่น พบปะและรับฟังปัญหาจากชาวไร่อ้อยน้ำพอง พร้อมผลักดันพื้นที่ภาคตะวันออกเฉียงเหนือตอนกลางและตอนบน เป็นเขตเศรษฐกิจชีวภาพครบวงจร (Bioeconomy)
นายอุตตม สาวนายน รัฐมนตรีว่าการกระทรวงอุตสาหกรรม ร่วมพบปะและรับฟังปัญหาของชาวไร่อ้อย ณ สมาคมชาวไร่อ้อย อำเภอน้ำพอง จังหวัดขอนแก่น
ขอนแก่น : วันนี้ (12 ธันวาคม 2561) นายอุตตม สาวนายน รัฐมนตรีว่าการกระทรวงอุตสาหกรรม พร้อมด้วย นายสันติ กีระนันทน์ ผู้ช่วยรัฐมนตรีประจำกระทรวงอุตสาหกรรม นายสุวินัย ต่อศิริสุข เลขานุการรัฐมนตรีว่าการกระทรวงอุตสาหกรรม นายพสุ โลหารชุน ปลัดกระทรวงอุตสาหกรรม นายณพพงศ์ ธีระวร ที่ปรึกษารัฐมนตรีช่วยว่าการกระทรวงอุตสาหกรรม นายสุรพล ชามาตย์ รองปลัดกระทรวงอุตสาหกรรม นายจุลพงษ์ ทวีศรี ผู้ตรวจราชการกระทรวงอุตสาหกรรม นายภานุวัฒน์ ตริยางกรูศรี รองอธิบดีกรมส่งเสริมอุตสาหกรรม รักษาการผู้ตรวจราชการกระทรวงอุตสาหกรรม นางวรวรรณ ชิตอรุณ เลขาธิการคณะกรรมการอ้อยและน้ำตาลทราย และคณะผู้บริหารระดับสูงของกระทรวงอุตสาหกรรม ร่วมพบปะและรับฟังปัญหาของชาวไร่อ้อย โดยมีนายชัยวัฒน์ ค้ำแก่นคูณ นายกสมาคมชาวไร่อ้อยน้ำพอง พี่น้องเกษตรกรชาวไร่อ้อย ผู้บริหารโรงงานน้าตาล หัวหน้าส่วนราชการในจังหวัดขอนแก่น ให้การต้อนรับ ณ สมาคมชาวไร่อ้อย อำเภอน้ำพอง จังหวัดขอนแก่น
รัฐมนตรีว่าการกระทรวงอุตสาหกรรม กล่าวว่า อ้อยและน้ำตาลทราย เป็นพืชเกษตรและอุตสาหกรรมหลักของประเทศที่กระทรวงอุตสาหกรรมมีบทบาทในการดูแลต้ังแต่ต้นน้ำ คือ พี่น้องเกษตรกรชาวไร่อ้อย กลางน้ำคือ โรงงานน้ำตาลทั่วประเทศ รวมถึงปลายน้ำคือ น้ำตาลและสินค้าอื่นๆ ที่ต่อยอดจากอ้อยหรือน้ำตาล โดยรัฐบาลเร่งผลักดันให้เกิดระบบเศรษฐกิจใหม่ท่ีเรียกว่า เศรษฐกิจฐานชีวภาพ หรือ Bio Economy ซึ่งรัฐบาลต้องการให้เกิดอุตสาหกรรมท่ีนำผลผลิตไปทำสินค้าตัวใหม่ๆ ที่มีมูลค่าสูงกว่าน้ำตาล ส่งผลให้ราคาอ้อยสูงข้ึน
โดยรัฐบาลได้มีนโยบายในการขับเคลื่อนเศรษฐกิจของประเทศในรูปแบบใหม่ ท่ีเรียกว่า เศรษฐกิจฐานชีวภาพ หรือ Bio Economy ในการที่จะขยายต่อห่วงโซ่มูลค่า (Value Chain) ของสินค้าเกษตร  เพื่อแก้ปัญหาสินค้าการเกษตรล้นตลาดและราคาตกต่ำ   โดยคณะรัฐมนตรีได้มีมติเมื่อวันที่ 17 กรกฎาคม 2561 เห็นชอบมาตรการพัฒนาอุตสาหกรรมชีวภาพของไทย ปี พ.ศ.2561 - 2570 เพื่อผลักดันให้ไทยเป็น Bio Hub of ASEAN ภายในปี 2570   ซึ่งจะก่อให้เกิดการลงทุนในอุตสาหกรรมชีวภาพในประเทศอย่างน้อย 190,000 ล้านบาท สามารถทำให้เกษตรกรมีรายได้ เพิ่มขึ้น 85,000 บาทต่อคนต่อปี
โดยประเทศไทยมีข้อได้เปรียบเรื่องความหลากหลายทางชีวภาพและมีศักยภาพด้านวัตถุดิบโดยไทยเป็นผู้ส่งออกน้ำตาลอันดับ 2 ของโลก และส่งออกมันสำปะหลังอันดับ 1 ของโลก ซึ่งหากมีการสร้างมูลค่าเพิ่มให้กับพืชเศรษฐกิจหลักโดยนำมาผลิตเป็นผลิตภัณฑ์ฐานชีวภาพใน 3 อุตสาหกรรมเป้าหมาย ได้แก่ พลาสติกชีวภาพ (Bio Plastic) เคมีชีวภาพ (Biochemical) และชีวเภสัชภัณฑ์ (Biopharmaceutical) ก็จะเป็นการสร้างโอกาสให้กับสินค้าเกษตรในอนาคต และเป็นการเพิ่มรายได้จากฐานเดิมและต่อยอดไปสู่การสร้างฐานรายได้ใหม่
สำหรับพื้นที่ที่มีการผลักดันให้เป็นเขตเศรษฐกิจชีวภาพครบวงจร (Bioeconomy) เพื่อยกระดับเป็น Bio Hub ตามนโยบายรัฐบาล ซึ่งในปัจจุบันเริ่มมีการลงทุนในพื้นที่ระเบียงเศรษฐกิจพิเศษภาคตะวันออก(EEC) อยู่แล้ว ขณะนี้รัฐบาลจะต่อยอดอุตสาหกรรมไบโอชีวภาพออกไปนอกเขต EEC โดยภาคเอกชนสนใจที่จะลงทุนในพื้นที่ภาคเหนือตอนล่างกับภาคตะวันออกเฉียงเหนือตอนกลางและตอนบน ครอบคลุมจังหวัดนครสวรรค์ กำแพงเพชรและขอนแก่น หากขยายพื้นที่การลงทุนต่อไปให้ครอบคลุมในเขตพื้นที่ภาคตะวันออกเฉียงเหนือตอนกลางและตอนบนในจังหวัดกาฬสินธุ์ ชัยภูมิ มุกดาหาร และอุดรธานี โดยต่อยอดจากอุตสาหกรรมเกษตรแปรรูปจากอ้อย เป็นอุตสาหกรรมชีวภาพ ซึ่งพื้นที่เหล่านี้มีฐานการผลิตที่แข็งแกร่งในการสนับสนุนการพัฒนาอุตสาหกรรมชีวภาพให้ไปสู่ Bio Hub ซึ่งจะก่อให้เกิดประโยชน์และรายได้เพิ่มขึ้นแก่เกษตรกรในพื้นที่
สำหรับส่วนต่อขยายการลงทุนในโครงการ Bioeconomy ในภาคอีสานตอนกลาง มีการลงทุน 29,705 ล้านบาท ในจังหวัดขอนแก่น ประกอบไปด้วยนิคมอุตสาหกรรม Bioeconomy ของ บริษัท น้ำตาลมิตรผล จำกัด ร่วมกับ บริษัท บางกอกอินดัสเทรียลแก๊ส จำกัด (BIG),โครงการผลิตเอ็นไซม์น้ำ YeastProbiotics และ Beta-glucan ของกลุ่มบริษัท เอเชียสตาร์เทรด จำกัด (AST) และบริษัท เอเชียสตาร์แอนิมัล เฮลธ์ จำกัด (ASAH),โครงการ DriedYeast-เอมไซม์ไฟเตส
สำหรับอุตสาหกรรมอาหาร-Lactic Acid/Sugar Alcohol สำหรับอุตสาหกรรมอาหาร/เครื่องสำอางของบริษัท น้ำตาลมิตรผล จำกัด ,บริษัท ดีเอสเอ็มนิวทริชั่นแนลโปรดักส์ (ประเทศไทย) จำกัด (DSM), บริษัท เจริญโภคภัณฑ์อาหาร จำกัด (มหาชน) หรือ CPF, บริษัท เบทาโกร จำกัด (มหาชน) และบริษัท อูเอโนไฟนเ์คมีคัลส์อินดัสตรี(ประเทศไทย) จำกัด (UENO)
นอกจากนี้รัฐบาลยังได้ดำเนินการโครงการเงินช่วยเหลือเกษตรกรชาวไร่อ้อยเพื่อซื้อปัจจัยการผลิต หรือ โครงการเงินช่วยเหลือ 50 บาท ซึ่งคณะรัฐมนตรีได้มีมติเห็นชอบโครงการน้ีไปแล้วเมื่อวันที่ 10 ตุลาคม  2561 ที่ผ่านมา ในวงเงินงบประมาณ 6,500 ล้านบาท โดยที่รัฐบาลเห็นถึงปัญหาท่ีจะเกิดข้ึนกับราคาอ้อยในฤดูการผลิต (61/62) โดยจะช่วยเหลือเกษตรกรที่ได้ข้ึนทะเบียนเป็นชาวไร่อ้อยกับสํานักงานคณะกรรมการอ้อยและน้ําตาลทราย จะช่วยเหลือเกษตรกร จํานวน 50 บาทต่อต้นอ้อย แต่ไม่เกินรายละ 5,000 ตัน โดยเงินช่วยเหลืองวดแรกจะดําเนินการจ่ายในเดือนกุมภาพันธ์ 2562 และส่วนที่เหลือจะจ่ายให้หลังจากปิดหีบแล้ว
รัฐมนตรีว่าการกระทรวงอุตสาหกรรม กล่าวต่ออีกว่า ได้มอบนโยบายและสั่งการให้สํานักงานคณะกรรมการอ้อยและน้ําตาลทราย ได้ปรับบทบาทเพื่อรองรับและเผชิญกับสภาวะการเปลี่ยนแปลงคร้ังใหญ่ของระบบอุตสาหกรรมอ้อยและน้ําตาลทรายของไทย ทั้งเงื่อนไขทางการค้าระหว่างประเทศและปัญหาราคาสินค้าในตลาดโลกตกต่ำ นํามาซึ่งการปรับโครงสร้างอุตสาหกรรมอ้อยและน้ําตาลทรายทั้งระบบ รวมถึงการปรับแก้กฎหมาย เพื่อให้สอดคล้องและรองรับกับสถานการณ์โลกที่เปลี่ยนแปลงไป
แต่อีกบทบาทหรือภารกิจที่กระทรวงอุตสาหกรรมดําเนินการมาอย่างต่อเนื่องคือ การพัฒนานําหน่วยงานใหม่ที่มีความพร้อม โดยได้ดำเนินการใน 2 เรื่องหลักได้แก่ 1. การจัดต้ังศูนย์ปรับปรุงพันธ์อ้อยแห่งประเทศไทย (Thailand Sugarcane Breeding Center : TSBC) ภายในศูนย์ส่งเสริมอุตสาหกรรมอ้อยและน้ําตาลทรายภาคที่ 1 จังหวัดกาญจนบุรี ซึ่งศูนย์ดังกล่าวได้รับการยอมรับว่าเป็นศูนย์กลางปรับปรุงพันธ์อ้อยของภูมิภาคเอเชียตะวันออกเฉียงใต้ ท่ีมีเทคโนโลยชีวภาพที่ดีและทันสมัยท่ีสุดในเอเชีย 2. การพัฒนาศูนย์ส่งเสริมอุตสาหกรรมอ้อยและน้ําตาลทรายทั้ง 4 ศูนย์ภาคให้เป็นศูนยเ์ชี่ยวชาญเฉพาะทาง (IntelligenceUnit)ในแต่ละด้านเพื่อให้คำปรึกษาแนะนําและร่วมศึกษาวิจัยกับภาคเอกชน ประกอบด้วย 1) ศูนย์ฯ ภาคที่1 จังหวัดกาญจนบุรี เชี่ยวชาญในด้านการปรับปรุงพันธ์อ้อย ศูนย์ฯ ภาคที่ 2 จังหวัดกําแพงเพชร เชี่ยวชาญในด้านเกษตรสมัยใหม่ (Modern Farm) ศูนย์ฯ ภาคที่ 3 จังหวัดชลบุรี เชี่ยวชาญในด้านโรคและแมลงศัตรูพืช และมีแผนในการจัดตั้งศูนย์ส่งเสริมอุตสาหกรรมชีวภาพข้ึน และศูนย์ฯ ภาคที่4 จังหวัดอุดรธานี เชี่ยวชาญในด้านการวิเคราะห์ดินและปุ๋ย
โดยกระทรวงอุตสาหกรรมพร้อมจะขับเคลื่อนอย่างจริงจังเพื่อให้เป็นองค์กรที่สามารถให้ความรู้ให้คําปรึกษาแนะนํากับพี่น้องเกษตรกรชาวไร่อ้อยและเพื่อผลักดันให้อุตสาหกรรมชีวภาพเกิดข้ึนอย่างเป็นรูปธรรม

ที่มา : https://www.thaigov.go.th/news/contents/details/17446
