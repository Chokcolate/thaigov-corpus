รัฐบาลไทย-ข่าวทำเนียบรัฐบาล-รัฐมนตรี สมชายฯ ลงพื้นที่เยี่ยมชมศูนย์อนุรักษ์ช้างทองคำ บริษัท ช้างทองคำ (ประเทศไทย) จำกัด จ.มหาสารคาม

วันศุกร์ที่ 1 กุมภาพันธ์ 2562
รัฐมนตรี สมชายฯ ลงพื้นที่เยี่ยมชมศูนย์อนุรักษ์ช้างทองคำ บริษัท ช้างทองคำ (ประเทศไทย) จำกัด จ.มหาสารคาม
นายสมชาย หาญหิรัญ รัฐมนตรีช่วยว่าการกระทรวงอุตสาหกรรม รักษาราชการแทนรัฐมนตรีว่าการกระทรวงอุตสาหกรรม ลงพื้นที่เยี่ยมชมศูนย์อนุรักษ์ช้างทองคำ บริษัท ช้างทองคำ (ประเทศไทย) จำกัด ตำบลนาข่า อำเภอวาปีปทุม จังหวัดมหาสารคาม
มหาสารคาม : วันนี้ (1 กุมภาพันธ์ 2562) เวลา 14.00 น. นายสมชาย หาญหิรัญ รัฐมนตรีช่วยว่าการกระทรวงอุตสาหกรรม รักษาราชการแทนรัฐมนตรีว่าการกระทรวงอุตสาหกรรม พร้อมด้วย นายภานุวัตน์ ตริยางกรูศรี นายเอกภัทร วังสุวรรณ ผู้ตรวจราชการกระทรวงอุตสาหกรรม ลงพื้นที่เยี่ยมชมศูนย์อนุรักษ์ช้างทองคำ บริษัท ช้างทองคำ (ประเทศไทย) จำกัด ตำบลนาข่า อำเภอวาปีปทุม จังหวัดมหาสารคาม ซึ่งหลวงปู่ครูบาธรรมมุนี เป็นผู้ริเริ่มเลี้ยงช้างเป็นเวลากว่า 10 ปี เพื่อช่วยเหลือช้างเร่ร่อน ช้างถูกทารุณกรรมหรือถูกทอดทิ้ง โดยมีคุณธนบดี พรหมสุข เป็นประธานกรรมการ ซึ่งได้นำช้างมาเลี้ยงให้มีที่อยู่ที่ดี รวมถึงอาหารและยารักษาโรค ให้ช้างไม่ต้องทำงานหนักอีกต่อไป และยังเป็นสถานที่ผลิตกาแฟขี้ช้างที่แพงที่สุดในโลก มีโรงคั่วกาแฟที่ใหญ่ที่สุดในภาคอีสาน ทั้งยังเป็นโรงเรียนสอนทำกาแฟ เป็นหมู่บ้านช้างที่มีช้างอายุแก่ที่สุด พร้อมทั้งเป็นศูนย์การเรียนรู้แหล่งอารยธรรมสถาปัตยกรรม
กาแฟขี้ช้างมีขั้นตอนการผลิตโดยเริ่มจากการคัดเลือกเมล็ดกาแฟไทยอาราบิก้า กาแฟสุกแดงจัด (ผลเชอรี่) สายพันธุ์ อราบิก้า ที่ปลอดสารเคมีจากแหล่งเพาะปลูก ดอยสวนยาหลวง บ้านสันเจริญ อำเภอท่าวังผา จังหวัดน่าน ที่ระดับความสูง 1,300 - 1,450 เมตร จากระดับน้ำทะเลแล้วนำมาให้ช้างกิน ซึ่งช้างต้องกินเมล็ดกาแฟ ประมาณ 33 กิโลกรัม เมื่อช้างขับถ่ายออกมาจะได้ผลผลิต 1 กิโลกรัม โดยควาญช้างจะคอยสังเกตดูว่าช้างจะขับถ่ายออกมาเมื่อใด เมื่อกระเพาะของช้างทำการย่อย ผิวเปลือกและเยลลี่ของผลกาแฟสุกแต่ไม่ได้ย่อยตัวเมล็ดกาแฟกะลา ควาญช้างก็จะนำไปตากแห้ง ทั้งนี้เพื่อไม่ให้กระทบกับพฤติกรรมการกินแบบปกติ แต่รอให้ช้างกินผลกาแฟโดยสมัครใจเมื่อช้างขับถ่ายออกมา จะทำการเก็บคัดแยกเมล็ดกาแฟ เพื่อนำไปผ่านกระบวนการผลิตในแต่ละขั้นตอนจนเป็นผลิตภัณฑ์กาแฟขี้ช้าง ซึ่งปัจจุบันกาแฟขี้ช้างไทยดังไกลทั่วโลกและราคาแพงที่สุดในโลกอีกด้วย ทั้งนี้กาแฟขี้ช้าง มีกลิ่นหอมละมุน ต่างจากกาแฟทั่วไป เพราะบ่มและย่อยด้วยกระเพาะช้าง ทำให้หอมพิเศษ และทำให้ "รสขม" ลดลงและมีความเปรี้ยวน้อยกว่า ความพิเศษนี้ทำให้กาแฟขี้ช้างหอมละมุนและอร่อยเป็นพิเศษ #กระทรวงอุตสาหกรรม #industryprmoi

ที่มา : https://www.thaigov.go.th/news/contents/details/18528
