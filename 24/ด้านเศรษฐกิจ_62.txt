รัฐบาลไทย-ข่าวทำเนียบรัฐบาล-โครงการ Big Rock ยกระดับ OTOP ลงพื้นที่ถ่ายทอดเทคโนโลยี “การผลิตเครื่องกรองน้ำอ่อนเพื่อใช้ในกระบวนการผลิตผลิตภัณฑ์ OTOP” ในพื้นที่ จ. แม่ฮ่องสอน และ จ. น่าน

วันอังคารที่ 18 ธันวาคม 2561
โครงการ Big Rock ยกระดับ OTOP ลงพื้นที่ถ่ายทอดเทคโนโลยี “การผลิตเครื่องกรองน้ำอ่อนเพื่อใช้ในกระบวนการผลิตผลิตภัณฑ์ OTOP” ในพื้นที่ จ. แม่ฮ่องสอน และ จ. น่าน
กรมวิทยาศาสตร์บริการ ลงพื้นที่จัดฝึกอบรมเชิงปฏิบัติการหลักสูตร “การผลิตเครื่องกรองน้ำอ่อนเพื่อใช้ในกระบวนการผลิตผลิตภัณฑ์ OTOP” ให้แก่ผู้ประกอบการ OTOP และผู้แทนจากองค์กรปกครองส่วนท้องถิ่น (อปท.) ในพื้นที่จังหวัดแม่ฮ่องสอน และจังหวัดน่าน
ระหว่างวันที่ 4-12 ธันวาคม 2561 กรมวิทยาศาสตร์บริการ (วศ.) กระทรวงวิทยาศาสตร์และเทคโนโลยี โดยนายอรุณ คงแก้ว นักวิทยาศาสตร์ชำนาญการ สำนักเทคโนโลยีชุมชน และคณะ ลงพื้นที่จัดฝึกอบรมเชิงปฏิบัติการหลักสูตร “การผลิตเครื่องกรองน้ำอ่อนเพื่อใช้ในกระบวนการผลิตผลิตภัณฑ์ OTOP” ให้แก่ผู้ประกอบการ OTOP และผู้แทนจากองค์กรปกครองส่วนท้องถิ่น (อปท.) ในพื้นที่จังหวัดแม่ฮ่องสอน และจังหวัดน่าน ณ ที่ทำการองค์การบริหารส่วนตำบลนาปู่ป้อม อำเภอปางมะผ้า จังหวัดแม่ฮ่องสอน และที่ทำการองค์การบริหารส่วนตำบลผาสิงห์ อำเภอเมืองน่าน จังหวัดน่าน มีผู้เข้ารับการฝึกอบรมทั้งสิ้น 90 คนโดยผู้เข้ารับการฝึกอบรมได้รับความรู้เรื่องน้ำ การปรับปรุงคุณภาพน้ำ และได้ฝึกปฏิบัติผลิตสารกรองสนิมเหล็ก ผลิตเครื่องกรองน้ำอ่อนมีกำลังการผลิต 600 – 1,000 ลิตร/ชั่วโมง จำนวน 65 ชุด นำไปติดตั้งใช้งานในกลุ่มผู้ประกอบการ OTOP เครื่องกรองน้ำอ่อนเป็นเทคโนโลยีพร้อมใช้ที่มีต้นทุนต่ำ บำรุงรักษาง่าย สามารถผลิตขึ้นมาเองได้ ผลจากการฝึกอบรมครั้งนี้เกิดวิทยากรตัวคูณระดับท้องถิ่นสามารถขยายผลการดำเนินงานในท้องถิ่นต่อไป

ที่มา : https://www.thaigov.go.th/news/contents/details/17573
