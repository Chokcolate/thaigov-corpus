รัฐบาลไทย-ข่าวทำเนียบรัฐบาล-กระทรวงดิจิทัลฯ ร่วมกิจกรรมในงาน“อุ่นไอรัก คลายความหนาว สายน้ำแห่งรัตนโกสินทร์”

วันศุกร์ที่ 4 มกราคม 2562
กระทรวงดิจิทัลฯ ร่วมกิจกรรมในงาน“อุ่นไอรัก คลายความหนาว สายน้ำแห่งรัตนโกสินทร์”
กระทรวงดิจิทัลฯ
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม พร้อมด้วย นายสรรพชัย หุวะนันทน์ กรรมการผู้จัดการใหญ่ บริษัท กสท โทรคมนาคม จำกัด (มหาชน) ตลอดจนข้าราชการ เจ้าหน้าที่ของสำนักงานปลัดกระทรวงดิจิทัลเพื่อเศรษฐกิจและสังคม และเจ้าหน้าที่ของบริษัท กสท โทรคมนาคม จำกัด (มหาชน) ร่วมกิจกรรมในงาน“อุ่นไอรัก คลายความหนาว สายน้ำแห่งรัตนโกสินทร์” เมื่อวันที่ 3 มกราคม 2562 ณ พระลานพระราชวังดุสิต กรุงเทพฯ ทั้งนี้ มีเจ้าหน้าที่ของกระทรวงฯ ได้ร่วมปฏิบัติหน้าที่เป็นจิตอาสางานรักษาความปลอดภัยในการสนับสนุนระบบสื่อสาร ระบบรักษาความปลอดภัย ณ จุดคัดกรอง จุดจอดรถ จุดสำคัญต่างๆ เพื่อวิเคราะห์ตรวจสอบระบบอินเทอร์เน็ต ระบบกล้องโทรทัศน์วงจรปิด (CCTV) ระบบเครือข่ายสื่อสารและอุปกรณ์ให้มีความพร้อมใช้งาน รวมทั้งสนับสนุนในการช่วยอำนวยความสะดวกกับเจ้าหน้าที่ที่ใช้งานระบบต่างๆ และเจ้าหน้าที่ที่มาร่วมกิจกรรมภายในงานอย่างต่อเนื่อง จนถึงวันที่ 19 มกราคม 2562
*************************

ที่มา : https://www.thaigov.go.th/news/contents/details/17933
