รัฐบาลไทย-ข่าวทำเนียบรัฐบาล-รัฐมนตรีฯ สมชายฯ ลงพื้นที่ จ.เชียงใหม่ เยี่ยมชมศูนย์การเรียนรู้การทอผ้ากะเหรี่ยงบ้านหล่ายแก้ว และพบปะผู้เข้าร่วมโครงการสร้างโอกาสขยายฐานแรงงานสู่ผู้สูงอายุ  เน้นการพัฒนาเศรษฐกิจชุม

วันศุกร์ที่ 1 มีนาคม 2562
รัฐมนตรีฯ สมชายฯ ลงพื้นที่ จ.เชียงใหม่ เยี่ยมชมศูนย์การเรียนรู้การทอผ้ากะเหรี่ยงบ้านหล่ายแก้ว และพบปะผู้เข้าร่วมโครงการสร้างโอกาสขยายฐานแรงงานสู่ผู้สูงอายุ  เน้นการพัฒนาเศรษฐกิจชุม
นายสมชาย หาญหิรัญ รัฐมนตรีช่วยว่าการกระทรวงอุตสาหกรรม ลงพื้นที่    จ.เชียงใหม่  เยี่ยมชมศูนย์การเรียนรู้การทอผ้ากะเหรี่ยงบ้านหล่ายแก้ว
เชียงใหม่ : วันนี้ (1 มีนาคม 2562) นายสมชาย หาญหิรัญ รัฐมนตรีช่วยว่าการกระทรวงอุตสาหกรรม ลงพื้นที่    จ.เชียงใหม่  เยี่ยมชมศูนย์การเรียนรู้การทอผ้ากะเหรี่ยงบ้านหล่ายแก้ว  โดยมีนายจารุพันธ์ จารโยภาส รองอธิบดีกรมส่งเสริมอุตสาหกรรม และคณะผู้บริหารกระทรวงอุตสาหกรรม ร่วมลงพื้นที่  โดยมี นายคมเดช อัยย์ตระกูล นายกองค์การบริหารส่วนตำบลบงตัน และ นายจันทร์คำ ปู่เป็ด ประธานกลุ่มทอผ้ากระเหรี่ยงบ้านหล่ายแก้ว      ให้การต้อนรับ และพาเยี่ยมชมศูนย์การเรียนรู้การทอผ้ากะเหรี่ยง
ศูนย์การเรียนรู้การทอผ้ากะเหรี่ยงบ้านหล่ายแก้ว แหล่งรวมวัฒนธรรมของชนเผ่ากะเหรี่ยงโผล่ง  อ.ดอยเต่า        จ.เชียงใหม่ และยังคงสืบทอดการทอผ้ากะเหรี่ยงมาจนถึงปัจจุบัน โดยยึดถือคติความเชื่อที่ว่า “ผู้หญิงทุกคนต้องทอผ้าเป็น” เพราะผู้เป็นแม่จะต้องเตรียมทอผ้าให้ลูกสาวสวมใส่ เป็นวัฒนธรรมที่สืบทอดต่อกันมาจนถึงปัจจุบัน แต่ด้วยสภาพสังคมที่เปลี่ยนแปลงไป ชาวบ้านจึงเริ่มทอผ้าจำหน่าย เพื่อหารายได้เข้าสู่ชุมชน ซึ่งผ้าทอกระเหรี่ยง โผล่งมีอัตลักษณ์คือ การใช้วัตถุดิบ และกระบวนการผลิตที่รักษาธรรมชาติและสิ่งแวดล้อม โดยย้อมสีจากไม้มะเดื่อ ผสมผสานภูมิปัญญาดั่งเดิม เกิดเป็นลายผ้าที่เลียนแบบธรรมชาติรอบตัว เช่น ลายเมล็ดฟักทอง ลายงู ลายรังแมงมุม ลายกาแล
ปัจจุบันทางศูนย์ฯ ได้รับการส่งเสริมด้านการออกแบบจากกระทรวงอุตสาหกรรม จึงได้พัฒนาและสร้างสรรค์ผลิตภัณฑ์ให้มีรูปแบบใหม่ ๆ เช่น ปลอกหมอน ผ้ารองจาน ตุ๊กตาผ้า ผ้าม่าน เพื่อตอบสนองความต้องการของผู้บริโภค ทั้งชาวไทยและต่างประเทศ
จากนั้น นายสมชายและคณะ ได้พบปะผู้สูงอายุใน อ.ดอยเต่า ที่เข้าร่วมโครงการสร้างโอกาสขยายฐานแรงงานสู่ผู้สูงอายุ ของกระทรวงอุตสาหกรรมโดยมี นายอิทธิพล ปันธ์โยศรี ปลัดอาวุโสอำเภอดอยเต่า และนางสาวสายทอง ใจแดง ประธานชมรมผู้สูงอายุอำเภอดอยเต่า ให้การต้อนรับและพาเยี่ยมชมการฝึกอบรมเชิงปฏิบัติการ การส่งเสริมการผลิตสินค้าหัตถกรรมชุมชนเพื่อเพิ่มทักษะและรายได้สำหรับผู้สูงอายุ

ที่มา : https://www.thaigov.go.th/news/contents/details/19080
