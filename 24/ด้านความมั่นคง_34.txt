รัฐบาลไทย-ข่าวทำเนียบรัฐบาล-ทส.มอบรางวัลเกียรติคุณแก่โครงการที่ปฏิบัติตามมาตรการในการรายงานการวิเคราะห์ผลกระทบสิ่งแวดล้อม ประจำปี 2561 (EIA Monitoring Awards 2018)

วันศุกร์ที่ 21 ธันวาคม 2561
ทส.มอบรางวัลเกียรติคุณแก่โครงการที่ปฏิบัติตามมาตรการในการรายงานการวิเคราะห์ผลกระทบสิ่งแวดล้อม ประจำปี 2561 (EIA Monitoring Awards 2018)
ทส.มอบรางวัลเกียรติคุณแก่โครงการที่ปฏิบัติตามมาตรการในการรายงานการวิเคราะห์ผลกระทบสิ่งแวดล้อม ประจำปี 2561 (EIA Monitoring Awards 2018)
ทส.มอบรางวัลเกียรติคุณแก่โครงการที่ปฏิบัติตามมาตรการในการรายงานการวิเคราะห์ผลกระทบสิ่งแวดล้อม ประจำปี 2561 (EIA Monitoring Awards 2018)
วันนี้ (21 ธันวาคม 2561) เวลา 10.00 น. กระทรวงทรัพยากรธรรมชาติและสิ่งแวดล้อม จัดพิธีมอบรางวัลแก่โครงการที่ปฏิบัติตามมาตรการในการรายงานการวิเคราะห์ผลกระทบสิ่งแวดล้อม ประจำปี 2561 (EIA Monitoring Awards 2018) ซึ่งปีนี้เป็นครั้งที่ 16 โดยในปี 2561 คณะกรรมการพิจารณาคัดเลือกและมอบรางวัลแก่โครงการที่ปฏิบัติตามมาตรการในการรายงานการวิเคราะห์ผลกระทบสิ่งแวดล้อม ได้กำหนดให้มีการพิจารณาคัดเลือกจากโครงการประเภท อุตสาหกรรม ปิโตรเคมี และเหมืองแร่ ซึ่งมีโครงการที่สมัครเข้ารับการคัดเลือก จำนวนทั้งสิ้น 43 โครงการ มีโครงการที่มีคุณสมบัติผ่านเกณฑ์ของคณะกรรมการฯ กำหนดไว้ จำนวน 38 โครงการ ประกอบด้วย
-รางวัลยอดเยี่ยม จำนวน 12 โครงการ ได้แก่ ประเภทเหมืองแร่ 8 โครงการ ประเภทอุตสาหกรรม 3 โครงการ และประเภทปิโตเคมี 1 โครงการ
- รางวัลดีเด่น จำนวน 18 โครงการ และ
- รางวัลชมเชย จำนวน 8 โครงการ
ในการจัดงานดังกล่าว ได้รับเกียรติจาก พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อมกล่าวปาฐกถาเกี่ยวกับการปฏิบัติตามมาตรการในการรายงานการวิเคราะห์ผลกระทบสิ่งแวดล้อม ประจำปี 2561
และเป็นประธานในการมอบโล่รางวัลเกียรติคุณพร้อมไปรษณียบัตรแก่โครงการที่ปฏิบัติตามมาตรการในการรายงานการวิเคราะห์ผลกระทบสิ่งแวดล้อม ประจำปี 2561 (EIA Monitoring Awards 2018) ณ โรงแรมอนันตรา ริเวอร์ไซค์ กรุงเทพ รีสอร์ท
โครงการปฏิบัติตามมาตรการในการรายงานการวิเคราะห์ผลกระทบสิ่งแวดล้อมมีวัตถุประสงค์หลัก คือ
1.เพื่อส่งเสริม สนับสนุนให้ผู้ประกอบการหรือผู้ที่เกี่ยวข้องกับโครงการพัฒนาต่างๆ ทั้ง หน่วยงานภาครัฐ รัฐวิสาหกิจ และภาคเอกชน ปฏิบัติตามมาตรการด้านสิ่งแวดล้อมตามที่กำหนดไว้ในรายงานการวิเคราะห์ผลกระทบสิ่งแวดล้อมอย่างต่อเนื่องและมีประสิทธิภาพ
2. เพื่อเป็นการสร้างแรงจูงใจ ตลอดจนยกย่องเชิดชูเกียรติสถานประกอบการหรือโครงการที่ปฏิบัติตามมาตรการด้านสิ่งแวดล้อมดีเด่น ให้เป็นแบบอย่างแก่ผู้ประกอบการโครงการอื่นๆได้ปฏิบัติตาม และเป็นการประชาสัมพันธ์ให้สาธารณชนทั่วไปได้ทราบและเห็นความสำคัญของการป้องกันและลดผลกระทบสิ่งแวดล้อมอย่างจริงจัง

ที่มา : https://www.thaigov.go.th/news/contents/details/17683
