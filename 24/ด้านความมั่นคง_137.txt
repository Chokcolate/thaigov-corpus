รัฐบาลไทย-ข่าวทำเนียบรัฐบาล-รมว.ทส. ร่วมคณะรัฐมนตรี ลงพื้นที่ยโสธรมอบที่ดินชุมชน

วันพุธที่ 6 กุมภาพันธ์ 2562
รมว.ทส. ร่วมคณะรัฐมนตรี ลงพื้นที่ยโสธรมอบที่ดินชุมชน
รัฐมนตรีว่าการกระทรวงทรัพยากรธรรมชาติและสิ่งแวดล้อม ร่วมคณะรัฐมนตรี ลงพื้นที่ยโสธรมอบที่ดินชุมชน
รมว.ทส. ร่วมคณะรัฐมนตรี ลงพื้นที่ยโสธรมอบที่ดินชุมชน
วันนี้ (6 กุมภาพันธ์ 2562) รัฐมนตรีว่าการกระทรวงทรัพยากรธรรมชาติและสิ่งแวดล้อม (พลเอก สุรศักดิ์  กาญจนรัตน์) ร่วมคณะรัฐมนตรี นำโดย นายกรัฐมนตรี (พลเอก ประยุทธ์  จันทร์โอชา) ลงพื้นที่จังหวัดยโสธร ตรวจเยี่ยมการขับเคลื่อนเมืองเกษตรอินทรีย์ต้นแบบ ณ ศูนย์เรียนรู้เกษตรอินทรีย์ วิถียโสธร อำเภอคำเขื่อนแก้ว จังหวัดยโสธร ในโอกาสการประชุมคณะรัฐมนตรีสัญจร
โอกาสนี้ รัฐมนตรีว่าการกระทรวงทรัพยากรธรรมชาติและสิ่งแวดล้อม ได้มอบหนังสือแสดงโครงการป่าชุมชนแก่ราษฎรชุมชนบ้านหนองแห อำเภอกุดชุม จังหวัดยโสธร และร่วมเป็นสักขีพยานในพิธีมอบสมุดประจำตัวผู้ได้รับการคัดเลือกให้ทำกินในชุมชน ตามนโยบายรัฐบาลในลักษณะแปลงรวม โดยผู้ว่าราชการจังหวัดยโสธรมอบให้แก่ผู้แทนประชาชน โดยมีนายกรัฐมนตรีเป็นประธาน พร้อมทั้ง เยี่ยมชมการดำเนินงานของศูนย์เรียนรู้เกษตรอินทรีย์วิถียโสธร การพัฒนามาตรฐานเกษตรอินทรีย์ และการส่งเสริมการท่องเที่ยวของจังหวัดยโสธร นอกจากนี้ นายกรัฐมนตรี ได้ปลูกต้นรวงผึ้งในโอกาสนี้ด้วย

ที่มา : https://www.thaigov.go.th/news/contents/details/18615
