รัฐบาลไทย-ข่าวทำเนียบรัฐบาล-​ กำชับฝ่ายความมั่นคง เข้มดูแลความปลอดภัยห้วงวันแห่งความรัก วอนร่วมเฝ้าระวังลูกหลานด้วยความรักและเข้าใจ

วันพุธที่ 13 กุมภาพันธ์ 2562
​ กำชับฝ่ายความมั่นคง เข้มดูแลความปลอดภัยห้วงวันแห่งความรัก วอนร่วมเฝ้าระวังลูกหลานด้วยความรักและเข้าใจ
พล.ท.คงชีพ ตันตระวาณิชย์ โฆษก กห.เปิดเผยว่า พล.อ.ประวิตร วงษ์สุวรรณ รอง นรม. และ รมว.กห. ได้กำชับตำรวจและฝ่ายปกครองทุกจังหวัด ร่วมกันเฝ้าระวังและดูแลความปลอดภัยของประชาชนในทุกพื้นที่ ในห้วงวันวาเลนไทน์
พล.ท.คงชีพ ตันตระวาณิชย์ โฆษก กห.เปิดเผยว่า พล.อ.ประวิตร วงษ์สุวรรณ รอง นรม. และ รมว.กห. ได้กำชับตำรวจและฝ่ายปกครองทุกจังหวัด ร่วมกันเฝ้าระวังและดูแลความปลอดภัยของประชาชนในทุกพื้นที่ ในห้วงวันวาเลนไทน์ ซึ่งเป็นเทศกาลแห่งความรัก ที่หนุ่มสาวต่างแสดงความรักอันบริสุทธิ์ต่อกัน. โดยย้ำให้เพิ่มความเข้มงวด กวดขันสถานบันเทิงและสถานบริการที่เป็นแหล่งมั่วสุมของเด็กและเยาวชน ที่อาจถูกชี้นำไปในทางที่ผิด หรือรู้เท่าไม่ถึงการณ์ เพื่อป้องกันเหตุร้ายและเหตุอันไม่พึงประสงค์ที่อาจเกิดขึ้น
ทั้งนี้ ขอให้เจ้าหน้าที่รัฐทุกคน ร่วมกันปฏิบัติหน้าที่ด้วยการแสดงออกถึง ความรัก ความจริงใจและความปรารถนาดีกับประชาชนทุกคน พร้อมทั้งร่วมกันสร้างความเข้าใจและขอความร่วมมือทุกครอบครัว ได้พิจารณาใช้โอกาสวันแห่งความรักนี้ ร่วมกันเฝ้าระวังและดูแลลูกหลาน เยาวชน ในกรอบของศีลธรรมอันดีด้วยความรักความเข้าใจกันอย่างใกล้ชิด เพื่อสร้างพลังทางสังคมและลดปัญหาต่างๆที่จะมีขึ้น

ที่มา : https://www.thaigov.go.th/news/contents/details/18762
