รัฐบาลไทย-ข่าวทำเนียบรัฐบาล-ผู้ช่วย รมว. ดิจิทัลฯ ร่วมงานครบรอบความสัมพันธ์ 160 ปี ประเทศไทย-เดนมาร์ก

วันศุกร์ที่ 14 ธันวาคม 2561
ผู้ช่วย รมว. ดิจิทัลฯ ร่วมงานครบรอบความสัมพันธ์ 160 ปี ประเทศไทย-เดนมาร์ก
ผู้ช่วย รมว. ดิจิทัลฯ
ดร.พันธ์ศักดิ์ ศิริรัชตพงษ์ ผู้ช่วยรัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ร่วมงานครบรอบความสัมพันธ์ 160 ปี ประเทศไทย-เดนมาร์ก เมื่อวันที่ 11 ธันวาคม 2561 ณ สถานเอกอัครราชทูตเดนมาร์กประจำประเทศไทย ถนนสาทร กรุงเทพฯ โดยประเทศไทยและเดนมาร์กได้เริ่มมีการติดต่อกันตั้งแต่สมัยพระบาทสมเด็จพระจอมเกล้าเจ้าอยู่หัว และได้มีความสัมพันธ์อันดีในทุกๆ ด้านจนถึงปัจจุบัน สถานเอกอัครราชทูตเดนมาร์ก ประจำประเทศไทยจึงได้จัดงาน “Thai-Danish Panel debates: Looking to the Future” เพื่อเป็นส่วนหนึ่งของการเฉลิมฉลองความสัมพันธ์ 160 ปี ของทั้งสองประเทศ ซึ่งภายในงานมีผู้แทนจากภาครัฐและภาคเอกชนจากทั้งไทยและเดนมาร์กเข้าร่วมเป็นจำนวนมาก ในโอกาสนี้ ดร.พันธ์ศักดิ์ ฯ กล่าวปาฐกถาว่า ได้ให้ข้อมูลเกี่ยวกับการดำเนินการและโครงการที่สำคัญของกระทรวงดิจิทัลเพื่อเศรษฐกิจและสังคม ในการใช้เทคโนโลยีดิจิทัลขับเคลื่อนประเทศไทยทั้งในด้านเศรษฐกิจและสังคมตามนโยบายประเทศไทย 4.0 พร้อมทั้งได้แนะนำโอกาส ให้แก่ประเทศเดนมาร์กในการเข้ามาสร้างความร่วมมือ เพื่อดำเนินธุรกิจและลงทุนในประเทศไทย ซึ่งได้รับความสนใจจากผู้เข้าร่วมงานเป็นอย่างมาก
************************

ที่มา : https://www.thaigov.go.th/news/contents/details/17507
