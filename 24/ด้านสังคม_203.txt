รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ หารือความร่วมมือด้านโทรคมนาคมและ ICT ระหว่างกระทรวงดิจิทัลฯ และองค์การโทรคมนาคมแห่งเอเชียและแปซิฟิก (APT)

วันศุกร์ที่ 15 กุมภาพันธ์ 2562
รมว.กระทรวงดิจิทัลฯ หารือความร่วมมือด้านโทรคมนาคมและ ICT ระหว่างกระทรวงดิจิทัลฯ และองค์การโทรคมนาคมแห่งเอเชียและแปซิฟิก (APT)
รมว.กระทรวงดิจิทัลฯ
นายพิเชฐ ดุรงคเวโรจน์ รัฐมนตรีว่ากระทรวงดิจิทัลเพื่อเศรษฐกิจและสังคม หารือเกี่ยวกับความร่วมมือด้านโทรคมนาคมและ ICT ระหว่างกระทรวงดิจิทัลเพื่อเศรษฐกิจและสังคม และ (Asia Pacific Telecommunity : APT) โดยมี นางสาวอารีวรรณ ฮาวรังษี เลขาธิการองค์การโทรคมนาคมแห่งเอเชียและแปซิฟิก เข้าเยี่ยมคารวะเนื่องในโอกาสวันขึ้นปีใหม่ 2562 ซึ่งในปี 2562 เป็นปีที่ 40 ของการครบรอบการก่อตั้ง APT จึงได้กำหนดให้มีการจัดการประชุม Asia-Pacific ICT Ministerial Meeting 2019 ระหว่างวันที่ 25-26 มิถุนายน 2562 ณ ประเทศสิงคโปร์ เพื่อกำหนดนโยบายและแนวทางสำหรับภูมิภาคเอเชียและแปซิฟิกในอีก 5 ปีข้างหน้า ทั้งนี้ APT เป็นองค์การทางด้านโทรคมนาคมของภูมิภาค ภายใต้ความอุปถัมภ์ของคณะกรรมาธิการเศรษฐกิจและสังคมแห่งเอเชียและแปซิฟิก (UNESCAP) ซึ่งประเทศไทยได้เข้าเป็นสมาชิกก่อตั้ง APT เมื่อปี พ.ศ. 2522 และเป็นที่ตั้งของสำนักงานใหญ่ ณ ถนนแจ้งวัฒนะ กรุงเทพฯ ปัจจุบันมีนางสาวอารีวรรณ ฮาวรังษี เป็นเลขาธิการ (Secretary General) และมี Mr. Masanori KONDO เป็นรองเลขาธิการ (Deputy Secretary General) มีสมาชิกจำนวน 38 ประเทศ
**********************

ที่มา : https://www.thaigov.go.th/news/contents/details/18810
