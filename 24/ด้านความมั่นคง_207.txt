รัฐบาลไทย-ข่าวทำเนียบรัฐบาล-ก.แรงงาน จัดงานวันสตรีสากล 62  ภายใต้แนวคิด แรงงานสตรี ร่วมจิตอาสา ทำความดี ด้วยหัวใจ

วันศุกร์ที่ 8 มีนาคม 2562
ก.แรงงาน จัดงานวันสตรีสากล 62  ภายใต้แนวคิด แรงงานสตรี ร่วมจิตอาสา ทำความดี ด้วยหัวใจ
วันนี้ (8 มี.ค.62) เวลา 13.30 น. กระทรวงแรงงาน จัดงาน “วันสตรีสากล ประจำปี พ.ศ.2562” ภายใต้แนวคิด “แรงงานสตรี ร่วมจิตอาสา ทำความดี ด้วยหัวใจ” โดยมีพิธีมอบโล่รางวัลแก่สตรีทำงานดีเด่น จำนวน 7 สาขา รวม 26 รางวัล เพื่อยกย่องเชิดชูเกียรติแก่สตรีทำงานที่มี
พลตำรวจเอก อดุลย์ แสงสิงแก้ว รัฐมนตรีว่าการกระทรวงแรงงาน กล่าวว่า ปัจจุบันสตรีเข้ามามีบทบาท ในการพัฒนาประเทศ บทบาทของสตรีในประเทศไทยนั้น ได้เพิ่มขึ้นมากกว่าในอดีตอย่างมากทั้งในระดับผู้บริหารและระดับปฏิบัติ และยังพบว่าผู้หญิงได้รับการยอมรับมากขึ้นในแวดวงการประกอบการ กระทรวงแรงงาน ในฐานะหน่วยงานที่มีภารกิจสำคัญในการคุ้มครองแรงงานได้ตระหนักถึงความสำคัญของสตรีทำงานทุกคนว่าเป็นกำลังสำคัญ   ในการสร้างครอบครัวที่เข้มแข็งและยังช่วยขับเคลื่อนเศรษฐกิจของประเทศให้เจริญก้าวหน้า จึงมุ่งมั่นที่จะส่งเสริมให้แรงงานสตรีได้รับการคุ้มครองสิทธิเท่าเทียมกัน โดยไม่เลือกปฏิบัติ มีความมั่นคง และมีคุณภาพชีวิตที่ดี ตลอดจนร่วมมือกับทุกภาคส่วนในการส่งเสริม สนับสนุนบทบาทสตรี และความเสมอภาคชายหญิง ซึ่งจะเป็นกลไกที่สำคัญในการพัฒนาประเทศให้เจริญก้าวหน้าได้อย่างมั่นคง และยั่งยืน
สำหรับการจัดงานวันสตรีสากล ประจำปี พ.ศ. 2562 นี้ จัดขึ้นภายใต้แนวคิด “แรงงานสตรี ร่วมจิตอาสา ทำความดี ด้วยหัวใจ” เพื่อกระตุ้นให้สังคมไทยได้ตระหนักถึงความสำคัญของสตรีทำงาน และส่งเสริมให้แรงงานสตรีได้เข้ามามีส่วนร่วมในการบริหารจัดการแรงงานตามกลไกประชารัฐในลักษณะของการทำงานจิตอาสา รวมถึงยกย่อง เชิดชูเกียรติสตรีทำงานดีเด่นที่เป็นแบบอย่างให้สตรีทำงานได้ตระหนักถึงคุณค่าของตนเอง และมุ่งมั่นที่จะพัฒนาความรู้ความสามารถ เป็นประโยชน์ต่อตนเอง ครอบครัว และสังคม โดยมีพิธีมอบรางวัลสตรีทำงานดีเด่น ประจำปี พ.ศ.2562 รวม 7 สาขา จำนวน 26 รางวัล อาทิ นางภาวนา อังคณานุวัฒน์ รองผู้ว่าการบริหารการไฟฟ้าฝ่ายผลิตแห่งประเทศไทย ได้รับรางวัลสาขาสตรีผู้บริหารรัฐวิสาหกิจดีเด่น, นางอัมพวัน พิชาลัย ผู้อำนวยการศูนย์ส่งเสริมศิลปาชีพระหว่างประเทศ สตรีผู้บริหารภาคราชการดีเด่น, นางสุพัฒรา จิราธิวัฒน์ รองกรรมการผู้จัดการใหญ่ บริษัท กลุ่มเซ็นทรัล จำกัด สตรีนักบริหารภาคเอกชนดีเด่น, นางสาวกัลยาณี เจียมสกุล (บิว กัลยาณี) ศิลปินสตรีดีเด่น และสื่อมวลชนสตรีดีเด่น ได้แก่ นางสาวศุภรัตน์ นาคบุญนำ เป็นต้น ทั้งนี้ กิจกรรมงานมีกิจกรรมน่าสนใจ ประกอบด้วย ทอล์คโชว์ เรื่อง สตรียุคใหม่ พร้อมใจทำงานด้วยจิตอาสา สู่สังคมไทยเข้มแข็ง โดย พันเอกนายแพทย์พงศ์ศักดิ์ ตั้งคณา นิทรรศการผลงานสตรีดีเด่นประจำปี 2562 และปีที่ผ่านมา

ที่มา : https://www.thaigov.go.th/news/contents/details/19207
