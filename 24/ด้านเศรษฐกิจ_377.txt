รัฐบาลไทย-ข่าวทำเนียบรัฐบาล-ธ.ก.ส. แจ้งปิดปรับปรุงระบบธุรกรรมการให้บริการชั่วคราว 16 กุมภาพันธ์ นี้

วันพฤหัสบดีที่ 7 กุมภาพันธ์ 2562
ธ.ก.ส. แจ้งปิดปรับปรุงระบบธุรกรรมการให้บริการชั่วคราว 16 กุมภาพันธ์ นี้
ธ.ก.ส. แจ้งปิดปรับปรุงระบบธุรกรรมการให้บริการทางการเงินชั่วคราว เป็นเวลา 6 ชั่วโมง ตั้งแต่ หลังเที่ยงคืนวันที่ 15 กุมภาพันธ์ ถึงหกโมงเช้าวันที่ 16 กุมภาพันธ์
ธ.ก.ส. แจ้งปิดปรับปรุงระบบธุรกรรมการให้บริการทางการเงินชั่วคราว เป็นเวลา 6 ชั่วโมง ตั้งแต่ หลังเที่ยงคืนวันที่ 15 กุมภาพันธ์ ถึงหกโมงเช้าวันที่ 16 กุมภาพันธ์ โดยลูกค้าไม่สามารถ ฝาก โอน ถอน ผ่านทางตู้ ATM และ ธ.ก.ส. A-Mobile  ทั้งนี้เพื่อปรับปรุงและเพิ่มประสิทธิภาพระบบการให้บริการและรองรับธุรกรรมที่มีปริมาณมากขึ้นในอนาคต
นายธนารัตน์ งามวลัยรัตน์ รองผู้จัดการธนาคารเพื่อการเกษตรและสหกรณ์การเกษตร(ธ.ก.ส.) เปิดเผยว่า ธ.ก.ส. ดำเนินการพัฒนาและเพิ่มประสิทธิภาพของระบบธุรกรรมการให้บริการ  (Core Banking System:CBS) ที่ใช้ในการจัดการด้านธุรกรรมเงินฝากและสินเชื่อ รวมทั้งข้อมูลลูกค้า เพื่อรองรับการให้บริการและธุรกรรมที่จะมีปริมาณมากขึ้นได้ในอนาคต ซึ่งเป็นการดำเนินงานตามยุทธศาสตร์ของธนาคารในการพัฒนาการบริการทางการเงินอย่างครบวงจร และทันสมัย เพื่อเพิ่มขีดความสามารถในการแข่งขัน
สำหรับการปิดปรับปรุงระบบธุรกรรมการให้บริการชั่วคราว ในวันเสาร์ที่ 16 กุมภาพันธ์ 2562 ระหว่างเวลา 00.01 – 06.00 น. (หลังเที่ยงคืนวันที่ 15 กุมภาพันธ์ 2562 ถึงหกโมงเช้าวันที่ 16 กุมภาพันธ์2562) เป็นเวลา 6 ชั่วโมง โดยช่วงเวลาที่ทำการปิดปรับปรุงระบบดังกล่าว ลูกค้าจะไม่สามารถทำธุรกรรม ประกอบด้วย การฝาก โอน ถอน ผ่านตู้ ATM และ ธ.ก.ส. A-Mobile ตลอดจนการใช้งานบัตรอิเล็กทรอนิกส์ของธนาคารอื่นกับตู้ ATM ของ ธ.ก.ส. โดยขอให้ลูกค้ามั่นใจได้ว่าการปรับปรุงระบบในครั้งนี้จะไม่ส่งผลกระทบกับข้อมูลการเงินของลูกค้าแต่อย่างใด และ ธ.ก.ส. ขออภัยในความไม่สะดวกตามวันและเวลาดังกล่าว

ที่มา : https://www.thaigov.go.th/news/contents/details/18640
