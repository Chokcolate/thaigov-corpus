รัฐบาลไทย-ข่าวทำเนียบรัฐบาล-ปลัดกระทรวงดิจิทัลฯ แถลงความคืบหน้ารัฐวิสาหกิจในสังกัดของกระทรวงดิจิทัลฯ เน้นความสำเร็จโครงการเด่นที่มีผลระดับประเทศ

วันอังคารที่ 19 มีนาคม 2562
ปลัดกระทรวงดิจิทัลฯ แถลงความคืบหน้ารัฐวิสาหกิจในสังกัดของกระทรวงดิจิทัลฯ เน้นความสำเร็จโครงการเด่นที่มีผลระดับประเทศ
ปลัดกระทรวงดิจิทัลฯ
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม รายงานความคืบหน้าการดำเนินงานของรัฐวิสาหกิจในการขับเคลื่อนยุทธศาสตร์ชาติ เมื่อวันที่ 18 มีนาคม 2562 ณ ห้องประชุมวายุภักษ์ 4 กระทรวงการคลัง กรุงเทพฯ โดยมี ดร.สมคิด จาตุศรีพิทักษ์ รองนายกรัฐมนตรี เป็นประธานมอบนโยบายแก่รัฐวิสาหกิจในกลุ่มสถาบันการเงิน โครงสร้างพื้นฐานคมนาคม พลังงาน และเศรษฐกิจดิจิทัล พร้อมทั้ง นายอภิศักดิ์ ตันติวรวงศ์ รัฐมนตรีว่าการกระทรวงการคลัง รายงานความคืบหน้าและมอบนโยบายในการขับเคลื่อนเศรษฐกิจไทย ทั้งนี้ ปลัดกระทรวงดิจิทัลฯ กล่าวถึงผลการดำเนินงานรัฐวิสาหกิจภายใต้สังกัดกระทรวงดิจิทัลฯ (ปี 2558 – 2562) ด้านสื่อสารและโทรคมนาคมของ บริษัท ทีโอที จำกัด (มหาชน) และบริษัท กสท โทรคมนาคม จำกัด (มหาชน) ได้แก่ โครงการเน็ตประชารัฐ โครงการ ASEAN Digital Hub โครงการศูนย์บริการข้อมูลภาครัฐเพื่อประชาชน (GCC 1111) โครงการ Smart Infrastructure และ Digital Park Thailand & IOT Institute รวมถึงการดำเนินงานในรอบ 4 ปี (ปี 2558 – 2561) ของบริษัท ไปรษณีย์ไทย จำกัด ได้แก่ โครงการดิจิทัลชุมชนด้าน E-Commerce การจัดส่งยาให้แก่ผู้ป่วยของโรงพยาบาลต่างๆ รวม 10 โรงพยาบาลในขณะนี้ และการจัดส่งน้ำยาล้างไตให้กับผู้ป่วยทั่วประเทศ
*************************

ที่มา : https://www.thaigov.go.th/news/contents/details/19436
