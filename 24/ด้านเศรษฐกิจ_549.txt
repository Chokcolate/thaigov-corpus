รัฐบาลไทย-ข่าวทำเนียบรัฐบาล-อพวช. จับมือ แกมมาโก้ สนับสนุนเยาวชนไทยใช้ความคิดสร้างสรรค์ เสริมสร้างการเรียนรู้ด้านวิทยาศาสตร์ เทคโนโลยี และนวัตกรรม ผ่านผลิตภัณฑ์ LEGO® Education

วันจันทร์ที่ 11 มีนาคม 2562
อพวช. จับมือ แกมมาโก้ สนับสนุนเยาวชนไทยใช้ความคิดสร้างสรรค์ เสริมสร้างการเรียนรู้ด้านวิทยาศาสตร์ เทคโนโลยี และนวัตกรรม ผ่านผลิตภัณฑ์ LEGO® Education
อพวช. ลงนามความร่วมมือ แกมมาโก้  เพื่อเผยแพร่สื่อการเรียนรู้วิทยาศาสตร์ เทคโนโลยี และนวัตกรรม เพิ่มโอกาสให้ผู้เข้าชมได้ลงมือฝึกหัด ใช้ความคิดสร้างสรรค์พัฒนาทักษะการเรียนรู้ ผ่านผลิตภัณฑ์ LEGO® Education
5 มีนาคม 2562 / ปทุมธานี – องค์การพิพิธภัณฑ์วิทยาศาสตร์แห่งชาติ (อพวช.) จัดพิธีลงนามความร่วมมือ กับ บริษัท แกมมาโก้ (ประเทศไทย) จำกัด เพื่อเผยแพร่สื่อการเรียนรู้วิทยาศาสตร์ เทคโนโลยี และนวัตกรรม เพิ่มโอกาสให้ผู้เข้าชมได้ลงมือฝึกหัด ใช้ความคิดสร้างสรรค์พัฒนาทักษะการเรียนรู้ ผ่านผลิตภัณฑ์ LEGO® Education โดยมี ผศ.ดร.รวิน ระวิวงศ์ ผู้อำนวยการองค์การพิพิธภัณฑ์วิทยาศาสตร์แห่งชาติ และนายจักรริน จันทรวิสูตร กรรมการผู้จัดการ บริษัท แกมมาโก้ (ประเทศไทย) จำกัด ลงนามในพิธี พร้อมด้วย นางกรรณิการ์ เฉิน รองผู้อำนวยการองค์การพิพิธภัณฑ์วิทยาศาสตร์แห่งชาติ และนางสาวนวลวรรณ ชะอุ่ม ผู้อำนวยการฝ่ายขายและการตลาด บริษัท แกมมาโก้ (ประเทศไทย) จำกัด เป็นพยานในพิธีดังกล่าว ณ พิพิธภัณฑ์เทคโนโลยีสารสนเทศ อพวช. คลองห้า จ.ปทุมธานี

ที่มา : https://www.thaigov.go.th/news/contents/details/19239
