รัฐบาลไทย-ข่าวทำเนียบรัฐบาล-กิจกรรมในการปัจฉิมนิเทศ เยาวชนและผู้ปกครองในโครงการสานฝันการกีฬาสู่ระบบการศึกษาจังหวัดชายแดนใต้ "Success 2"

วันจันทร์ที่ 11 มีนาคม 2562
กิจกรรมในการปัจฉิมนิเทศ เยาวชนและผู้ปกครองในโครงการสานฝันการกีฬาสู่ระบบการศึกษาจังหวัดชายแดนใต้ "Success 2"
พลเอก สุรเชษฐ์ ชัยวงศ์ หัวหน้าผู้แทนพิเศษของรัฐบาลและรัฐมนตรีช่วยว่าการกระทรวงศึกษาธิการ ร่วมกิจกรรมในการปัจฉิมนิเทศ เยาวชนและผู้ปกครองในโครงการสานฝันการกีฬาสู่ระบบการศึกษาจังหวัดชายแดนใต้ "Success 2"
ซึ่งเป็นนวัตกรรมการพัฒนาคุณภาพชีวิตของเยาวชนจังหวัดชายแดนภาคใต้ โดยใช้กีฬาเป็นสื่อนำศักยภาพของเยาวชนที่มีความสามารถด้านการกีฬาให้ได้รับโอกาสลดความเหลื่อมล้ำทางการศึกษา โดยดำเนินการมาตั้งแต่ปี 2558 เริ่มต้นที่ รร.เฉลิมพระเกียรติสมเด็จพระศรีนครินทร์ ยะลา เป็นโรงเรียนต้นแบบแผนการเรียนวิทยาศาสตร์-กีฬา โรงเรียนรือเสาะชนูปถัมภ์ ได้เปิดการเรียนในแผน ศิลป์ (ภาษาอังกฤษ) - กีฬา เพิ่มเติมปัจจุบันมีโรงเรียนเข้าร่วมโครงการ 12 โรงเรียนครอบคลุมจังหวัดปัตตานี ยะลา นราธิวาสและสงขลา มีผู้สำเร็จการศึกษาระดับมัธยมศึกษาปีที่ 6 ในโครงการนี้จำนวน 327 คน โดยมีผู้ที่ได้รับคัดเลือกเป็นตัวแทนนักกีฬานักเรียนระดับประเทศ 7 คน เป็นตัวแทนทีมชาติไทยในการแข่งขันเอเชี่ยนเกม 2018 อาทิ มูฮัมหมัดฟิตรี อุเซ็ง นักกรีฑาทีมชาติไทย ธีรชัย สัญญสำราญ นักกีฬาฮอกกีทีมชาติไทย

ที่มา : https://www.thaigov.go.th/news/contents/details/19234
