รัฐบาลไทย-ข่าวทำเนียบรัฐบาล-ผู้บริหารกระทรวงดิจิทัลฯ ร่วมอวยพรปีใหม่ 2562 ให้แก่ข้าราชการ และเจ้าหน้าที่กระทรวงฯ

วันศุกร์ที่ 28 ธันวาคม 2561
ผู้บริหารกระทรวงดิจิทัลฯ ร่วมอวยพรปีใหม่ 2562 ให้แก่ข้าราชการ และเจ้าหน้าที่กระทรวงฯ
ผู้บริหารกระทรวงดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม อวยพรปีใหม่ 2562 ให้กับนางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม นายขจิต สุขุม ผู้ช่วยปลัดกระทรวงดิจิทัลเพื่อเศรษฐกิจและสังคม พร้อมด้วยผู้บริหารหน่วยงานในสังกัด ข้าราชการและเจ้าหน้าที่กระทรวงฯ เนื่องในโอกาสวันขึ้นปีใหม่ 2562 ภายหลังจากการประชุมผู้บริหารของกระทรวงฯ และหัวหน้าหน่วยงานในสังกัด ครั้งที่ 29/2561 ณ สำนักงานพัฒนาธุรกรรมทางอิเล็กทรอนิกส์ (องค์การมหาชน) กรุงเทพฯ เมื่อวันที่ 26 ธันวาคม 2561 ทั้งนี้ ปลัดกระทรวงดิจิทัลฯ ได้อวยพรปีใหม่ 2562 ให้กับนาวาอากาศเอกสมศักดิ์ ขาวสุวรรณ์ รองปลัดกระทรวงฯ นางวรรณพร เทพหัสดิน ณ อยุธยา รองปลัดกระทรวงฯ นางคนึงนิจ คชศิลา ผู้ตรวจราชการกระทรวงฯ และนายขจิต สุขุม ผู้ช่วยปลัดกระทรวงฯ ตลอดจนผู้บริหาร ข้าราชการ พนักงานราชการ และเจ้าหน้าที่ในสำนักงานปลัดกระทรวงฯ เนื่องในโอกาสวันขึ้นปีใหม่ 2562 เช่นกัน เมื่อวันที่ 28 ธันวาคม 2561 ณ สำนักงานปลัดกระทรวงดิจิทัลเพื่อเศรษฐกิจและสังคม ศูนย์ราชการฯ กรุงเทพฯ
************************

ที่มา : https://www.thaigov.go.th/news/contents/details/17826
