รัฐบาลไทย-ข่าวทำเนียบรัฐบาล-รองปลัดกระทรวงดิจิทัลฯ เปิดการอบรม "การพัฒนาเครือข่ายเน็ตอาสาประชารัฐ" จ.ศรีสะเกษ

วันจันทร์ที่ 24 ธันวาคม 2561
รองปลัดกระทรวงดิจิทัลฯ เปิดการอบรม "การพัฒนาเครือข่ายเน็ตอาสาประชารัฐ" จ.ศรีสะเกษ
รองปลัดกระทรวงดิจิทัลฯ
นาวาอากาศเอก สมศักดิ์ ขาวสุวรรณ์ รองปลัดกระทรวงดิจิทัลเพื่อเศรษฐกิจและสังคม(ดีอี) เป็นประธานเปิดการอบรม "การพัฒนาเครือข่ายเน็ตอาสาประชารัฐ" พร้อมกล่าวขอบคุณตัวแทนอาสาสมัครจากหมู่บ้านเน็ตประชารัฐ จังหวัดศรีสะเกษ จำนวน 1,183 หมู่บ้าน เมื่อวันที่ 21 ธันวาคม 2561 ณ ศูนย์แสดงสินค้า OTOP องค์การบริหารส่วนจังหวัดศรีสะเกษ โดยมี นายเพิ่มศักดิ์ ฉวีรักษ์ รองผู้ว่าราชการจังหวัดศรีสะเกษ พร้อมด้วยหัวหน้าส่วนราชการและผู้แทนในจังหวัดศรีสะเกษให้การต้อนรับ ทั้งนี้ กระทรวงดิจิทัลฯ จัดการอบรมดังกล่าวขึ้น เพื่อสร้างตัวแทนของกระทรวงฯ ในระดับหมู่บ้าน ให้มีความเข้าใจเน็ตอาสาประชารัฐที่ถูกต้องเกี่ยวกับโครงการเน็ตประชารัฐ การพัฒนาดิจิทัจของภาครัฐ การดูแลรักษาอุปกรณ์ ตลอดจนฝึกการใช้แอพพลิเคชั่น ซึ่งเป็นเครื่องมือที่กระทรวงฯ พัฒนาขึ้นสำหรับสนับสนุนการทำงานของเครือข่ายเน็ตอาสาประชารัฐ ให้สามารถแจ้งเหตุ แจ้งข่าวสาร กิจกรรมเสนอแนะบริการ ตลอดจนใช้เป็นเครื่องมือในการประชาสัมพันธ์ของดีแหล่งท่องเที่ยวของหมู่บ้านในจังหวัดศรีสะเกษอีกด้วย
**********************

ที่มา : https://www.thaigov.go.th/news/contents/details/17733
