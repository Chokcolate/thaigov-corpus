รัฐบาลไทย-ข่าวทำเนียบรัฐบาล-รองนายกรัฐมนตรี มอบพรปีใหม่ พ.ศ.2562 ให้กับผู้บริหารและข้าราชการกระทรวงดิจิทัลฯ

วันศุกร์ที่ 4 มกราคม 2562
รองนายกรัฐมนตรี มอบพรปีใหม่ พ.ศ.2562 ให้กับผู้บริหารและข้าราชการกระทรวงดิจิทัลฯ
รองนายกรัฐมนตรี
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม พร้อมด้วย นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม นาวาอากาศเอกสมศักดิ์ ขาวสุวรรณ์ รองปลัดกระทรวงดิจิทัลเพื่อเศรษฐกิจและสังคม ตลอดจนผู้บริหารกระทรวงฯ ผู้บริหารหน่วยงานในสังกัดกระทรวงฯ ข้าราชการ และเจ้าหน้าที่กระทรวงฯ ร่วมรับพรปีใหม่จากพลอากาศเอกประจิน จั่นตอง รองนายกรัฐมนตรีและรัฐมนตรีว่าการกระทรวงยุติธรรม เนื่องในวันขึ้นปีใหม่ พ.ศ.2562 โดยขอให้ทุกท่านมีสุขภาพที่แข็งแรง สมบูรณ์ มีจิตใจที่เบิกบาน แจ่มใส สามารถที่จะปฏิบัติงานได้อย่างมีคุณภาพ และมีความสุขความเจริญตลอดปีใหม่นี้ เมื่อวันที่ 3 มกราคม 2561 ณ ห้องรับรอง ชั้น 9 กระทรวงยุติธรรม อาคารราชบุรีดิเรกฤทธิ์ กรุงเทพฯ
*************************

ที่มา : https://www.thaigov.go.th/news/contents/details/17932
