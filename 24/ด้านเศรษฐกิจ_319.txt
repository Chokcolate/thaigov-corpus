รัฐบาลไทย-ข่าวทำเนียบรัฐบาล-กระทรวงดิจิทัลฯ เผยผลสำรวจมูลค่าตลาดดิจิทัลไทย 3 อุตสาหกรรมเติบโต พบตลาดฮาร์ดแวร์และอุปกรณ์อัจฉริยะมีมูลค่าเกือบ 3 แสนล้านบาท

วันพุธที่ 30 มกราคม 2562
กระทรวงดิจิทัลฯ เผยผลสำรวจมูลค่าตลาดดิจิทัลไทย 3 อุตสาหกรรมเติบโต พบตลาดฮาร์ดแวร์และอุปกรณ์อัจฉริยะมีมูลค่าเกือบ 3 แสนล้านบาท
กระทรวงดิจิทัลฯ เผยผลสำรวจมูลค่าตลาดดิจิทัลไทย 3 อุตสาหกรรมเติบโต
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม เป็นประธานเปิดงานและกล่าวปาฐกถาการฝึกอบรมการขับเคลื่อนให้เกิดการใช้งานของเทคโนโลยี ณ อาคารจี ทาวเวอร์ ชั้น 39 ถ.พระรามที่ 9 เมื่อวันที่ 28 มกราคม 2562 จัดโดยสำนักงานส่งเสริมเศรษฐกิจดิจิทัล (ดีป้า)  ทั้งนี้ จากผลสำรวจมูลค่าตลาดดิจิทัลไทย 3 อุตสาหกรรม พบตลาดฮาร์ดแวร์และอุปกรณ์อัจฉริยะมีมูลค่าเกือบ 3 แสนล้านบาท e-Payment เงินสะพัดทำกำไรสูง แนะเร่งแก้ปัญหาขาดแคลนบุคลากร ควรเป็นวาระแห่งชาติที่ไทยต้องเตรียมรับมือ  จากข้อมูลการเติบโตตลาดดิจิทัลไทย 3 อุตสาหกรรม ตอกย้ำว่าทุกอุตสาหกรรมกำลังเผชิญกับความท้าทายจากการเปลี่ยนแปลงของเทคโนโลยีในยุคเปลี่ยนผ่านดิจิทัล (Digital Transformation) โดยพบประเด็นสำคัญที่ทำให้อุตสาหกรรมมีการเติบโตขึ้น คือ กระแสของการใช้ดิจิทัลในทุกอุตสาหกรรม ทุกภาคบริการ และมีแนวโน้มอัตราการใช้ดิจิทัลเติบโตขึ้นในทุกภาคส่วน ทั้ง Social Platform, Cashless Society, Blockchain, Chat Bot, Programmatic และคลิปวิดีโอรวมถึง ภาพ 3D, Augmented Reality, และ Virtual Reality ที่จะเป็นสื่อที่มีความสำคัญมากขึ้น จึงต้องปรับตัวเป็นอย่างมาก รวมถึงบุคลากรที่ต้องเร่งพัฒนาทักษะให้ก้าวทันเทคโนโลยี เพราะโลกยุคดิจิทัลเปิดโอกาสให้ผู้ประกอบการต่างชาติเข้ามาทำธุรกิจในไทยได้อย่างเสรี และมีความได้เปรียบเหนือธุรกิจไทยทั้งในด้านเทคโนโลยี ทักษะบุคลากร เงินทุน และกฎระเบียบที่เอื้อหนุนต่อธุรกิจในโลกดิจิทัล
*****************

ที่มา : https://www.thaigov.go.th/news/contents/details/18463
