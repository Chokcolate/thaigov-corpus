รัฐบาลไทย-ข่าวทำเนียบรัฐบาล-รอง นรม. และ รมว.กห. ขอทุกส่วนราชการ ร่วมกันทำหน้าที่ในงานพระราชพิธีบรมราชาภิเษก อย่างเต็มกำลังความสามารถ

วันจันทร์ที่ 11 กุมภาพันธ์ 2562
รอง นรม. และ รมว.กห. ขอทุกส่วนราชการ ร่วมกันทำหน้าที่ในงานพระราชพิธีบรมราชาภิเษก อย่างเต็มกำลังความสามารถ
พล.อ.ประวิตร วงษ์สุวรรณ รอง นรม. และ รมว.กห. ได้เป็นประธานการประชุมคณะกรรมการฝ่ายรักษาความปลอดภัยและการจราจรงานพระราชพิธีพระบรมราชาภิเษก ครั้งที่ 1 / 2562 ณ ศาลาว่าการกลาโหม
พล.อ.ประวิตร วงษ์สุวรรณ รอง นรม. และ รมว.กห. ได้เป็นประธานการประชุมคณะกรรมการฝ่ายรักษาความปลอดภัยและการจราจรงานพระราชพิธีพระบรมราชาภิเษก ครั้งที่ 1 / 2562 ณ ศาลาว่าการกลาโหม
พล.อ.ประวิตร ย้ำขอให้ทุกส่วนราชการ บูรณาการทำงานร่วมกันในหน้าที่อย่างเต็มกำลังความสามารถ ในงานพระราชพิธีบรมราชาภิเษก เพื่อการถวายความปลอดภัยสูงสุดและสมพระเกียรติ พร้อมทั้งร่วมกันทำหน้าที่ รักษาความปลอดภัย การดูแลความสงบเรียบร้อยและการจัดการจราจรให้เป็นไปด้วยความเรียบร้อย โดยให้ครอบคลุมกิจกรรมประกอบพระราชพิธีที่จะมีขึ้นพร้อมกันทั่วประเทศ พร้อมกันนี้ ขอให้สนับสนุนการบริการและอำนวยความสะดวกแก่ประชาชนให้เป็นไปตามพระราชประสงค์ โดยให้คำนึงถึงกฎหมาย ระเบียบ ข้อบังคับที่เกี่ยวข้อง เพื่อให้ประชาชนที่สัญจรไปมาตามปกติได้รับผลกระทบน้อยที่สุด
ทั้งนี้ ให้ทุกส่วนราชการที่รับผิดชอบงาน จัดทำแผนงานรองรับและให้มีการซักซ้อมการทำงานร่วมกัน ทั้งงานถวายความปลอดภัย, การรักษาปลอดภัย , การบริหารจัดการจราจร , การคมนาคมและการขนส่ง , การให้บริการด้านการแพทย์ , การรักษาพยาบาลและการส่งกลับสายแพทย์ , การโทรคมนาคมและการติดต่อสื่อสาร รวมทั้งการบริหารจัดการ โดยให้จัดตั้งกองอำนวยการร่วม ทั้งส่วนกลางและส่วนภูมิภาค มีผู้ว่าราชการจังหวัดเป็นประธานรับผิดชอบ

ที่มา : https://www.thaigov.go.th/news/contents/details/18690
