รัฐบาลไทย-ข่าวทำเนียบรัฐบาล-ธ.ก.ส. จัดแคมเปญ “เงินออมมั่งมี Chinese New Year 2562”

วันจันทร์ที่ 4 กุมภาพันธ์ 2562
ธ.ก.ส. จัดแคมเปญ “เงินออมมั่งมี Chinese New Year 2562”
ธ.ก.ส. จัดแคมเปญ “เงินออมมั่งมี Chinese New Year 2562” มอบกระปุกออมทรัพย์ “รถบรรทุกเงินทองมั่งคั่ง” บรรทุกเงินหยวนเป่าสัญลักษณ์แห่งความร่ำรวย ส่งความสุขและความเป็นมงคลในเทศกาลตรุษจีน เริ่มรับฝาก 4-15 กุมภาพันธ์ 2562  นี้
นายอภิรมย์  สุขประเสริฐ ผู้จัดการธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า ธ.ก.ส. ได้เปิดแคมเปญ “เงินออมมั่งมี Chinese New Year 2562” เพื่อส่งความสุข ความปรารถนาดีและความเป็นมงคล เนื่องในเทศกาลตรุษจีน ปี 2562 ให้กับผู้ฝากเงินกับ ธ.ก.ส. โดยจะได้รับกระปุกออมทรัพย์ “รถบรรทุกเงินทองมั่งคั่ง” บรรทุกเงินหยวนเป่า หรือ “เงินตำลึงจีน” ที่มีลักษณะเป็นแท่งเงินปลายโค้งสูงทั้งสองข้าง รูปร่างคล้ายเรือตรงกลางนูนป่องสีทองสว่างไสว ถือเป็นสัญลักษณ์แห่งความร่ำรวยและความเป็นสิริมงคล โดยเปิดรับฝากตั้งแต่วันที่ 4-15 กุมภาพันธ์ 2562 นี้เท่านั้น
สำหรับเงื่อนไขการรับฝาก กรณีบุคคลทั่วไป เปิดบัญชีใหม่หรือฝากเงินเพิ่ม 20,000 บาทขึ้นไป ส่วนกลุ่มเด็กและเยาวชน อายุไม่เกิน 20 ปี เปิดบัญชีใหม่ หรือฝากเพิ่ม 2,000 บาทขึ้นไป ในบัญชีเงินฝากออมทรัพย์ใช้สมุด เงินฝากออมทรัพย์ทวีโชค หรือเงินฝากออมทรัพย์ A-Saving และคงยอดเงินฝากในบัญชีถึงวันที่ 30 เมษายน 2562    จะได้รับกระปุกออมทรัพย์ ธ.ก.ส. “รถบรรทุกเงินทองมั่งคั่ง” จำนวน 1 กระปุก  จำกัดสิทธิ์ 1 บัญชี ต่อ 1 กระปุก โดยสามารถสอบถามรายละเอียดเพิ่มเติมได้ที่ Call center 02-555-0-555 หรือ www.baac.or.th

ที่มา : https://www.thaigov.go.th/news/contents/details/18549
