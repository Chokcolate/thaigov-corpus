รัฐบาลไทย-ข่าวทำเนียบรัฐบาล-หวั่นภัยแล้งกระทบวงกว้าง กำชับทุกเหล่าทัพ สำรวจและช่วยเหลือเข้าถึงทุกพื้นที่เสี่ยง

วันพุธที่ 6 มีนาคม 2562
หวั่นภัยแล้งกระทบวงกว้าง กำชับทุกเหล่าทัพ สำรวจและช่วยเหลือเข้าถึงทุกพื้นที่เสี่ยง
พล.อ.ประวิตร วงษ์สุวรรณ รอง นรม. และ รมว.กห. ได้สั่งการทุกเหล่าทัพ ติดตามสถานการณ์ภัยแล้งในทุกพื้นที่
พล.อ.ประวิตร วงษ์สุวรรณ รอง นรม. และ รมว.กห. ได้สั่งการทุกเหล่าทัพ ติดตามสถานการณ์ภัยแล้งในทุกพื้นที่ ซึ่งคาดว่าปีนี้จะได้รับผลกระทบในวงกว้าง โดยให้เฝ้าระวังและเตรียมรับมือกับปัญหาไฟป่า และประสานการทำงานอย่างใกล้ชิดกับ สำนักงานป้องกันและบรรเทาสาธารณภัยในทุกจังหวัด เพื่อประเมินสถานการณ์น้ำในพื้นที่เสี่ยง และสนับสนุนกำลังพล เครื่องมือ เครื่องจักรและยานพาหนะ เข้าร่วมบริหารจัดการแก้ปัญหานำ้อุปโภคและบริโภคของประชาชนในพื้นที่ โดยเฉพาะพื้นที่แล้งซ้ำซากหรือเสี่ยงต่อปัญหาการขาดแคลนนำ้
ในขณะเดียวกัน ให้กองทัพอากาศ ประสานกับกระทรวงเกษตรและสหกรณ์ สนับสนุนอากาศยานร่วมกับศูนย์ปฏิบัติการฝนหลวง 5 ภูมิภาค 12 หน่วยปฏิบัติการที่รัฐบาลตั้งขึ้น ออกปฏิบัติการฝนหลวงช่วยเหลือประชาชนให้ครอบคลุม 25 ลุ่มนำ้หลัก เพื่อบรรเทาความเดือดร้อนของประชาชนและลดความเสียหายที่จะเกิดขึ้นในพื้นที

ที่มา : https://www.thaigov.go.th/news/contents/details/19155
