รัฐบาลไทย-ข่าวทำเนียบรัฐบาล-เลขาธิการอาเซียน เข้าเยี่ยมคำนับ รอง นรม. และ รมว.กห.

วันศุกร์ที่ 21 ธันวาคม 2561
เลขาธิการอาเซียน เข้าเยี่ยมคำนับ รอง นรม. และ รมว.กห.
พล.อ.ประวิตร วงษ์สุวรรณ รอง นรม. และ รมว.กห. ได้ให้การต้อนรับการเยี่ยมคำนับของ นาย Dato Paduka Lim Jock Hoi (ดาโต๊ะ ปาดูกา ลิม จ็อก ฮอย) เลขาธิการอาเซียน ณ ศาลาว่าการกลาโหม ในโอกาสมาเยือนไทย
เมื่อ 21 ธ.ค.61 พล.อ.ประวิตร วงษ์สุวรรณ รอง นรม. และ รมว.กห. ได้ให้การต้อนรับการเยี่ยมคำนับของ นาย Dato Paduka Lim Jock Hoi (ดาโต๊ะ ปาดูกา ลิม จ็อก ฮอย) เลขาธิการอาเซียน ณ ศาลาว่าการกลาโหม ในโอกาสมาเยือนไทย
พล.อ.ประวิตร ได้กล่าวต้อนรับและขอบคุณ เลขาธิการอาเซียนที่ให้ความสำคัญต่อบทบาทของไทย ในการรับหน้าที่ประธานอาเซียน ปี 2562 โดย กห.ยืนยันความพร้อมเป็นประธานการประชุมรัฐมนตรีกลาโหมอาเซียน (ADMM) และการประชุมรัฐมนตรีกลาโหมอาเซียนกับรัฐมนตรีกลาโหมประเทศคู่เจรจา (ADMM – PLUS) เพื่อให้สมาชิกทั้ง 10ประเทศมีความเข้มแข็ง พร้อมรับมือกับภัยคุกคามรูปแบบใหม่ของภูมิภาคอย่างยั่งยืน รวมถึงกำหนดแนวทางร่วมกันแก้ไขปัญหาการทำประมงผิดกฎหมาย (IUU Fishing) และทำข้อตกลงเกี่ยวกับการจัดตั้งศูนย์แพทย์ทหารอาเซียนของภูมิภาค
นาย Dato Paduka Lim Jock Hoi ได้กล่าว แสดงความยินดีที่ไทยเป็นประธานอาเซียนในปี 2562
ซึ่งสำนักงานเลขาธิการอาเซียน พร้อมให้การสนับสนุนการดำเนินงานของไทย และขอชื่นชมความสำเร็จที่ไทย
มีพัฒนาการแก้ปัญหาการทำประมงผิดกฎหมาย (IUU Fishing) อย่างได้ผล และขอให้ประสบความสำเร็จด้วยดี ในฐานะประธานอาเซียนเพื่อความยั่งยืนของภูมิภาคต่อไป

ที่มา : https://www.thaigov.go.th/news/contents/details/17662
