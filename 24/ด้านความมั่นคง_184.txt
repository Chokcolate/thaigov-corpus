รัฐบาลไทย-ข่าวทำเนียบรัฐบาล-ทส. จัดประชุมคณะกรรมการอนุรักษ์และใช้ประโยชน์ความหลากหลายทางชีวภาพ (กอช.)

วันพุธที่ 27 กุมภาพันธ์ 2562
ทส. จัดประชุมคณะกรรมการอนุรักษ์และใช้ประโยชน์ความหลากหลายทางชีวภาพ (กอช.)
ทส. จัดประชุมคณะกรรมการอนุรักษ์และใช้ประโยชน์ความหลากหลายทางชีวภาพ (กอช.)
ทส. จัดประชุมคณะกรรมการอนุรักษ์และใช้ประโยชน์ความหลากหลายทางชีวภาพ (กอช.)
วันนี้ (๒๕ กุมภาพันธ์ ๒๕๖๒) เวลา ๑๓.๓๐ น. กระทรวงทรัพยากรธรรมชาติและสิ่งแวดล้อม โดย สำนักงานนโยบายและแผนทรัพยากรธรรมชาติและสิ่งแวดล้อม จัดประชุมคณะกรรมการอนุรักษ์และใช้ประโยชน์ความหลากหลายทางชีวภาพ (กอช.) ครั้งที่ ๑/๒๕๖๒ ณ ห้องประชุม ๔๐๑ ชั้น ๔ อาคาร สผ. กรุงเทพมหานคร โดยมี รัฐมนตรีว่าการกระทรวงทรัพยากรธรรมชาติและสิ่งแวดล้อม (พลเอก สุรศักดิ์  กาญจนรัตน์) เป็นประธานการประชุม มีผู้เข้าร่วมประชุมประกอบด้วย ปลัดกระทรวงทรัพยากรธรรมชาติและสิ่งแวดล้อม (นายวิจารย์  สิมาฉายา) เลขาธิการสำนักงานนโยบายและแผนทรัพยากรธรรมชาติและสิ่งแวดล้อม (นางรวิวรรณ  ภูริเดช) และผู้แทนหน่วยงานต่างๆ ได้แก่ กรมอุทยานแห่งชาติ สัตว์ป่า และพันธ์พืช กรมป่าไม้ กรมทรัพยากรทางทะเลและชายฝั่ง กรมส่งเสริมคุณภาพสิ่งแวดล้อม องค์การสวนสัตว์ องค์การสวนพฤกษศาสตร์ สำนักงานพัฒนาเศรษฐกิจจากฐานชีวภาพ (องค์การมหาชน) กระทรวงเกษตรและสหกรณ์ กระทรวงวิทยาศาสตร์และเทคโนโลยี กระทรวงศึกษาธิการ กระทรวงการต่างประเทศ สำนักงบประมาณ และผู้ทรงคุณวุฒิ โดยที่ประชุมได้ร่วมกันหารือประเด็นที่เกี่ยวข้องกับความหลากหลายทางชีวภาพ ทั้งด้านกฎหมาย การบริหารจัดการ และความร่วมมือระหว่างประเทศในโอกาสนี้

ที่มา : https://www.thaigov.go.th/news/contents/details/18989
