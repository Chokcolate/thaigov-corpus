รัฐบาลไทย-ข่าวทำเนียบรัฐบาล-บีโอไอลงนามบันทึกข้อตกลง (MOU) ร่วมกับ เมืองชางวอน เกาหลีใต้

วันพุธที่ 13 มีนาคม 2562
บีโอไอลงนามบันทึกข้อตกลง (MOU) ร่วมกับ เมืองชางวอน เกาหลีใต้
บีโอไอและเมืองชางวอน โดยนางสาวดวงใจ อัศวจินตจิตร์ เลขาธิการบีโอไอ และนาย ฮอ ซองมู (Mr. Huh Sung-Moo) นายกเทศมนตรีเมืองชางวอน ร่วมลงนามในบันทึกความเข้าใจ (MOU)
วันที่ 13 มีนาคม 2562 บีโอไอและเมืองชางวอน โดยนางสาวดวงใจ อัศวจินตจิตร์ เลขาธิการบีโอไอ และนาย ฮอ ซองมู (Mr. Huh Sung-Moo) นายกเทศมนตรีเมืองชางวอน ร่วมลงนามในบันทึกความเข้าใจ (MOU) เพื่อแลกเปลี่ยนข้อมูลนโยบายส่งเสริมการลงทุน การสนับสนุนผู้ประกอบการ SMEs และ Startup ความร่วมมือในการถ่ายทอดเทคโนโลยีในอุตสาหกรรมเป้าหมาย และความร่วมมือในการจัดกิจกรรมต่างๆ ในโอกาสที่คณะข้าราชการและนักลงทุนกลุ่มอุตสาหกรรมยานยนต์และชิ้นส่วนจากประเทศเกาหลีใต้ จำนวน 30 คน เดินทางมาเยือนประเทศไทย พร้อมเข้าร่วมงานสัมมนา “ส่งเสริมการลงทุนในอุตสาหกรรมยานยนต์” จัดโดยสำนักงานคณะกรรมการส่งเสริมการลงทุน (บีโอไอ) ณ ศูนย์ประสานการบริการด้านการลงทุน (OSOS) ชั้น 18 อาคารจัตุรัสจามจุรี นอกจากนี้ภายในงานยังมีกิจกรรมจับคู่ธุรกิจระหว่างนักลงทุนไทย และนักลงทุนชางวอนอีกด้วย

ที่มา : https://www.thaigov.go.th/news/contents/details/19308
