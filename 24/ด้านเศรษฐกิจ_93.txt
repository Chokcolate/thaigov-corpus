รัฐบาลไทย-ข่าวทำเนียบรัฐบาล-ระวังการแอบอ้างหาผลประโยชน์จากมาตรการพัฒนาคุณภาพชีวิตผู้มีบัตรสวัสดิการแห่งรัฐ

วันศุกร์ที่ 21 ธันวาคม 2561
ระวังการแอบอ้างหาผลประโยชน์จากมาตรการพัฒนาคุณภาพชีวิตผู้มีบัตรสวัสดิการแห่งรัฐ
ขอให้ประชาชนอย่าได้หลงเชื่อการชักชวนให้ดำเนินการอย่างใดอย่างหนึ่ง หรือการให้ข้อมูลอื่นๆ ที่ไม่เกี่ยวข้องกับการติดตามผลความคืบหน้าของมาตรการพัฒนาคุณภาพชีวิตผู้มีบัตรสวัสดิการแห่งรัฐ
นายลวรณ แสงสนิท ผู้อำนวยการสำนักงานเศรษฐกิจการคลัง ในฐานะโฆษกกระทรวงการคลัง เปิดเผยว่า ขณะนี้มาตรการพัฒนาคุณภาพชีวิตผู้มีบัตรสวัสดิการแห่งรัฐอยู่ระหว่างการติดตามผลความคืบหน้าการพัฒนาตนเองของผู้มีบัตรสวัสดิการแห่งรัฐรอบเดือนธันวาคม 2561 ซึ่งจะมีเจ้าหน้าที่ที่เกี่ยวข้องทั้งจากหน่วยงานภาครัฐ ธนาคารเพื่อการเกษตรและสหกรณ์การเกษตร และธนาคารออมสิน ลงพื้นที่หรือโทรศัพท์เพื่อติดตามความคืบหน้าที่เกี่ยวข้องกับการดำเนินมาตรการดังกล่าว จึงขอให้ประชาชนอย่าได้หลงเชื่อการชักชวนให้ดำเนินการอย่างใดอย่างหนึ่ง หรือการให้ข้อมูลอื่นๆ ที่ไม่เกี่ยวข้องกับการติดตามผลความคืบหน้าของมาตรการพัฒนาคุณภาพชีวิตผู้มีบัตรสวัสดิการแห่งรัฐ
สำนักนโยบายภาษี  สำนักงานเศรษฐกิจการคลัง
โทร. 0 2273 9020 ต่อ 3509
โทรสาร 0 2273 9088

ที่มา : https://www.thaigov.go.th/news/contents/details/17674
