รัฐบาลไทย-ข่าวทำเนียบรัฐบาล-ก.อุตฯ นำคณะผู้บริหารลงพื้นที่เยี่ยมชมสถานประกอบกิจการผลิตภัณฑ์เซรามิก จ.ลำปาง

วันอังคารที่ 15 มกราคม 2562
ก.อุตฯ นำคณะผู้บริหารลงพื้นที่เยี่ยมชมสถานประกอบกิจการผลิตภัณฑ์เซรามิก จ.ลำปาง
นายอุตตม สาวนายน รัฐมนตรีว่าการกระทรวงอุตสาหกรรม ลงพื้นที่เยี่ยมชม บริษัท รอยัล เซรามิก จำกัด สถานประกอบการผลิตภัณฑ์เซรามิก
เมื่อวันที่ 14 มกราคม 2562 นายอุตตม สาวนายน รัฐมนตรีว่าการกระทรวงอุตสาหกรรม ลงพื้นที่เยี่ยมชม บริษัท รอยัล เซรามิก จำกัด สถานประกอบการผลิตภัณฑ์เซรามิก โดยมี นายสันติ กีระนันทน์ผู้ช่วยรัฐมนตรีประจำกระทรวงอุตสาหกรรม นายสุวินัย ต่อศิริสุข เลขานุการรัฐมนตรีว่าการกระทรวงอุตสาหกรรม นายพสุ โลหารชุน ปลัดกระทรวงอุตสาหกรรม นางสาวนิสากร จึงเจริญธรรม นายสุรพล ชามาตย์ รองปลัดกระทรวงอุตสาหกรรม และคณะผู้บริหารกระทรวงอุตสาหกรรม ร่วมเยี่ยมชม
มี นายนิยม และนางอรัญญา เชาว์กิตติโสภณ ให้การต้อนรับ
บริษัท รอยัล เซรามิก จำกัด เป็นสถานประกอบการผลิตผลิตภัณฑ์เซรามิกที่เป็นเครื่องใช้บนโต๊ะอาหาร ซึ่งได้รับการสนับสนุนจากกระทรวงอุตสาหกรรม ด้านสินเชื่อกองทุนพัฒนาเอสเอ็มอี ตามแนวประชารัฐ เพื่อใช้ในการพัฒนาเทคโนโลยีการขึ้นรูปผลิตภัณฑ์ ด้วยเครื่อง ISO Static Press และ Robot เพื่อเพิ่มคุณภาพสินค้าและเป็นการลดต้นทุนในการผลิต พร้อมทั้งเป็นการเพิ่มขีดความสามารถในการแข่งขันในตลาดโลกได้ ทั้งนี้สินค้าของบริษัทฯ เป็นสินค้าที่มีคุณภาพผ่านมาตรฐาน Food Contact

ที่มา : https://www.thaigov.go.th/news/contents/details/18133
