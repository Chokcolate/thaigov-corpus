รัฐบาลไทย-ข่าวทำเนียบรัฐบาล-ทส. จัดประชุมรับมอบนโยบายเพื่อประกอบการจัดทำคำของบประมาณรายจ่าย ประจำปีงบประมาณ พ.ศ. 2563

วันพุธที่ 2 มกราคม 2562
ทส. จัดประชุมรับมอบนโยบายเพื่อประกอบการจัดทำคำของบประมาณรายจ่าย ประจำปีงบประมาณ พ.ศ. 2563
ทส. จัดประชุมรับมอบนโยบายเพื่อประกอบการจัดทำคำของบประมาณรายจ่าย ประจำปีงบประมาณ พ.ศ. 2563
ทส. จัดประชุมรับมอบนโยบายเพื่อประกอบการจัดทำคำของบประมาณรายจ่าย ประจำปีงบประมาณ พ.ศ. 2563
เมื่อวันที่ 24 ธันวาคม 2561 เวลา 14.00 น. กระทรวงทรัพยากรธรรมชาติและสิ่งแวดล้อม จัดประชุมรับมอบนโยบายรัฐมนตรีว่าการกระทรวงทรัพยากรธรรมชาติและสิ่งแวดล้อม เพื่อประกอบการจัดทำคำของบประมาณรายจ่าย ประจำปีงบประมาณ พ.ศ. 2563 โดยมี พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานการประชุม ณ ห้องประชุม 202 อาคารกรมควบคุมมลพิษ กระทรวงทรัพยากรธรรมชาติและสิ่งแวดล้อม
โดยในการประชุมดังกล่าว ได้มีการชี้แจงให้ทราบถึงแนวทางการจัดทำงบประมาณและหลักเกณฑ์ การจัดทำคำขอตั้งงบประมาณรายจ่ายประจำปี งบประมาณ พ.ศ. 2563 และยุทธศาสตร์การจัดสรรงบประมาณรายจ่ายประจำปี พ.ศ. 2563 ซึ่งแนวทางการจัดทำงบประมาณและหลักเกณฑ์การจัดทำคำขอตั้งงบประมาณรายจ่ายฯ ดังนี้
1. การพิจารณาทบทวนและปรับปรุงเป้าหมาย กลยุทธ์ ผลผลิต/โครงการ กิจกรรม ตัวชี้วัดผลสำเร็จ ผลสัมฤทธิ์ และประโยชน์ที่คาดว่าจะได้รับจากการใช้จ่ายงบประมาณ ของกระทรวง/หน่วยงานและแผนงานบูรณาการ เพื่อนำมาประกอบการพิจารณาจัดทำงบประมาณรายจ่ายประจำปีงบประมาณ พ.ศ. 2563
2. การจัดทำงบประมาณมิติพื้นที่ (Area) ให้สอดคล้องกับแผนพัฒนาพื้นที่ ระดับภูมิภาค กลุ่มจังหวัดจังหวัด และท้องถิ่น ตลอดจนยุทธศาสตร์การจัดสรรงบประมาณรายจ่ายประจำปีงบประมาณ พ.ศ. 2563โดยให้กระทรวง/หน่วยงาน (Function) เข้าไปมีส่วนร่วมดำเนินการจัดทำแผน และให้ความร่วมมือในการขับเคลื่อนอย่างจริงจัง
3. การจัดทำยุทธศาสตร์การจัดสรรงบประมาณงบประมาณรายจ่ายประจำปีงบประมาณ พ.ศ. 2563 ให้สอดคล้องกับยุทธศาสตร์ชาติ แผนแม่บทภายใต้ยุทธศาสตร์ชาติ แผนการปฏิรูปประเทศ แผนพัฒนาเศรษฐกิจและสังคมแห่งชาติ ฉบับที่ 12 แผนระดับชาติว่าด้วยความมั่นคงแห่งชาติ และนโยบายสำคัญของรัฐบาล
4. ให้ความสำคัญกับการจัดทำงบประมาณในลักษณะบูรณาการเชิงยุทธศาสตร์ประจำปีงบประมาณ พ.ศ. 2563 เพื่อให้การดำเนินการของหน่วยงานที่มีเป้าหมายร่วมกัน มีความเชื่อมโยงสอดคล้อง สนับสนุนซึ่งกันและกัน เป็นไปอย่างมีประสิทธิภาพ คุ้มค่าและไม่ซ้ำซ้อนกัน
5. การจัดทำรายละเอียดคำของบประมาณรายจ่ายประจำปีงบประมาณ พ.ศ. 2563 ให้ส่วนราชการรัฐวิสาหกิจ และหน่วยงานอื่น ภาค จังหวัด/กลุ่มจังหวัด และองค์กรปกครองส่วนท้องถิ่น แสดงวัตถุประสงค์ แผนการปฏิบัติงานและแผนการใช้จ่ายงบประมาณ ที่มาและประมาณการรายได้ผลสัมฤทธิ์หรือประโยชน์ที่คาดว่าจะได้รับ และจัดทำรายละเอียดคำของบประมาณรายจ่ายประจำปีงบประมาณ พ.ศ. 2563 ให้สอดคล้องกับแผนปฏิบัติราชการของกระทรวง/หน่วยงาน เป้าหมายยุทธศาสตร์การจัดสรรงบประมาณรายจ่ายประจำปีงบประมาณ พ.ศ. 2563 และนโยบายงบประมาณวงเงิน โครงสร้างงบประมาณ ตลอดจนพิจารณาถึงความพร้อม ขีดความสามารถในการใช้จ่ายงบประมาณ และความครอบคลุมทุกแหล่งเงินทั้งเงินงบประมาณและเงินนอกงบประมาณ สำหรับหน่วยงานที่จะขอรับการจัดสรรงบประมาณรายจ่าย รายการที่มีวงเงินตั้งแต่ 1,000 ล้านบาทขึ้นไป ให้นำเสนอคณะรัฐมนตรีพิจารณาอนุมัติก่อนเสนอรายละเอียดคำของบประมาณส่งสำนักงบประมาณ
ทั้งนี้ ในการประชุมดังกล่าว มีผู้บริหาร หัวหน้าหน่วยงาน ในสังกัดกระทรวงทรัพยากรธรรมชาติและสิ่งแวดล้อม และเจ้าหน้าที่ที่เกี่ยวข้องเข้าร่วมการประชุม

ที่มา : https://www.thaigov.go.th/news/contents/details/17874
