รัฐบาลไทย-ข่าวทำเนียบรัฐบาล-กระทรวงเกษตรและสหกรณ์ ยืนยันไม่เห็นด้วยให้มีการใช้สารเคมีในการทำเกษตรกรรม

วันพุธที่ 13 กุมภาพันธ์ 2562
กระทรวงเกษตรและสหกรณ์ ยืนยันไม่เห็นด้วยให้มีการใช้สารเคมีในการทำเกษตรกรรม
กระทรวงเกษตรและสหกรณ์ ยืนยันไม่เห็นด้วยให้มีการใช้สารเคมีในการทำเกษตรกรรมพร้อมเตรียมเสนอแนวทางการแก้ไขต่อคกก.วัตถุอันตราย
นายกฤษฎา บุญราช รัฐมนตรีว่าการกระทรวงเกษตรและสหกรณ์ เปิดเผยภายหลังการหารือเพื่อหาแนวทางการดำเนินการเกี่ยวกับวัตถุอันตรายทางการเกษตร(พาราควอต ไกลโฟเซต และคลอร์ไพริฟอส) ร่วมกับผู้บริหารของกระทรวงเกษตรและสหกรณ์ที่เกี่ยวข้อง ได้แก่ กรมวิชาการเกษตร กรมส่งเสริมการเกษตร กรมประมง กรมปศุสัตว์ สำนักงานมาตรฐานสินค้าเกษตรและอาหารแห่งชาติ (มกอช.)ณ ห้องประชุม 124 กระทรวงเกษตรและสหกรณ์ ว่า การประชุมครั้งนี้ที่ประชุมได้มีความคิดเห็นตรงกันว่า ไม่เห็นด้วยที่ให้มีการใช้สารเคมีที่เป็นอันตรายต่อร่างกายมนุษย์มาใช้ในการทำการเกษตรกรรม ซึ่งกระทรวงเกษตรและสหกรณ์ได้หาวิธีการ เครื่องมือ หรือวัตถุอื่นๆ และสารบางชนิดเพื่อมาใช้ในการทำเกษตรแทนการใช้สารเคมี โดยที่ประชุมได้มีการเสนอวิธีการและแนวทางการดำเนินงานร่วมกัน อาทิ การประกาศเขตห้ามจำหน่ายหรือครอบครองสารอันตรายทั้ง 3 ชนิดในบางพื้นที่ เป็นต้น ซึ่งจะนำเสนอให้คณะกรรมการวัตถุอันตรายพิจารณาเพื่อขอความเห็นชอบ ในวันที่ 14 ก.พ. ที่จะถึงนี้ โดยการดำเนินการดังกล่าวจะต้องให้ผู้ตรวจการแผ่นดินรับทราบด้วยจากนั้นจึงจะประกาศเป็นขั้นตอนในการดำเนินการต่อไป
กลุ่มโฆษกและวิเคราะห์ข่าว กองเกษตรสารนิเทศ
สำนักงานปลัดกระทรวงเกษตรและสหกรณ์
โทร 02-2810859 แฟกซ์ 02-2822871
moacnews@gmail.com
www.moac.go.th
www.facebook.com/kasetthai

ที่มา : https://www.thaigov.go.th/news/contents/details/18743
