รัฐบาลไทย-ข่าวทำเนียบรัฐบาล-สำนักงานสลากฯ ชี้แจงกรณีความวุ่นวายทำร้ายผู้ประกาศช่อง 5 ไม่ได้รับอันตรายแต่อย่างใด

วันศุกร์ที่ 1 มีนาคม 2562
สำนักงานสลากฯ ชี้แจงกรณีความวุ่นวายทำร้ายผู้ประกาศช่อง 5 ไม่ได้รับอันตรายแต่อย่างใด
จากกรณีที่ปรากฎเป็นข่าวว่ามีเหตุการณ์ทำร้ายผู้ประกาศช่อง 5 ขณะถ่ายทอดสดการออกรางวัลสลากกินแบ่งรัฐบาล งวดวันที่ 1 มีนาคม 2562 ที่หอประชุมจังหวัดพัทลุง นั้น.
จากกรณีที่ปรากฎเป็นข่าวว่ามีเหตุการณ์ทำร้ายผู้ประกาศช่อง 5 ขณะถ่ายทอดสดการออกรางวัลสลากกินแบ่งรัฐบาล งวดวันที่ 1 มีนาคม 2562 ที่หอประชุมจังหวัดพัทลุง นั้น.
พันตำรวจเอกบุญส่ง จันทรีศรี ผู้อำนวยการสำนักงานสลากกินแบ่งรัฐบาล กล่าวว่า เหตุการณ์ดังกล่าว เกิดขึ้นในช่วงก่อนทำการถ่ายทอดสดการออกรางวัล เวลาประมาณ 13.15 น. ได้มีสุภาพสตรีที่เข้ามาเตรียมชมการออกรางวัล ได้เดินเข้าไปประชิดตัวผู้ประกาศข่าวหญิงของ ททบ ๕ และมีท่าทางจะจับตัวผู้ประกาศข่าวดังกล่าว ขณะทำการซักซ้อมการออกอากาศ แต่เจ้าหน้าที่้สามารถเข้าระงับเหตุได้ ควบคุมสถานการณ์ได้ เกิดความวุ่นวายเล็กน้อย  แต่ไม่ได้เกี่ยวข้องกับการออกรางวัลของสำนักงานสลากกินแบ่งรัฐบาลแต่อย่างใด และได้มีการนำตัวผู้ที่ก่อความวุ่นวายออกนอกพื้นที่ โดยผู้ประกาศหญิงไม่ได้รับอันตรายใด ๆ  และการออกรางวัลสลากสามารถดำเนินการต่อไปได้ตามปกติ

ที่มา : https://www.thaigov.go.th/news/contents/details/19078
