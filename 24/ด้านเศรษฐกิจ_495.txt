รัฐบาลไทย-ข่าวทำเนียบรัฐบาล-คณะกรรมการบริหาร (กบ.) ลงพื้นที่ติดตามสถานการณ์อ้อย น้ำตาลทราย และอุตสาหกรรมต่อเนื่อง ในพื้นที่จังหวัดสระแก้ว

วันศุกร์ที่ 1 มีนาคม 2562
คณะกรรมการบริหาร (กบ.) ลงพื้นที่ติดตามสถานการณ์อ้อย น้ำตาลทราย และอุตสาหกรรมต่อเนื่อง ในพื้นที่จังหวัดสระแก้ว
นายศิริรุจ จุลกะรัตน์ รองปลัดกระทรวงอุตสาหกรรม (ประธานคณะกรรมการบริหาร)  ลงพื้นที่ติดตามสถานการณ์อ้อย น้ำตาลทราย และอุตสาหกรรมต่อเนื่อง ในพื้นที่จังหวัดสระแก้ว
เมื่อวันที่ 25 กุมภาพันธ์ 2562 นายศิริรุจ จุลกะรัตน์ รองปลัดกระทรวงอุตสาหกรรม (ประธานคณะกรรมการบริหาร) พร้อมด้วยนายวิฤทธิ์ วิเศษสินธุ์ รองเลขาธิการคณะกรรมการอ้อยและน้ำตาลทราย (ผู้ทรงคุณวุฒิและเลขานุการคณะกรรมการบริหาร), นายสามารถ น้อยวัน ผู้อำนวยการกองยุทธศาสตร์และแผนงาน, นางสาวศยารัตน์ คงธนโชติเดชา ผู้อำนวยการศูนย์ส่งเสริมอุตสาหกรรมอ้อยและน้ำตาลทรายภาคที่ 3 และคณะเจ้าหน้าที่สำนักงานคณะกรรมการอ้อยและน้ำตาลทราย นำคณะกรรมการบริหาร (กบ.) ลงพื้นที่ติดตามสถานการณ์อ้อย น้ำตาลทราย และอุตสาหกรรมต่อเนื่อง ในพื้นที่จังหวัดสระแก้ว
โดยทางคณะได้เข้าเยี่ยมชมและประชุมรับฟังการบรรยาย เรื่อง การรับอ้อยสดเข้าสู่โรงงาน กระบวนการผลิตน้ำตาลทราย การส่งเสริมเกษตรกรชาวไร่อ้อยในการใช้เครื่องจักรกลเพื่อลดต้นทุน และหารือแลกเปลี่ยนความคิดเห็นร่วมกับคณะอนุกรรมการบริหารส่วนท้องถิ่นเขต 19 โดยมีนายอุดมเขต ราษฎร์นุ้ย รองผู้ว่าราชการจังหวัดสระแก้ว นายประกอบ คณูวัฒนา รองกรรมการผู้จัดการใหญ่และผู้อำนวยการโรงงานน้ำตาลและอ้อยตะวันออก ให้การต้อนรับและนำเยี่ยมชมโรงงาน ณ โรงงานน้ำตาลและอ้อยตะวันออก อำเภอวังสมบูรณ์ จังหวัดสระแก้ว
จากนั้นคณะได้เข้าประชุมรับฟังการบรรยาย เรื่อง การบริหารจัดการในไร่อ้อยจากเกษตรกรชาวไร่อ้อยที่ประสบความสำเร็จและสถานการณ์อ้อยในพื้นที่ โดยมีนายมนตรี คำพล นายกสมาคมเกษตรกรชายแดนบูรพา ให้การต้อนรับและนำเยี่ยมชมการตัดอ้อยสดโดยนำเครื่องจักรกลการเกษตรขนาดเล็กมาช่วยในการสางใบอ้อยซึ่งจะช่วยให้คนตัดได้สะดวกและสามารถตัดได้เร็วขึ้น ณ สมาคมเกษตรกรชายแดนบูรพา อำเภอคลองหาด จังหวัดสระแก้ว

ที่มา : https://www.thaigov.go.th/news/contents/details/19062
