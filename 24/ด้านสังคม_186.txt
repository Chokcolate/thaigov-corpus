รัฐบาลไทย-ข่าวทำเนียบรัฐบาล-กระทรวงดิจิทัลฯ เดินหน้าอบรมเครือข่ายเน็ตอาสาประชารัฐในพื้นที่ภาคใต้จังหวัดยะลา

วันศุกร์ที่ 8 กุมภาพันธ์ 2562
กระทรวงดิจิทัลฯ เดินหน้าอบรมเครือข่ายเน็ตอาสาประชารัฐในพื้นที่ภาคใต้จังหวัดยะลา
กระทรวงดิจิทัลฯ
น.อ. สมศักดิ์ ขาวสุวรรณ์ รองปลัดกระทรวงดิจิทัลเพื่อเศรษฐกิจและสังคม เป็นประธานเปิดการอบรมหลักสูตรการพัฒนาเครือข่ายเน็ตอาสาประชารัฐจังหวัดยะลา ณ ศูนย์ราชการจังหวัดชายแดนภาคใต้ตอนล่าง ศอ.บต. ห้องประชุมใหญ่ ชั้น 2 อำเภอเมือง จังหวัดยะลา เมื่อวันที่ 5 กุมภาพันธ์ 2562 โดยมีผู้เข้าร่วมอบรมครอบคลุม 147 หมู่บ้านเน็ตประชารัฐของจังหวัดยะลา ทั้งนี้ ได้รับเกียรติจาก นายเจษฎา จิตรัตน์ รองผู้ว่าราชการจังหวัดยะลา พร้อมหน่วยงานในสังกัดกระทรวงดิจิทัลฯ และหน่วยงานท้องถิ่นในจังหวัดยะลา ให้การต้อนรับ ทั้งเพื่อเป็นการสร้างเครือข่ายการทำงานของหมู่บ้านเน็ตประชารัฐ มีผู้นำชุมชนและผู้แทนของหมู่บ้านที่อาสาสมัคร เพื่อร่วมเป็นเครือข่ายของกระทรวงดิจิทัลเพื่อเศรษฐกิจและสังคม โดยขับเคลื่อนการใช้ดิจิทัลในหมู่บ้าน ได้แก่ การเกษตร สุขภาพ และท่องเที่ยว รวมไปถึงต่อยอดเพื่อการขายสินค้าชุมชน ทั้งนี้ ผู้เข้ารับการอบรมได้ศึกษาและทดลองใช้แอพพลิเคชั่นเน็ตเครือข่ายเน็ตอาสาประชารัฐ ซึ่งเป็นเครื่องมือในการประชาสัมพันธ์กิจกรรมของชุมชน ประชาสัมพันธ์ข้อมูลชุมชน แจ้งข่าวสาร รวมถึงแจ้งปัญหาเกี่ยวกับเน็ตประชารัฐ เพื่อให้ได้รับการแก้ปัญหาอย่างทันท่วงที หรือรับทราบการดำเนินการแก้ไขปัญหาดังกล่าว นอกจากนี้ยังได้รับความรู้เกี่ยวกับการประยุกต์ใช้เน็ตประชารัฐเรื่องของกระบวนการยุติธรรม โดยผู้แทนจากสำนักงานยุติธรรมจังหวัดยะลาด้วย
****************************

ที่มา : https://www.thaigov.go.th/news/contents/details/18648
