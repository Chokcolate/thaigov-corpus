รัฐบาลไทย-ข่าวทำเนียบรัฐบาล-กระทรวงศึกษาธิการจัดโครงการชุมนุมลูกเสือบำเพ็ญประโยชน์เฉลิมพระเกียรติเนื่องในโอกาสมหามงคลพระราชพิธีบรมราชาภิเษก ลูกเสือจิตอาสาทำความดี รวมใจภักดี เทิดไท้องค์ราชัน

วันศุกร์ที่ 8 มีนาคม 2562
กระทรวงศึกษาธิการจัดโครงการชุมนุมลูกเสือบำเพ็ญประโยชน์เฉลิมพระเกียรติเนื่องในโอกาสมหามงคลพระราชพิธีบรมราชาภิเษก ลูกเสือจิตอาสาทำความดี รวมใจภักดี เทิดไท้องค์ราชัน
พล.อ.สุรเชษฐ์ ชัยวงศ์ หัวหน้าผู้แทนพิเศษของรัฐบาลและรัฐมนตรีช่วยว่าการกระทรวงศึกษาธิการ เป็นประธานการประชุมเตรียมจัดโครงการชุมนุมลูกเสือบำเพ็ญประโยชน์เฉลิมพระเกียรติเนื่องในโอกาสมหามงคงพระราชพิธีบรมราชาภิเษก
"ลูกเสือจิตอาสาทำความดี รวมใจภักดี เทิดไท้องค์ราชัน"เป็นเวลา 5 วัน 4 คืน ทั่วประเทศในห้วงเดือน พ.ค. - กลางเดือน มิ.ย.62 เพื่อน้อมนำพระบรมราโชบายสมเด็จพระเจ้าอยู่หัวมหาวชิราลงกร บดินทรเทพยวรางกูร ด้านการศึกษา 4 ประการ ได้แก่ การ มีทัศนคติที่ถูกต้องต่อบ้านเมือง ยึดมั่นในศาสนา มั่นคงในสถาบันพระมหากษัตริย์ มีความเอื้ออาทรต่อครอบครัวและชุมชนของตนการมีพื้นฐานชีวิตที่มั่นคง มีคุณธรรม รู้จักแยกแยะสิ่งที่ผิด-ที่ถูก เพื่อสร้างคนดีให้แก่บ้านเมือง การมีงานทำ มีอาชีพ รักงานสู้งานจนสำเร็จเลี้ยงตัวและครอบครัวได้ และเป็นพลเมืองดี การเป็นพลเมืองดีเป็นหน้าที่ของทุกคน หมายถึงการมีน้ำใจ มีความเอื้ออาทร เห็นอะไรที่จะทำเพื่อบ้านเมืองได้ก็ต้องทำ ไปสู่การปฏิบัติอย่างเป็นรูปธรรม โดยกำหนดเป้าหมายลูกเสือ เนตรนารีที่จะเข้าร่วมกิจกรรมชุมนุมลูกเสือและสวนสนามจำนวน 40,860 คนและจะมีการประชาสัมพันธ์เชิญชวนลูกเสือของประเทศเพื่อนบ้านเข้าร่วมกิจกรรมด้วย

ที่มา : https://www.thaigov.go.th/news/contents/details/19199
