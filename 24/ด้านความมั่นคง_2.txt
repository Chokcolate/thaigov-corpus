รัฐบาลไทย-ข่าวทำเนียบรัฐบาล-ผู้แทนพิเศษของรัฐบาลประชุมเพื่อขับเคลื่อนงานด้านการรักษาความปลอดภัยในชีวิตและทรัพย์สินของประชาชนในจังหวัดชายแดนภาคใต้

วันศุกร์ที่ 7 ธันวาคม 2561
ผู้แทนพิเศษของรัฐบาลประชุมเพื่อขับเคลื่อนงานด้านการรักษาความปลอดภัยในชีวิตและทรัพย์สินของประชาชนในจังหวัดชายแดนภาคใต้
วันที่ ๗ ธันวาคม ๒๕๖๑  เวลา ๐๙.๐๐ น.  ณ สำนักงานคณะกรรมการขับเคลื่อนการแก้ไขปัญหาจังหวัดชายแดนภาคใต้ ส่วนหน้า  ค่ายสมเด็จพระสุริโยทัย  อำเภอหนองจิก  จังหวัดปัตตานี
วันที่ ๗ ธันวาคม ๒๕๖๑  เวลา ๐๙.๐๐ น.  ณ สำนักงานคณะกรรมการขับเคลื่อนการแก้ไขปัญหาจังหวัดชายแดนภาคใต้ ส่วนหน้า  ค่ายสมเด็จพระสุริโยทัย  อำเภอหนองจิก  จังหวัดปัตตานี   พลเอกปราการ  ชลยุทธ  ผู้แทนพิเศษของรัฐบาล ประชุมหน่วยงานที่เกี่ยวข้องกับการรักษาความปลอดภัยในพื้นที่จังหวัดชายแดนภาคใต้  ได้แก่ กองอำนวยการรักษาความมั่นคงภายในภาคที่ ๔  ส่วนหน้า  ศูนย์อำนวยการบริหารจังหวัดชายแดนภาคใต้และจังหวัดปัตตานี ยะลา นราธิวาส สงขลา ศูนย์ฝึกทางยุทธวิธี เพื่อบูรณาการแผนการปฏิบัติงานในการจัดตั้งชุดคุ้มครองตำบล  การฝึกกำลังประจำถิ่นให้มีความเข้มแข็ง มีขีดความสามารถในการป้องกันชีวิตและทรัพย์สินของคนในชุมชนให้เป็นมาตรฐานเดียวกัน  รวมทั้งรับฟังปัญหาข้อขัดข้องเพื่อหาแนวทางปรับและแก้ไขให้ภาคประชาชนมีส่วนร่วมและมีความเข้มแข็งที่จะสามารถสร้างความปลอดภัยให้กับชุมชนได้อย่างแท้จริง   โดยในที่ประชุมได้รับทราบความคืบหน้าในการฝึกชุดคุ้มครองตำบลและอาสามัครรักษาดินแดน  จังหวัดชายแดนภาคใต้  ซึ่งได้รับการจัดตั้งแล้ว จำนวน ๗ พันกว่าอัตรา โอกาสนี้พลเอกปราการ  ชลยุทธ ผู้แทนพิเศษของรัฐบาลได้กล่าวถึงการบูรณาการทุกภาคส่วนในพื้นที่ ให้มีประสิทธิภาพเกิดความปลอดภัยในพื้นที่จังหวัดชายแดนภาคใต้ การฝึกกำลังประจำถิ่นให้มีวินัย  มีความพร้อมในการเผชิญเหตุซึ่งเป็นไปตามการขับเคลื่อนยุทธศาสตร์ประชาชนมีส่วนร่วมของรัฐบาล  และขอให้อาสาสมัครรักษาดินแดนจังหวัดชายแดนภาคใต้นำเอาข่าวดีของภาครัฐในการช่วยพัฒนาจังหวัดชายแดนภาคใต้ไปสู่ชุมชน

ที่มา : https://www.thaigov.go.th/news/contents/details/17397
