รัฐบาลไทย-ข่าวทำเนียบรัฐบาล-ปลัดพสุ เปิดงานและกล่าวปาฐกถาพิเศษในงาน Bonsucro Global Week 2019

วันจันทร์ที่ 11 มีนาคม 2562
ปลัดพสุ เปิดงานและกล่าวปาฐกถาพิเศษในงาน Bonsucro Global Week 2019
ปลัดพสุ เปิดงานและกล่าวปาฐกถาพิเศษในงาน Bonsucro Global Week 2019
วันนี้ (11 มี.ค. 62) นายพสุ โลหารชุน ปลัดกระทรวงอุตสาหกรรม เป็นประธานในพิธีเปิดและกล่าวปาฐกถาพิเศษในงาน Bonsucro Global Week 2019 โดยมีนายรังสิต เฮียงราช เลขานุการคณะกรรมการประสานงาน 3 สมาคมโรงงานน้ำตาลทราย และMs. Geraldine Kutas ประธานกรรมการบงซูโคร่ ร่วมกล่าวปาฐกถา และมีนางวรวรรณ ชิตอรุณ เลขาธิการคณะกรรมการอ้อยและน้ำตาลทราย และนายวิฤทธิ์ วิเศษสินธุ์ รองเลขาธิการคณะกรรมการอ้อยและน้ำตาลทราย ร่วมเป็นเกียรติ ณ โรงแรม เดอะสุโกศล
Bonsucro เป็นบริษัทที่จดทะเบียนในสหราชอาณาจักร จัดตั้งขึ้นเพื่อลดผลกระทบทางสังคมและสิ่งแวดล้อมจากการผลิตอ้อย ปัจจุบันมีสมาชิกจากทั่วโลกมากกว่า 500 ราย จากกว่า 40 ประเทศทั่วโลก สมาชิกส่วนใหญ่ได้แก่กลุ่มผู้ใช้น้ำตาลเป็นวัตถุดิบเพื่อผลิตสินค้าต่อเนื่อง โดยมีภารกิจเพื่อสร้างความสำเร็จให้กับธุรกิจการค้าอ้อยและน้ำตาลให้มีการปรับปรุงประสิทธิภาพอย่างต่อเนื่องและมีความยั่งยืน ด้วยการร่วมมือระหว่างภาคธุรกิจการค้าอ้อยและน้ำตาลบนพื้นฐาน 3 ประการ คือ ความสำเร็จทางเศรษฐกิจ ความรับผิดชอบสังคม และความผิดชอบต่อสิ่งแวดล้อม

ที่มา : https://www.thaigov.go.th/news/contents/details/19260
