รัฐบาลไทย-ข่าวทำเนียบรัฐบาล-ทีเซลส์ ขับเคลื่อนการใช้เซลล์ต้นกำเนิดของไทยด้วยเครือข่ายนักวิจัยเซลล์ต้นกำเนิด

วันพฤหัสบดีที่ 28 กุมภาพันธ์ 2562
ทีเซลส์ ขับเคลื่อนการใช้เซลล์ต้นกำเนิดของไทยด้วยเครือข่ายนักวิจัยเซลล์ต้นกำเนิด
ทีเซลส์ เชิญชวนหน่วยงานภาครัฐและภาคเอกชน อาจารย์ และนักวิจัย เข้าร่วมงานสัมมนา The Future on Your Fingertip with Regenerative Medicine หัวข้อ “โอกาส ความหวัง และความท้าทายของการรักษาด้วย Regenerative Medicine”
กระทรวงวิทยาศาสตร์และเทคโนโลยี โดยศูนย์ความเป็นเลิศด้านชีววิทยาศาสตร์ (องค์การมหาชน) หรือ ทีเซลส์ (TCELS) ฝ่ายโปรแกรมบริหารเภสัชภัณฑ์และเซลล์บำบัด ขอเชิญชวนหน่วยงานภาครัฐและภาคเอกชน อาจารย์ และนักวิจัย เข้าร่วมงานสัมมนา The Future on Your Fingertip with Regenerative Medicine หัวข้อ “โอกาส ความหวัง และความท้าทายของการรักษาด้วย Regenerative Medicine” ขับเคลื่อนการใช้เซลล์ต้นกำเนิดของไทยด้วยเครือข่ายนักวิจัยเซลล์ต้นกำเนิด และการขึ้นทะเบียนเซลล์ต้นกำเนิดในประเทศไทย พบกับกิจกรรม Business Pitching: Stem Cell and Smart Regenerative Medicine ในวันศุกร์ที่ 22 มีนาคม พ.ศ. 2562 เวลา 13.00–19.00 น. ณ ห้อง Pinwheel ชั้น 1 โรงแรมโฟร์พอยท์ บาย เชอราตัน กรุงเทพ สุขุมวิท 15
ขอเชิญชวนผู้สนใจสมัครเข้าร่วมโครงการ Business Pitching: Stem Cell and Smart Regenerative Medicine โดยไม่จำกัดหัวข้อ แนวคิด ข้อเสนอโครงการมุ่งเน้นในการนำเทคโนโลยีระดับห้องปฏิบัติการสู่การนำไปใช้ประโยชน์เชิงพานิชย์ หรือ การให้บริการทางการแพทย์ รับสมัครตั้งแต่วันนี้ - 20 มีนาคม พ.ศ. 2562
สนใจสมัครเข้าร่วมโครงการ และลงทะเบียนเข้าร่วมงานสัมมนา :
https://goo.gl/forms/eEGWtcV4Q6CUZRoi1 ตั้งแต่วันนี้ - 20 มีนาคม พ.ศ. 2562
สอบถามรายละเอียดเพิ่มเติมได้ที่ : 0 2644 5499 ต่อ 142 / 341 (คุณสุวิมล/คุณปวีณ์นุช)
E-mail : cell@tcels.or.th

ที่มา : https://www.thaigov.go.th/news/contents/details/19031
