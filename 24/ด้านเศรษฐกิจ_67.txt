รัฐบาลไทย-ข่าวทำเนียบรัฐบาล-รมช. ก.อุตฯ แต่งชุดไทยร่วมชมงาน “อุ่นไอรักคลายความหนาว สายน้ำแห่งรัตนโกสินทร์”

วันอังคารที่ 18 ธันวาคม 2561
รมช. ก.อุตฯ แต่งชุดไทยร่วมชมงาน “อุ่นไอรักคลายความหนาว สายน้ำแห่งรัตนโกสินทร์”
นายสมชาย หาญหิรัญ รัฐมนตรีช่วยว่าการกระทรวงอุตสาหกรรม พร้อมด้วยคู่สมรส เข้าร่วมชมงาน "อุ่นไอรัก คลายความหนาว สายน้ำแห่งรัตนโกสินทร์" ณ บริเวณลานพระราชวังดุสิต
วันนี้ (18 ธันวาคม 2561) นายสมชาย หาญหิรัญ รัฐมนตรีช่วยว่าการกระทรวงอุตสาหกรรม พร้อมด้วยคู่สมรส เข้าร่วมชมงาน "อุ่นไอรัก คลายความหนาว สายน้ำแห่งรัตนโกสินทร์" ณ บริเวณลานพระราชวังดุสิต โดยมี พลเอกประยุทธ์ จันทร์โอชา นายกรัฐมนตรี พร้อมนางนราพร จันทร์โอชา ภริยา เป็นผู้นำคณะ
โดยภายในงานที่ทุกท่านจะได้สัมผัสกับความสวยงามของการแต่งกายและบรรยากาศย้อนยุค ความร่มรื่นของต้นไม้นานาพรรณ รวมไปถึงความวิจิตรงดงามของเรือพระที่นั่งสุพรรณหงส์ พร้อมการแสดงเห่เรือ ซึ่งงาน "อุ่นไอรัก คลายความหนาว สายน้ำแห่งรัตนโกสินทร์" ในปีนี้จัดขึ้นเป็นครั้งที่ 2 ระหว่างวันที่ 9 ธันวาคม 2561 - 19 มกราคม 2562 โดยจะเริ่มขึ้นวันอาทิตย์ - วันพฤหัส เวลา 10.00 - 21.00 น. และวันศุกร์ - วันเสาร์ เวลา 10.00 - 22.00 น. โดยในปีนี้ได้แบ่งพื้นที่ออกเป็น 2 ส่วนด้วยกันคือ บริเวณพระลานพระราชวังดุสิต และบริเวณสนามเสือป่า

ที่มา : https://www.thaigov.go.th/news/contents/details/17591
