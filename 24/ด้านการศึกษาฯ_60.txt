รัฐบาลไทย-ข่าวทำเนียบรัฐบาล-สช. เตรียมจัดงาน “วันการศึกษาเอกชนและมหกรรมการศึกษาเปิดโลกสู่ EEC”

วันจันทร์ที่ 4 กุมภาพันธ์ 2562
สช. เตรียมจัดงาน “วันการศึกษาเอกชนและมหกรรมการศึกษาเปิดโลกสู่ EEC”
กระทรวงศึกษาธิการ โดยสำนักงานคณะกรรมการส่งเสริมการศึกษาเอกชน (สช.) จัดงานแถลงข่าว“วันการศึกษาเอกชนและมหกรรมการศึกษาเปิดโลกสู่EEC”ภายใต้แนวคิด"การศึกษาเอกชนเสริมสร้างความมั่นคงมั่งคั่งยั่งยืน"
กระทรวงศึกษาธิการ โดยสำนักงานคณะกรรมการส่งเสริมการศึกษาเอกชน(สช.) จัดงานแถลงข่าว “วันการศึกษาเอกชนและมหกรรมการศึกษาเปิดโลกสู่EEC” ภายใต้แนวคิด "การศึกษาเอกชนเสริมสร้างความมั่นคงมั่งคั่งยั่งยืน" โดยมีนายอำนาจวิชยานุวัติรองปลัดกระทรวงศึกษาการและนายชลำ อรรถธรรม เลขาธิการคณะกรรมการส่งเสริมการศึกษาเอกชนร่วมกันแถลงข่าวณห้องประชุมศาสตราจารย์หม่อมหลวงปิ่น มาลากุล ชั้น3 อาคารรัชมังคลาภิเษก กระทรวงศึกษาการ (ศธ.)
นายอำนาจ วิชยานุวัติ รองปลัดกระทรวงศึกษาการกล่าวว่าการจัดงาน "มหกรรมวันการศึกษาเอกชนประจำปีพ.ศ. 2562"ภายใต้แนวคิด"การศึกษาเอกชนเสริมสร้างความมั่นคงมั่งคั่งยั่งยืน" จะจัดขึ้นในวันที่ 10 กุมภาพันธ์2562 ณศูนย์ประชุมนานาชาตินงนุชพัทยาอำเภอสัตหีบจังหวัดชลบุรีมีวัตถุประสงค์สำคัญเพื่อให้ผู้บริหารครูโรงเรียนเอกชนได้แลกเปลี่ยนเรียนรู้ทางวิชาการและนวัตกรรมทางการศึกษาให้นักเรียนได้มีโอกาสแสดงความสามารถแลกเปลี่ยนเรียนรู้ระหว่างกันและพัฒนาทักษะเพิ่มศักยภาพของตนเองเป็นการยกระดับผลสัมฤทธิ์ทางการเรียนให้สูงขึ้นและเพื่อให้ผู้บริหารครูและบุคลากรทางการศึกษาเอกชนได้รับความรู้เกี่ยวกับนโยบายการบริหารจัดการศึกษาเอกชนเพื่อรองรับพื้นที่เขตพัฒนาพิเศษภาคตะวันออกพัฒนาเครือข่ายการจัดการศึกษาของโรงเรียนเอกชนในพื้นที่เขตพัฒนาพิเศษภาคตะวันออก
นายชลำ อรรถธรรม เลขาธิการคณะกรรมการส่งเสริมการศึกษาเอกชนกล่าวว่าการจัดงานในปีนี้ เป็นการจัดงานวันการศึกษาเอกชนและมหกรรมการศึกษาเปิดโลกสู่ EEC ในคราวเดียวกัน โดยมีประเด็นสำคัญคือการศึกษาในพื้นที่เขตพัฒนาเศรษฐกิจพิเศษภาคตะวันออก (Eastern Economic Corridor : EEC) สช.ได้พัฒนาโรงเรียนเอกชนต้นแบบในพื้นที่ EEC 3 จังหวัด คือ ชลบุรี ระยอง และฉะเชิงเทรา รวม 12 โรงเรียน โดยคัดเลือกโรงเรียนมาพัฒนาและขยายเครือข่ายความเป็นต้นแบบ ไปสู่โรงเรียนอื่น ๆ ใน 3 จังหวัด จึงใช้ชื่องานในครั้งนี้ว่า “วันการศึกษาเอกชนและมหกรรมการศึกษาในพื้นที่ EEC”
ภายในงานได้จัดกิจกรรมที่น่าสนใจทั้งเชิงวิชาการ และนิทรรศการผลงานของโรงเรียน นักเรียนโรงเรียนเอกชนประกอบด้วย
1. การจัดนิทรรศการ กำหนดให้แบ่งเป็น 3 โซน
​(1) นิทรรศการเทิดพระเกียรติ (2) กิจกรรมและการแสดงนิทรรศการของโรงเรียนเอกชนประเภทต่างๆแสดงผลการดำเนินงานของกลุ่มโรงเรียนเอกชนในระบบ และโรงเรียนเอกชนนอกระบบ สำหรับในส่วนที่ (3) เป็นการจัดนิทรรศการการศึกษาในพื้นที่ EEC(Eastern Economic Corridor : EEC) ได้แก่ นิทรรศการเกี่ยวกับหลักสูตรต้นแบบ 24 หลักสูตร ซึ่งเป็นหลักสูตรอาชีพที่สอดคล้องกับการพัฒนาพื้นที่ EEC การจัดทำ Career path สำหรับนักเรียน และโรงเรียนต้นแบบ EEC นอกจากนี้ยังมี นิทรรศการของโรงเรียนเอกชนในภาคตะวันออกอีก 8 จังหวัด ร่วมด้วย
2. กิจกรรมเสวนาวิชาการ ในหัวข้อ “Education for the Future: Learn to be…” โดยมีวิทยากรผู้เชี่ยวชาญในด้านการศึกษาและการพัฒนาพื้นที่เศรษฐกิจภาคตะวันออก ร่วมการเสวนาในครั้งนี้
3. กิจกรรมประกวด แข่งขันทักษะของนักเรียน และมอบรางวัลเชิดชูเกียรติ ครู นักเรียน โรงเรียนเอกชน
ตัวอย่างของโรงเรียนต้นแบบในพื้นที่เศรษฐกิจภาคตะวันออก เช่น นิทรรศการของโรงเรียนสัตหีบซึ่งเป็นโรงเรียนที่ตั้งอยู่ในเขตกองทัพเรือมีเป้าหมายที่จะพัฒนาและยกระดับทักษะด้านภาษาต่างประเทศทักษะพื้นฐานทางวิชาชีพของนักเรียนและบุคลากรทางการศึกษาพัฒนาระบบเทคโนโลยีสารสนเทศให้มีพื้นฐานของการเป็นนวัตกรที่ดีในอนาคตนิทรรศการการพัฒนาหลักสูตรวิชาชีพระยะสั้นและคู่มือการนำหลักสูตรไปใช้ซึ่งสช.ได้ดำเนินการพัฒนาหลักสูตรนอกระบบให้มีคุณภาพได้มาตรฐานสามารถนำไปใช้จัดการเรียนการสอนตามหลักสูตรการศึกษาขั้นพื้นฐานและเทียบโอนผลการเรียนของโรงเรียนในระบบได้ ทักษะด้านอาชีพทั้งหมด 24 หลักสูตรถือเป็นมิติใหม่ในการบูรณาการการศึกษาในระบบและนอกระบบเข้าด้วยกันและนิทรรศการการพัฒนาระบบCareer Path นักเรียนชั้นม.3 ซึ่งภายหลังพิธีเปิดจะมีการลงนามMOU ร่วมกันระหว่างสช. และสำนักงานคณะกรรมการการอาชีวศึกษา
ในส่วนของกิจกรรมการประกวดและแข่งขันภายในงานวันการศึกษาเอกชน แบ่งเป็น 5 กิจกรรมได้แก่การประกวดแข่งขันพูดภาษาอังกฤษการประกวดแข่งขันคิดเลขเร็วการประกวดแข่งขันเล่านิทานการประกวดแข่งขันกายบริหาร และการประกวดแข่งขันโต้วาที
นายชลำ อรรถธรรม กล่าวต่อว่า ทิศทางการจัดการศึกษาโรงเรียนเอกชน จากนี้ มุ่งพัฒนา “โรงเรียนที่มีคุณภาพเท่านั้น”ขอให้สาธารณชนมั่นใจ ว่าโรงเรียนเอกชนเป็นโรงเรียนที่มีความเป็นอิสระในการบริหารและมีความคล่องตัวในการจัดการศึกษาให้มีคุณภาพ ซึ่งกระทรวงศึกษาธิการได้พยายามปรับปรุง ทบทวน กฎหมายที่เกี่ยวข้อง เพื่อให้โรงเรียนมีความคล่องตัว ในการจัดการศึกษามากยิ่งขึ้น โดยเชื่อได้ว่าศักยภาพของผู้บริหารและครูโรงเรียนเอกชน จะสามารถทำให้โรงเรียนเอกชนเป็นที่พึ่งของประชาชนในการเป็นโรงเรียนทางเลือกที่มีคุณภาพ
ขณะที่ นายศุภเสฎฐ์ คณากูล นายกสมาคมคณะกรรมการประสานและส่งเสริมการศึกษาเอกชน และประธาน ปส.กช.จังหวัดนครราชสีมา กล่าวว่า การจัดงานวันการศึกษาเอกชนยังได้กำหนดจัดในส่วนภูมิภาคด้วย คือ ภาคเหนือ จัดที่จังหวัดพิษณุโลก วันที่ 9-10 กุมภาพันธ์ 2562ภาคตะวันออกเฉียงเหนือ จัดที่จังหวัดบุรีรัมย์ วันที่ 15-16 กุมภาพันธ์ 2562ภาคกลาง จัดที่จังหวัดนครปฐม วันที่ 14 กุมภาพันธ์ 2562 และภาคใต้ จัดที่จังหวัดตรัง วันที่ 8-9 กุมภาพันธ์ 2562

ที่มา : https://www.thaigov.go.th/news/contents/details/18555
