รัฐบาลไทย-ข่าวทำเนียบรัฐบาล-ธ.ก.ส. ร่วมงาน Thailand Smart Money กรุงเทพ ครั้งที่ 9

วันศุกร์ที่ 14 ธันวาคม 2561
ธ.ก.ส. ร่วมงาน Thailand Smart Money กรุงเทพ ครั้งที่ 9
ธ.ก.ส. นำเงินฝากดอกเบี้ยทันใจ ฝากปั๊บรับดอกเบี้ยล่วงหน้าทันที พร้อมผลิตภัณฑ์สินเชื่อและเงินฝากอีกมากมาย ร่วมงาน Thailand Smart Money กรุงเทพ  ครั้งที่ 9 ณ Sky Hall ชั้น 3 ศูนย์การค้า เซ็นทรัล พลาซา ลาดพร้าว 14 – 16 ธันวาคม   2561 นี้
นายสมเกียรติ กิมาวหา ผู้ช่วยผู้จัดการธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า ในงาน Thailand Smart Money กรุงเทพ ครั้งที่ 9 ที่จัดขึ้น ณ Sky Hall ชั้น 3 ศูนย์การค้า เซ็นทรัล พลาซา ลาดพร้าว ระหว่างวันที่ 14 -16 ธันวาคม 2561 ธ.ก.ส. ได้นำผลิตภัณฑ์ทางการเงินและสินเชื่อต่าง ๆ เปิดให้บริการภายในงาน โดยมีผลิตภัณฑ์ที่น่าสนใจ คือ โครงการเงินฝากดอกเบี้ยทันใจ ซึ่งเป็นเงินฝากที่จ่ายดอกเบี้ยเงินฝากล่วงหน้าทันที ณ วันที่ฝากเงิน ระยะเวลาฝาก 11 เดือน อัตราดอกเบี้ย 1.52 ต่อปี ฝากขั้นต่ำ 100,000 บาท สูงสุดไม่เกิน 20 ล้านบาท
นอกจากนี้ยังมี เงินฝากออมทรัพย์ทวีโชค ฝากเงินรับดอกเบี้ย พร้อมลุ้นรับของรางวัล พิเศษ! “เพิ่มโชค เพิ่มสุข กับทวีโชค ปี 5” กับการลุ้นรับโชค 3 ชั้น ลุ้นรับทองคำเดือนละ 50 รางวัล รวม 250 รางวัล ลุ้นจับรางวัลระดับจังหวัดปีละ  2 ครั้ง และระดับประเทศอีกปีละ 1 ครั้ง เงินฝากผู้สูงอายุ Senior Savings สำหรับผู้มีอายุ 50 ปีขึ้นไป อัตราดอกเบี้ยร้อยละ 0.50 ต่อปี หากยอดเงินฝากคงเหลือตั้งแต่ 20,000 บาทขึ้นไป รับดอกเบี้ย ร้อยละ 0.99 ต่อปี ฝากได้คนละ 1 บัญชี สูงสุดไม่เกิน 10 ล้านบาท และยังสามารถนำมาใช้เป็นหลักประกันในการขอสินเชื่อในอัตราดอกเบี้ยเพียงร้อยละ 2.99 ต่อปี เงินฝากกระแสรายวันพลัส เงินฝากกระแสรายวันที่มีดอกเบี้ยในอัตราพิเศษ  เงินฝากประจำปลอดภาษี 24 เดือน ฝากตั้งแต่ 1,000 บาทขึ้นไป แต่ไม่เกิน 25,000 บาทต่อเดือน รับดอกเบี้ย   ร้อยละ 2.50 ต่อปี ไม่เสียภาษี เงินฝากออมทรัพย์พิเศษ ฝากเงินขั้นต่ำ 1,000 บาท รับดอกเบี้ยร้อยละ 1.10 ต่อปี  ไม่เสียภาษี เงินฝาก A-Savings ดอกเบี้ยร้อยละ 0.50   ต่อปี และการดาวน์โหลดใช้บริการผ่าน Application “ธ.ก.ส. A-Mobile” เพื่อให้การโอนเงินบนมือถือสะดวกรวดเร็วและง่ายเพียงปลายนิ้ว บริการรับลงทะเบียน พร้อมเพย์ รวมถึงการให้บริการสมัครเข้าร่วมโครงการกองทุนการออมแห่งชาติ (กอช.) เพียงออมเงินงวดแรก 1,200 บาท รับสลากออมทรัพย์ ธ.ก.ส. จำนวน 1 หน่วย มูลค่า 100 บาทฟรี ระหว่างวันที่ 26 พฤศจิกายน – 26 ธันวาคม 2561 และรับร่ม “รัก กอช.” ฟรีเมื่อสมัครบริการ Direct Debit หักบัญชีเงินฝากอัตโนมัติเข้าบัญชีเงินออม ตั้งแต่วันนี้ ถึง 31 ธันวาคม 2561
นายสมเกียรติ กล่าวอีกว่า ด้านสินเชื่อ ธ.ก.ส. มีบริการที่หลากหลาย เช่น โครงการสินเชื่อ SMEs เกษตร (ปีที่ 1-3 ดอกเบี้ยร้อยละ 4 ต่อปี) สินเชื่อระยะสั้นประเภทตั๋วสัญญาใช้เงิน (P/N) สินเชื่อเบิกเงินเกินบัญชี (O/D) สินเชื่อเพื่อประกอบธุรกิจแฟรนไชส์ของเกษตรกรผู้มีรายได้น้อย สินเชื่อ Green Credit สินเชื่อสานฝันเกษตรกรรุ่นใหม่ Young Smart Farmer และบริการด้านอื่น ๆ
ภายในงานยังมีแคมเปญพิเศษ  “โบนัส จัดให้” เมื่อเปิดบัญชีหรือฝากเพิ่ม ตั้งแต่ 1 ล้านบาทขึ้นไป ไม่เกิน 100 ล้านบาทต่อบัญชี คงยอดเงินฝากถึงวันที่ 31 พฤษภาคม 2562 ยอดเงินฝากทุก 1 ล้านบาท รับโบนัส 3,000 บาท (โอนเข้าบัญชีวันที่ 1 มิถุนายน 2562) ลูกค้าที่ฝากตั้งแต่ 5 ล้านบาทขึ้นไป รับ สลากออมทรัพย์ มูลค่า 500 บาทต่อบัญชี (1 คน 1 สิทธิ์) แคมเปญ "ธ.ก.ส. ห่วงใยคุณ" สำหรับลูกค้าอายุ 15-70 ปีบริบูรณ์ มีสุขภาพแข็งแรงและทำธุรกรรมการเงินกับ  ธ.ก.ส. ในงาน ได้แก่ ฝากเงินตั้งแต่ 500 บาทขึ้นไป เปิดบัตร ATM ลงทะเบียน PromptPay / ธ.ก.ส. A-Mobile ฯลฯ รับสิทธิ์ฟรี ประกันภัยอุบัติเหตุ ความคุ้มครองสูงสุด 100,000 บาท ระยะเวลา 52 วัน แคมเปญ “ออมสบาย” เปิดบัญชี  เงินฝาก A-Savings ตั้งแต่ 5,000 บาทขึ้นไป พร้อมลงทะเบียน A-Mobile และเปิดบัตร ATM ฟรีค่าธรรมเนียม 100 บาทพร้อมรับหมอนผ้าห่ม A-Mobile และแคมเปญ “สวัสดีทวีโชค” สำหรับลูกค้าใหม่ที่เปิดบัญชีเงินฝากออมทรัพย์ทวีโชค ตั้งแต่ 50,000 บาทขึ้นไปและลงทะเบียน A-Mobile และเปิดบัตร ATM ฟรีค่าธรรมเนียมบัตร 100 บาท พร้อมรับกระเป๋าเป้เที่ยวเพลิน  พิเศษ! สำหรับผู้ที่ทำธุรกรรมการเงินภายในบูธ ธ.ก.ส. รับของที่ระลึกมากมาย เช่น กระเป๋าผ้าหิ้วเพลิน กระบอกน้ำเปลี่ยนสี หมอนรองคอแสนสบาย Travel Bag น้องหอมจัง เป็นต้น

ที่มา : https://www.thaigov.go.th/news/contents/details/17497
