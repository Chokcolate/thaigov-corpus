รัฐบาลไทย-ข่าวทำเนียบรัฐบาล- ลงพื้นที่ร่วมกับนายกรัฐมนตรีและคณะรัฐมนตรี  ตรวจราชการพื้นที่กรุงเทพมหานคร (กลุ่มกรุงธนใต้ เขตบางแค และเขตบางขุนเทียน)

วันพุธที่ 20 กุมภาพันธ์ 2562
ลงพื้นที่ร่วมกับนายกรัฐมนตรีและคณะรัฐมนตรี  ตรวจราชการพื้นที่กรุงเทพมหานคร (กลุ่มกรุงธนใต้ เขตบางแค และเขตบางขุนเทียน)
ในอดีตนั้น ชายฝั่งทะเลบางขุนเทียนเป็นแนวชายฝั่งที่มีความสมบูรณ์ที่มีทั้งพืชพรรณและสัตว์นานาชนิด โดยดำรงชีวิตในสภาพแวดล้อม ที่เป็นดินเลน น้ำกร่อย และเป็นแหล่งเพาะพันธุ์ตัวอ่อนของสัตว์น้ำหลายชนิด ทั้งกุ้ง หอย ปู
วันที่ 13 กุมภาพันธ์ 2562 นายวี​ระ​ศักดิ์​ โค​วสุ​รัตน์ ​ ลงพื้นที่ร่วมกับคณะรัฐมนตรี​ นำโดย พลเอก​ประยุทธ์​ จันทร์​โอชา​ นายก​รัฐมนตรี​ ตรวจราชการพื้นที่กรุงเทพมหานคร (กลุ่มกรุงธนใต้ เขตบางแค และเขตบางขุนเทียน)
เวลา 13.00 น. ณ ตลาดบางแค รัฐมนตรี​ว่าการ​กระทรวง​การ​ท่องเที่ยว​และ​กีฬาร่วมติดตาม การแก้ไขปัญหาการจราจร บนถนนเพชรเกษมช่วงตลาดบางแค เพื่อบรรเทาความเดือดร้อนประชาชนในพื้นที่
เวลา 14.30 น. ณ พิพิธภัณฑ์ท้องถิ่นกรุงเทพมหานคร เขตบางขุนเทียน รมว.กก. ได้ร่วมตรวจเยี่ยมแนวทางการแก้ปัญหาน้ำทะเลกัดเซาะชายฝั่งบางขุนเทียน ซึ่งนายกรัฐมนตรีได้กล่าวความตอนหนึ่งว่า“ในอดีตนั้น ชายฝั่งทะเลบางขุนเทียนเป็นแนวชายฝั่งที่มีความสมบูรณ์ที่มีทั้งพืชพรรณและสัตว์นานาชนิด โดยดำรงชีวิตในสภาพแวดล้อม ที่เป็นดินเลน น้ำกร่อย และเป็นแหล่งเพาะพันธุ์ตัวอ่อนของสัตว์น้ำหลายชนิด ทั้งกุ้ง หอย ปู  ปัจจุบันระบบการคมนาคมมีความสะดวก ทำให้การเดินทางง่าย ระยะทางไม่ไกล ที่สำคัญยังสามารถมาทำกิจกรรมการท่องเที่ยวเชิงธรรมชาติหรือเชิงนิเวศได้ด้วย อีกทั้งรัฐบาลดำเนินการฟื้นฟูและบำรุงรักษาป่าชายเลนให้กลับคืนสู่สภาพเดิมที่มีความสมดุล ของระบบนิเวศและให้เป็นแหล่งอาหารตามธรรมชาติอย่างยั่งยืน พร้อมทั้งส่งเสริมให้เป็นแหล่งท่องเที่ยวเชิงนิเวศที่สำคัญของกรุงเทพฯ” ทั้งนี้ นายกรัฐมนตรีได้กล่าวขอบคุณทุกภาคส่วนที่เสียสละ และมีส่วนร่วมในการฟื้นฟูและอนุรักษ์ทรัพยากรธรรมชาติ ตามพระราโชบายสมเด็จพระเจ้าอยู่หัว อะไรที่เป็นประโยชน์ต่อประเทศชาติ ขอให้สร้างมูลค่าเพิ่มแก่ทรัพยากรที่มีอยู่ ให้เกิดประโยชน์แก่ท้องถิ่น สร้างความเข้มแข็งให้กับชุมชนเช่นเดียวกับทะเล บางขุนเทียน ทุกคนต้องสามารถใช้ประโยชน์ได้ รวมทั้งดูแลประมงพื้นบ้านที่ต้องสอดคล้องกับการรักษาทรัพยากรธรรมชาติ ซึ่งบางขุนเทียนเป็นทั้งแหล่งอาหารและการท่องเที่ยวทางเรือ
เวลาต่อมา รมว.กก. ได้ร่วมกิจกกรมปลูกป่าชายเลนในโครงการ “เพิ่มและขยายพันธุ์ไม้ป่าชายเลน” เพื่อป้องกันปัญหาน้ำทะเลกัดเซาะชายฝั่งบางขุนเทียน ณ จุดชมวิวป่าชายเลนทะเลกรุงเทพฯ

ที่มา : https://www.thaigov.go.th/news/contents/details/18890
