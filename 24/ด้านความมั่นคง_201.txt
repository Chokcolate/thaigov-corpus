รัฐบาลไทย-ข่าวทำเนียบรัฐบาล-ทส. เป็นเจ้าภาพการจัดประชุมรัฐมนตรีอาเซียนสมัยพิเศษด้านขยะทะเล

วันพุธที่ 6 มีนาคม 2562
ทส. เป็นเจ้าภาพการจัดประชุมรัฐมนตรีอาเซียนสมัยพิเศษด้านขยะทะเล
กระทรวงทรัพยากรธรรมชาติและสิ่งแวดล้อม โดยกรมทรัพยากรทางทะเลและชายฝั่ง จัดประชุมรัฐมนตรีอาเซียนสมัยพิเศษด้านขยะทะเล "Special ASEAN Ministerial Meeting on Marine Debris" การประชุมดังกล่าว เป็นการประชุมเพื่อให้อาเซียนมีเวทีในการหารือ และหาแนวทางที่เป็นร
ทส. เป็นเจ้าภาพการจัดประชุมรัฐมนตรีอาเซียนสมัยพิเศษด้านขยะทะเล
กระทรวงทรัพยากรธรรมชาติและสิ่งแวดล้อม โดยกรมทรัพยากรทางทะเลและชายฝั่ง จัดประชุมรัฐมนตรีอาเซียนสมัยพิเศษด้านขยะทะเล "Special ASEAN Ministerial Meeting on Marine Debris" การประชุมดังกล่าว เป็นการประชุมเพื่อให้อาเซียนมีเวทีในการหารือ และหาแนวทางที่เป็นรูปธรรมด้านการต่อต้านขยะทะเล และเสริมสร้างความร่วมมือระหว่างอาเซียน และผู้สนับสนุน ในการจัดการกับปัญหาขยะทะเลร่วมกัน ณ โรงแรม เดอะ สุโขทัย กรุงเทพฯ
วานนี้ (5 มีนาคม 2562) พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานการประชุมรัฐมนตรีอาเซียนสมัยพิเศษด้านขยะทะเล กล่าวว่า ปี 2562 ประเทศไทยในฐานะประธานอาเซียน จึงได้รับเกียรติให้เป็นเจ้าภาพจัดการประชุมนี้ เพื่อแลกเปลี่ยนความคิดเห็นเกี่ยวกับสถานะของขยะทะเล และความคิดริเริ่มของประเทศสมาชิกอาเซียนด้านมลพิษจากขยะทะเลในระดับประเทศ ระดับภูมิภาค และระดับโลก เน้นย้ำถึงความกังวลต่อปริมาณขยะทะเลที่มีมากขึ้น และผลกระทบที่อาจเกิดขึ้นจากขยะทะเลต่อสิ่งแวดล้อมสุขภาพสังคม และเศรษฐกิจ ดังนั้น ที่ประชุมจึงให้ความเห็นชอบต่อเอกสารผลลัพธ์ซึ่งมี 2 ฉบับ คือ 1) ปฏิญญากรุงเทพฯ ว่าด้วยการต่อต้านขยะทะเลในภูมิภาคอาเซียน และ 2) กรอบปฏิบัติงานอาเซียนว่าด้วยขยะทะเล ซึ่งมีแนวทางการปฏิบัติที่จะช่วยให้ลดปริมาณขยะทะเลด้วยความร่วมมือจากภาคเอกชน ที่จะพัฒนานวัตกรรม หรือการนำกลับไปใช้ใหม่ของผลิตภัณฑ์เพื่อลดปริมาณขยะ
ภายหลังจากการประชุม พลเอก สุรศักดิ์ กาญจนรัตน์ แถลงว่า ขยะพลาสติกสามารถทำลายสิ่งแวดล้อมอย่างมาก ในทุกมิติ เราทุกคนควรรณรงค์อย่างจริงจัง ทั้งนี้ ในปี 2562 จะมีการยกเลิกขยะอิเล็กทรอนิกส์ จำนวน 422 รายการ รวมถึงพลาสติกหุ้มขวดน้ำดื่ม ผลิตภัณฑ์พลาสติกที่ผสมสาร oxo คือ พลาสติกที่ย่อยสลายได้ และไมโครบีดส์ สำหรับ single-use plastic หรือพลาสติกที่ใช้ครั้งเดียวแล้วทิ้ง จะมีการยกเลิกใช้ ภายในปี 2565 รัฐมนตรีว่าการกระทรวงทรัพยากรธรรมชาติและสิ่งแวดล้อมกล่าว

ที่มา : https://www.thaigov.go.th/news/contents/details/19152
