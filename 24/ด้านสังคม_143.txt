รัฐบาลไทย-ข่าวทำเนียบรัฐบาล-กระทรวงดิจิทัลฯ ร่วมลงนามบันทึกข้อตกลงความร่วมมือ โครงการ “๑ ตำบล ๑ โรงเรียนคุณภาพ” ลดความเหลื่อมล้ำด้านการจัดการศึกษาของประเทศ

วันพุธที่ 23 มกราคม 2562
กระทรวงดิจิทัลฯ ร่วมลงนามบันทึกข้อตกลงความร่วมมือ โครงการ “๑ ตำบล ๑ โรงเรียนคุณภาพ” ลดความเหลื่อมล้ำด้านการจัดการศึกษาของประเทศ
กระทรวงดิจิทัลฯ
นายขจิต สุขุม ผู้ตรวจราชการกระทรวงดิจิทัลเพื่อเศรษฐกิจและสังคม ในฐานะผู้แทนกระทรวงดิจิทัลเพื่อเศรษฐกิจและสังคม (ดีอี) ร่วมพิธีลงนามบันทึกข้อตกลงความร่วมมือโครงการโรงเรียนคุณภาพประจำตำบล โดยโครงการ “๑ ตำบล ๑ โรงเรียนคุณภาพ “ เป็นนโยบายที่เน้นการพัฒนาโรงเรียนให้มีคุณภาพและได้มาตรฐานตามบริบทของตนเอง เกิดความเท่าเทียมและครอบคลุมทั่วประเทศ เพื่อลดความเหลื่อมล้ำด้านการจัดการศึกษาของประเทศ ซึ่งต้องอาศัยการมีส่วนร่วมที่เข้มแข็ง ที่ประกอบด้วย กระทรวงสาธารณสุข กระทรวงทรัพยากรธรรมชาติและสิ่งแวดล้อม และกระทรวงพลังงาน  จึงจะทำให้โครงการดังกล่าวประสบผลสำเร็จ ขณะนี้ได้ดำเนินการคัดเลือกโรงเรียนเรียบร้อยแล้ว และเริ่มเปิดตัวโครงการอย่างเป็นทางการ เมื่อวันที่ 21 มกราคม 2562 ณ ทำเนียบรัฐบาล โดยมี พล.อ.ประยุทธ์ จันทร์โอชา นายกรัฐมนตรี เป็นประธานและแสดงปาฐกถาพิเศษ
********************

ที่มา : https://www.thaigov.go.th/news/contents/details/18312
