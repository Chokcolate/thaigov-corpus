รัฐบาลไทย-ข่าวทำเนียบรัฐบาล-รัฐมนตรีช่วยฯ สมชาย ร่วมคณะนายกรัฐมนตรี ลงพื้นที่เยี่ยมชมโครงการธรรมชาติปลอดภัย บ้านแม่ปาน ศูนย์การเรียนรู้ด้านการเกษตร พร้อมพบปะประชาชน อ.แม่แจ่ม

วันอังคารที่ 15 มกราคม 2562
รัฐมนตรีช่วยฯ สมชาย ร่วมคณะนายกรัฐมนตรี ลงพื้นที่เยี่ยมชมโครงการธรรมชาติปลอดภัย บ้านแม่ปาน ศูนย์การเรียนรู้ด้านการเกษตร พร้อมพบปะประชาชน อ.แม่แจ่ม
นายสมชาย หาญหิรัญ รัฐมนตรีช่วยว่าการกระทรวงอุตสาหกรรม เยี่ยมชมผลิตภัณฑ์ชุมชน ในโอกาสการประชุม ครม.นอกสถานที่ ครั้งที่ 1/2562 ณ จังหวัดลำปาง ร่วมด้วยคณะรัฐมนตรี
จ.เชียงใหม่ : เมื่อวันที่ 14 มกราคม 2562 นายสมชาย หาญหิรัญ รัฐมนตรีช่วยว่าการกระทรวงอุตสาหกรรม ร่วมองค์ประกอบคณะนายกรัฐมนตรี พลเอก ประยุทธ์ จันทร์โอชา นายกรัฐมนตรี ลงพื้นที่พบปะประชาชนพร้อมกล่าวปราศรัย และเยี่ยมชมผลิตภัณฑ์ชุมชน ในโอกาสการประชุม ครม.นอกสถานที่ ครั้งที่ 1/2562 ณ จังหวัดลำปาง ร่วมด้วยคณะรัฐมนตรี หัวหน้าส่วนราชการทั้งส่วนกลางและส่วนภูมิภาค โดยมี นายศุภชัย เอี่ยมสุวรรณ ผู้ว่าราชการจังหวัดเชียงใหม่ กล่าวต้อนรับ พร้อมรายงานผลการดำเนินงานตามนโยบายรัฐบาล ณ โรงเรียนราชประชานุเคราะห์ 31 อ.แม่แจ่ม จ.เชียงใหม่
โดยนายกรัฐมนตรีได้กล่าวถึงมาตรการส่งเสริมและพัฒนาของรัฐบาล ว่าเพื่อเพิ่มคุณภาพชีวิตของประชาชนในประเทศ รวมถึงมาตรการการพัฒนาพื้นที่การเกษตรของแม่แจ่มให้เป็นเกษตรอินทรีย์ การบริหารจัดการน้ำเพื่อแก้ไขปัญหาภัยแล้ง การบริหารเชิงพื้นที่ในการรวมกลุ่ม ตลอดจนการบริหารจัดการพื้นที่ทำกินให้ชาวแม่แจ่ม พร้อมกันนี้ยังเยี่ยมชมผลการดำเนินงานการแก้ไขปัญหาของภาครัฐและโมเดลการพัฒนาพื้นที่ อ.แม่แจ่ม รวมถึงผลผลิตและผลิตภัณฑ์ทางการเกษตรของชุมชน อีกด้วย #กระทรวงอุตสาหกรรม #ศูนย์การเรียนรู้

ที่มา : https://www.thaigov.go.th/news/contents/details/18135
