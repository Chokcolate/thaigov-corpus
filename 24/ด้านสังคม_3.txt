รัฐบาลไทย-ข่าวทำเนียบรัฐบาล-สธ.ร่วมดูแลสุขภาพประชาชนเที่ยวงานอุ่นไอรัก

วันจันทร์ที่ 10 ธันวาคม 2561
สธ.ร่วมดูแลสุขภาพประชาชนเที่ยวงานอุ่นไอรัก
กระทรวงสาธารณสุข ร่วมกับแพทย์ประจำพระองค์ กองแพทย์หลวง สำนักการแพทย์กรุงเทพมหานคร เจ้าหน้าที่สาธารณสุข จิตอาสา และอาสาสมัครสาธารณสุข  ทั้งภาครัฐและเอกชน จัดหน่วยแพทย์จิตอาสา ร่วมดูแลสุขภาพประชาชน “งานอุ่นไอรัก คลายความหนาว” ตลอดงานพร้อมส่ง อสม.และจิ
กระทรวงสาธารณสุข ร่วมกับแพทย์ประจำพระองค์ กองแพทย์หลวง สำนักการแพทย์กรุงเทพมหานคร เจ้าหน้าที่สาธารณสุข จิตอาสา และอาสาสมัครสาธารณสุข  ทั้งภาครัฐและเอกชน จัดหน่วยแพทย์จิตอาสา ร่วมดูแลสุขภาพประชาชน “งานอุ่นไอรัก คลายความหนาว” ตลอดงานพร้อมส่ง อสม.และจิตอาสาเดินเท้าดูแลช่วยเหลือ
ผู้มาร่วมงาน
วันนี้ (10 ธันวาคม 2561) นายแพทย์สุขุม กาญจนพิมาย ปลัดกระทรวงสาธารณสุข กล่าวว่า จากการจัดงาน “อุ่นไอรัก คลายความหนาว สายน้ำแห่งรัตนโกสินทร์” โดยมีกิจกรรม“Bike อุ่นไอรัก” ในวันที่ 9 ธันวาคม 2561 พร้อมกันทั่วประเทศ ซึ่งกระทรวงสาธารณสุขได้ร่วมกับทุกภาคส่วนได้แก่  แพทย์ประจำพระองค์  กองแพทย์หลวง  โรงพยาบาลในสังกัดกรุงเทพมหานคร โรงเรียนแพทย์ โรงพยาบาลสังกัดเหล่าทัพ โรงพยาบาลตำรวจ โรงพยาบาลเอกชน มูลนิธิต่างๆ เช่น มูลนิธิป่อเต็กตึ๊ง มูลนิธิร่วมกตัญญู รวมถึงจิตอาสาดูแลจัดบริการด้านการแพทย์แก่ผู้ที่เข้าร่วมกิจกรรม  “งาน bike อุ่นไอรัก”  และ “อุ่นไอรัก คลายความหนาว สายน้ำแห่งรัตนโกสินทร์ ” ให้ปลอดภัย ทั้งการปฐมพยาบาลกรณีเจ็บป่วยทั่วไป เจ็บป่วยฉุกเฉิน
สำหรับภาพรวมวันที่ 9 ธันวาคม 2561 ได้จัดชุดปฐมพยาบาล 746 จุด หน่วยปฐมพยาบาล 1,014 หน่วย มีผู้มารับบริการ 32,486 คน พบว่าประชาชนส่วนใหญ่มีสุขภาพแข็งแรง มีผู้มารับบริการที่หน่วยแพทย์จิตอาสาประปรายโดยผู้ป่วยป่วยส่วนใหญ่เป็นลมขอยาดมและแอมโมเนีย  ได้จัดอาสาสมัครสาธารณสุขและจิตอาสาเดินเท้าแจกยาดม แอมโมเนียแก่ประชาชนที่มาร่วมงาน พร้อมทั้งคอยสังเกตเพื่อให้การดูแลผู้ที่ต้องการความช่วยเหลือมายังหน่วยแพทย์จิตอาสา
นายแพทย์สุขุม กล่าวต่อว่า สำหรับงาน“อุ่นไอรัก คลายความหนาว สายน้ำแห่งรัตนโกสินทร์” ยังคงจัดอย่างต่อเนื่องที่บริเวณลานพระราชวังดุสิตและสนามเสือป่า จนถึงวันที่ 19 มกราคม 2562 เพื่อให้การเที่ยวงานอย่างมีความสุขกับบรรยากาศที่สวยงาม ทั้งการแต่งกาย ดอกไม้ ร้านค้า ขอให้ประชาชนดูแลสุขภาพ เตรียมร่างกายให้พร้อม ดื่มน้ำมากๆ เตรียมร่ม พัด โดยเฉพาะผู้สูงอายุ เด็กเล็ก ผู้มีโรคประจำตัวขอให้ระมัดระวังเป็นพิเศษแต่หากไม่สบายหรือเจ็บป่วยฉุกเฉินจะได้รับการดูแลจากหน่วยแพทย์และจิตอาสา ซึ่งตั้งจุดให้บริการ 3 จุด ดังนี้ จุดที่ 1 รพ.สนามตรงข้าม พระที่นั่งอนันตสมาคม จุดที่ 2 อยู่บริเวณ golden place ในสนามเสือป่า และจุดที่ 3 บริเวณ ธนาคาร ทหารไทย ในสนามเสือป่า โทรสายด่วน 1669
*******************************   10 ธันวาคม 2561
***********************

ที่มา : https://www.thaigov.go.th/news/contents/details/17411
