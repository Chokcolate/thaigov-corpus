รัฐบาลไทย-ข่าวทำเนียบรัฐบาล-ยอดผู้ใช้กรุงไทย NEXT ทะยานสู่ 4 ล้าน พร้อมเปิด 7 ฟีเจอร์ใหม่

วันพฤหัสบดีที่ 7 กุมภาพันธ์ 2562
ยอดผู้ใช้กรุงไทย NEXT ทะยานสู่ 4 ล้าน พร้อมเปิด 7 ฟีเจอร์ใหม่
กรุงไทย NEXT มียอดผู้ใช้งานแล้วกว่า 4 ล้านคน หลังเปิดให้บริการ 3 เดือน เปิดตัว 7  ฟีเจอร์ใหม่ เพื่อผลักดันธนาคารสู่การเป็น NEXT to Invisible Banking ที่ติดตัวและเคลื่อนที่ไปกับลูกค้าในการทำธุรกรรมทุกที่ทุกเวลา
กรุงไทย NEXT มียอดผู้ใช้งานแล้วกว่า 4 ล้านคน หลังเปิดให้บริการ 3 เดือน เปิดตัว 7  ฟีเจอร์ใหม่ เพื่อผลักดันธนาคารสู่การเป็น NEXT to Invisible Banking ที่ติดตัวและเคลื่อนที่ไปกับลูกค้าในการทำธุรกรรมทุกที่ทุกเวลา เดินหน้าแนะนำ กรุงไทย NEXT ในพื้นที่ต่างๆทั่วประเทศ คาดสิ้นปีมีผู้ใช้งาน 10 ล้านคน ล่าสุดจับมือพรีเซ็นเตอร์ “ณเดชน์ คูกิมิยะ” นำขบวนรถมังกรทอง กรุงไทย NEXT ร่วมขบวนแห่แห่งศรัทธา ในงาน 103 ปี ตรุษจีน ที่จังหวัดนครสวรรค์
นายผยง ศรีวณิช กรรมการผู้จัดการใหญ่ ธนาคารกรุงไทย กล่าวว่า หลังเปิดตัวแอปพลิเคชั่น กรุงไทย NEXT ที่ให้บริการผู้ใช้ด้วยฟีเจอร์หลักที่ใช้ง่าย สะดวก รวดเร็ว เครือข่ายการทำธุรกรรมการเงินครอบคลุมที่สุดในประเทศ ได้แก่ การ โอนเงิน เติมเงิน และจ่ายเงินนั้น ปรากฏว่า ภายใน 3 เดือน มียอดดาวน์โหลด ถึง 4 ล้านยูสเซอร์ และเพื่อให้ กรุงไทย NEXT ก้าวขึ้นสู่อีกขั้นแห่งนวัตกรรมการเงินที่ครบวงจร ธนาคารได้เปิดตัว 7 ฟีเจอร์ใหม่ ได้แก่ ถอนเงินไม่ใช้บัตร  เปิดบัญชีออนไลน์ไม่มีขั้นต่ำ  ซื้อประกัน  กู้และจ่ายสินเชื่อ  สมาร์ท AI  ตรวจสอบเครดิตบูโร  เงินเข้าออกไลน์บอกฟรี  เพื่อให้การทำธุรกรรมของผู้ใช้บริการครบวงจร และสะดวกสบายมากยิ่งขึ้น
“ถอนเงินไม่ใช้บัตร ลูกค้าสามารถถอนเงินสดได้ทันที ไม่ต้องใช้บัตรเอทีเอ็ม เพียงทำรายการถอนเงินผ่านแอป เพื่อสร้างรหัสถอนเงิน แล้วนำไปถอนเงินที่เครื่องเอทีเอ็มกรุงไทยกว่า 8,800 เครื่องทั่วประเทศ เปิดบัญชีออนไลน์ไม่มีขั้นต่ำ เปิดบัญชีออมทรัพย์โดยไม่กำหนดวงเงินขั้นต่ำ ไม่เสียค่าธรรมเนียมรักษาบัญชี  หากไม่มีความเคลื่อนไหว ซื้อประกัน สามารถซื้อประกันอุบัติเหตุส่วนบุคคล  และประกันการเดินทางให้ตัวเองหรือเพื่อนร่วมทริปได้สูงสุดถึง 5 คน และมีผลคุ้มครองทันที กู้และจ่ายสินเชื่อ กู้และจ่ายสินเชื่อธนวัฏผ่านแอปแบบครบวงจร ตั้งแต่สมัครสินเชื่อ ส่งเอกสารประกอบสินเชื่อ ให้ความยินยอมในการเปิดเผยข้อมูลเครดิต โดยเฉพาะการทำสัญญาสินเชื่อแบบ e-Contract ไม่ต้องเตรียมสำเนาเอกสาร เปิดใช้งาน 25 มีนาคมนี้  สมาร์ท AI  นำ AI มาช่วยวิเคราะห์ประมวลผล เลือกแสดงรายการหรือโปรโมชั่นพิเศษเฉพาะผู้ใช้งานแต่ละราย ด้วยรายการแนะนำโอนเติมจ่ายอัจฉริยะ และโปรโมชั่นรู้ใจคุณ บริการตรวจข้อมูลเครดิตบูโร ตรวจข้อมูลเครดิตบูโรผ่านแอป กรุงไทย NEXT ด้วยตนเอง ตลอด 24 ชั่วโมง  เงินเข้าออกไลน์บอกฟรี บริการล่าสุดใน Krungthai Connext  ทำธุรกรรมโอนเติมจ่าย รู้ได้ทันทีด้วยบริการแจ้งเตือน  ผ่าน LINE ฟรี เพียงแอด LINE Official Account: @Krungthaiconnext  และกรอกข้อมูลส่วนตัว  เริ่มใช้งาน 14 กุมภาพันธ์นี้เป็นต้นไป”
นายผยง ศรีวณิช กล่าวต่อไปว่า ธนาคารให้ความสำคัญกับการสร้างความเข้าใจเกี่ยวกับคุณสมบัติและฟีเจอร์ต่างๆ ของ กรุงไทย NEXT รวมทั้งขยายการใช้งานในวงกว้าง โดยจัดกิจกรรมเพื่อเข้าถึงกลุ่มลูกค้าทั่วประเทศ เช่น จัดกิจกรรมนำดาราชื่อดังพบปะประชาชนในเทศกาลสำคัญๆ และในงาน 103 ปี ตรุษจีนปากน้ำโพ จังหวัดนครสววรค์  ได้จับมือพรีเซ็นเตอร์ กรุงไทย NEXT “ณเดชน์ คูกิมิยะ” ร่วมขบวนแห่แห่งศรัทธา พร้อมโปรโมชั่น เมื่อสแกนชำระเงินผ่าน QR Code เป๋าตุง กรุงไทย ณ ร้านค้าที่ร่วมรายการภายในงาน นอกจากนี้ ธนาคารมีแผนเดินสายในงานประเพณีและเทศกาลต่างๆ ตลอดทั้งปี โดยคาดว่า ภายในสิ้นปีนี้ จะมียอดผู้ใช้งาน กรุงไทย NEXT ไม่ต่ำกว่า10 ล้านคนอย่างแน่นอน
ฝ่ายสื่อสารองค์กรและภาพลักษณ์
โทร. 0-2208-4174-8

ที่มา : https://www.thaigov.go.th/news/contents/details/18633
