รัฐบาลไทย-ข่าวทำเนียบรัฐบาล-รายงานสถานการณ์ฝุ่นละอองขนาดเล็ก PM 2.5 ประจำวันที่ 14 กุมภาพันธ์ พ.ศ. 2562

วันพฤหัสบดีที่ 14 กุมภาพันธ์ 2562
รายงานสถานการณ์ฝุ่นละอองขนาดเล็ก PM 2.5 ประจำวันที่ 14 กุมภาพันธ์ พ.ศ. 2562
วันนี้ (14 กุมภาพันธ์ 2562) กรมอนามัย ได้ส่งทีมปฏิบัติการลงพื้นที่ ศูนย์พัฒนาเด็กเล็ก กรมพลาธิการทหารบก จังหวัดนนทบุรี ให้ความรู้แก่ครู เรื่อง การป้องกันดูแลเด็กเล็กจากการสัมผัสฝุ่นละอองขนาดไม่เกิน 2.5 ไมครอน (PM2.5) พร้อมสนับสนุนเอกสารให้ความรู้
รายงานสถานการณ์ฝุ่นละอองขนาดเล็ก PM 2.5 ประจำวันที่ 14 กุมภาพันธ์ พ.ศ. 2562
รายงานสถานการณ์ฝุ่นละอองขนาดเล็ก PM 2.5
ประจำวันที่ 14 กุมภาพันธ์ พ.ศ. 2562
1.สถานการณ์ วันที่ 14 กุมภาพันธ์ 2562
1. กรุงเทพมหานคร ค่า PM 2.5 เกินมาตรฐาน 30 สถานี ค่าสูงสุดอยู่ที่ เขตบางคอแหลม (73 ug/m3) ค่าต่ำสุดอยู่ที่เขตหลักสี่ (51 ug/m3)
2. ปริมณฑล ค่า PM 2.5 เกินมาตรฐาน 5 สถานี ค่าสูงสุดอยู่ที่ อ.พระประแดง จ.สมุทรสาคร (66 ug/m3) ค่าต่ำสุดอยู่ที่ อ.บางเสาธงจังหวัดสมุทรปราการ (51ug/m3)
3. คาดการณ์ 7 วันข้างหน้า : ระหว่างวันที่ 14 - 20 กุมภาพันธ์ 2562 กทม.และปริมณฑล ปริมาณฝุ่นละออง PM2.5 มีแนวโน้มเพิ่มขึ้น คุณภาพอากาศอยู่ในเกณฑ์ปานกลางถึงมีผลกระทบต่อสุขภาพ
แหล่งข้อมูล : กรมควบคุมมลพิษ และกองจัดการคุณภาพอากาศและเสียง กทม. ข้อมูล ณ เวลา 12.00 น.
2. ข่าว ประจำวัน
วันนี้ (14 กุมภาพันธ์ 2562) กรมอนามัย ได้ส่งทีมปฏิบัติการลงพื้นที่ ศูนย์พัฒนาเด็กเล็ก กรมพลาธิการทหารบก จังหวัดนนทบุรี ให้ความรู้แก่ครู เรื่อง การป้องกันดูแลเด็กเล็กจากการสัมผัสฝุ่นละอองขนาดไม่เกิน 2.5 ไมครอน (PM2.5) พร้อมสนับสนุนเอกสารให้ความรู้และสาธิตวิธีการใส่หน้ากากป้องกันฝุ่นสำหรับเด็กเล็ก
3. สรุปผลการให้บริการสายด่วน 1422 ปรึกษาประชาชน วันที่ 14 กุมภาพันธ์ 2562
คำถาม  ต้องการทราบว่าในอำเภอแม่ริม จ.เชียงใหม่ มีค่าฝุ่นละออง PM 2.5 เท่าไร
คำตอบ  สามารถเข้าไปตรวจสอบข้อมูลคุณภาพอากาศได้ที่ได้ที่ กองจัดการคุณภาพอากาศและเสียงกรมควบคุมมลพิษ เว็บไซต์/แอปพลิเคชัน Air4Thai หรือ AirVisual
4. ข้อแนะนำประจำวัน
1. ประชาชนทั่วไปควรหลีกเลี่ยง ลดหรืองดการทำกิจกรรมนอกบ้าน หากมีความจำเป็นให้สวมหน้ากากอนามัย ส่วนประชาชนกลุ่มเสี่ยง ได้แก่ เด็กเล็ก หญิงตั้งครรภ์ ผู้สูงอายุ ผู้ที่มีโรคประจำตัว เช่น โรคหอบหืด ภูมิแพ้ โรคหัวใจ ควรงดทำกิจกรรมนอกบ้านและออกกำลังกายกลางแจ้ง ขอให้ทุกคนให้สังเกตอาการของตนเองที่อาจเกิดขึ้น หากมีอาการไอ หายใจลำบาก หายใจถี่ หายใจไม่ออก หายใจมีเสียงวี๊ด แน่นหน้าอก เจ็บหน้าอก ใจสั่น คลื่นไส้ อาเจียน เมื่อยล้าผิดปกติ หรือวิงเวียนศีรษะ ควรรีบไปพบแพทย์ ผู้มีโรคประจำตัวควรเตรียมยาและอุปกรณ์ทางการแพทย์
2. แนะนำให้จัดห้องสะอาดปลอดฝุ่น (Clean Room) โดยเฉพาะบ้านที่มี เด็ก หญิงตั้งครรภ์ ผู้สูงอายุ และกลุ่มเสี่ยง โดยจัดเตรียมห้องที่มีประตูหน้าต่างปิดมิดชิด ไม่มีสิ่งของมากเนื่องจากจะเป็นที่กักเก็บฝุ่น และใช้ผ้าสะอาดชุบน้ำเช็ดทำความสะอาดแทนการกวาดเพื่อป้องกันฝุ่นฟุ้งกระจาย
3. คำแนะนำเพิ่มเติมเว็บไซต์กรมอนามัย กรมควบคุมมลพิษ หรือสายด่วนกรมควบคุมโรค 1422ด้วยความปรารถนาดีจากกระทรวงสาธารณสุข
***************************************** 14 กุมภาพันธ์

ที่มา : https://www.thaigov.go.th/news/contents/details/18799
