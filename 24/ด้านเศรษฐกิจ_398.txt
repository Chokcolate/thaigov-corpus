รัฐบาลไทย-ข่าวทำเนียบรัฐบาล-“รัฐวิสาหกิจนำส่งรายได้ 4 เดือนแรกของปีงบประมาณ 2562 สูงกว่าประมาณการ 25%”

วันอังคารที่ 12 กุมภาพันธ์ 2562
“รัฐวิสาหกิจนำส่งรายได้ 4 เดือนแรกของปีงบประมาณ 2562 สูงกว่าประมาณการ 25%”
ในช่วง 4 เดือนแรกของปีงบประมาณ 2562 (ต.ค.2561 – ม.ค.2562) สคร. สามารถจัดเก็บเงินนำส่งรายได้แผ่นดินจากรัฐวิสาหกิจและกิจการที่กระทรวงการคลังถือหุ้นต่ำกว่าร้อยละ 50  จำนวน 71,401 ล้านบาท ซึ่งสูงกว่าประมาณการเงินนำส่งรายได้แผ่นดินสะสมจำนวน 14,452 ล้านบาท
นายประภาศ คงเอียด ผู้อำนวยการสำนักงานคณะกรรมการนโยบายรัฐวิสาหกิจ (สคร.) เปิดเผยว่า ในช่วง 4 เดือนแรกของปีงบประมาณ 2562 (เดือนตุลาคม 2561 – เดือนมกราคม 2562) สคร. สามารถจัดเก็บเงินนำส่งรายได้แผ่นดินจากรัฐวิสาหกิจและกิจการที่กระทรวงการคลังถือหุ้นต่ำกว่าร้อยละ 50  จำนวน 71,401 ล้านบาท ซึ่งสูงกว่าประมาณการเงินนำส่งรายได้แผ่นดินสะสมจำนวน 14,452 ล้านบาท หรือร้อยละ 25 ของประมาณการสะสม
รายได้นำส่งสะสม (ต.ค. 61 – ม.ค. 62)
ประมาณการสะสม (ล้านบาท)    56,949
จัดเก็บจริง (ล้านบาท)                          71,401
ร้อยละของประมาณการสะสม (%)          125
รัฐวิสาหกิจที่นำส่งรายได้แผ่นดินสูงสุด 5 อันดับแรก ในช่วง 4 เดือนแรกของปีงบประมาณ 2562 ได้แก่ สำนักงานสลากกินแบ่งรัฐบาล การไฟฟ้าฝ่ายผลิตแห่งประเทศไทย บริษัท ปตท. จำกัด (มหาชน) ธนาคารออมสิน และการไฟฟ้าส่วนภูมิภาค รวมจำนวน 56,313 ล้านบาท คิดเป็นร้อยละ 79 ของเงินนำส่งรายได้แผ่นดินสะสมทั้งหมด
รัฐวิสาหกิจที่นำส่งเงินรายได้แผ่นดินสะสมสูงสุด 5 อันดับแรกในช่วง 4 เดือนแรกของปีงบประมาณ 2562 (ต.ค. 61 – ม.ค. 62)
รัฐวิสาหกิจ    รายได้นำส่ง (ล้านบาท)
1. สำนักงานสลากกินแบ่งรัฐบาล    15,536
2. การไฟฟ้าฝ่ายผลิตแห่งประเทศไทย    12,924
3. บริษัท ปตท. จำกัด (มหาชน)    11,679
4. ธนาคารออมสิน    9,270
5. การไฟฟ้าส่วนภูมิภาค    6,903
อื่นๆ     15,089
รวมทั้งหมด    71,401

ที่มา : https://www.thaigov.go.th/news/contents/details/18735
