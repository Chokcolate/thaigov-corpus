รัฐบาลไทย-ข่าวทำเนียบรัฐบาล-“กอช. ห่วงใยสมาชิก สมัครและส่งเงินสะสมผ่าน แอปฯ ได้ที่บ้าน ลดความเสี่ยงสถานการณ์ฝุ่นละออง PM 2.5”

วันจันทร์ที่ 4 กุมภาพันธ์ 2562
“กอช. ห่วงใยสมาชิก สมัครและส่งเงินสะสมผ่าน แอปฯ ได้ที่บ้าน ลดความเสี่ยงสถานการณ์ฝุ่นละออง PM 2.5”
กองทุนการออมแห่งชาติ (กอช.) ห่วงใยประชาชนจากสถานการณ์ฝุ่นพิษ PM2.5 สามารถสมัครสมาชิก หรือ ส่งเงินสะสมได้ที่แอปพลิเคชัน (Application) “กอช.” ได้ทุกที่ด้วยสมาร์ทโฟน เพียงแค่ปลายนิ้ว ไม่ต้องออกนอกบ้านไปเผชิญปัญหาฝุ่นพิษ PM2.5 เพื่อสุขภาพที่ดีของประชาชน
นางสาวจารุลักษณ์ เรืองสุวรรณ เลขาธิการคณะกรรมการกองทุนการออมแห่งชาติ หรือ กอช. เปิดเผยว่า กอช. ห่วงใยประชาชนในทุกพื้นที่ ที่ได้รับผลกระทบต่อสุขภาพ สถานการณ์คุณภาพอากาศ “ฝุ่นพิษ PM2.5” อาจจะทำให้สมาชิก หรือผู้ที่สนใจสมัครสมาชิก กอช. เป็นปัญหาและอุปสรรคต่อการออกนอกบ้านไปส่งเงินสะสม สมัครสมาชิกที่หน่วยรับสมัครใกล้บ้าน ต้องเผชิญกับอากาศที่เป็นปัญหาต่อสุขภาพประชาชน สามารถดำเนินการได้ที่ แอปพลิเคชัน (Application) “กอช.” เพื่ออำนวยความสะดวกให้กับสมาชิก กอช. ได้เข้าถึงการออมเงินทุกที่ด้วยสมาร์ทโฟนเพียงเครื่องเดียว ทั้งการตรวจสอบสิทธิ ก่อนจะสมัครสมาชิก  ทดลองคำนวญบำนาญตามเงินที่ต้องการได้ ต้องส่งเงินเดือนละเท่าไร  ดูสิทธิประโยชน์ที่จะได้รับจาก กอช. ดูยอดการส่งเงินออมและเงินสมทบจากรัฐบาลได้สะดวกตลอดเวลา แทนการถือสมุดบัญชีได้ที่บัญชีของฉัน สิ่งที่ทุกท่านจะได้รับ โปรโมชั่น กิจกรรมจาก กอช. พร้อมรับของสมนาคุณที่ข่าวสาร กอช. และ ติดต่อ กอช. ได้หลากหลายช่องทางทั้งเว็บไซต์: www.nsf.or.th, สายด่วนเงินออมโทร 02-490-9000, ไลน์ กอช.: @nsf.th, เฟสบุ๊ค: กองทุนการออมแห่งชาติ - กอช. ที่เป็นช่องทางให้สมาชิกได้ติดต่อสอบถามข้อมูลได้สะดวกสบายและรวดเร็วทันใจ ได้บนสมาร์ทโฟนเครื่องเดียว โดยไม่ต้องออกจากบ้านไปเผชิญกับ “ฝุ่นพิษ PM2.5”
ทั้งนี้ เมื่อสถานการณ์ปัญหาฝุ่นพิษ PM2.5 ดีขึ้นแล้ว สามารถติดต่อสมัครสมาชิก กอช. พร้อมส่งเงินสะสมได้ที่ ธนาคาร ธ.ก.ส. ธอส. ธนาคารออมสิน กรุงไทยทุกสาขา ในวันและเวลาทำการของธนาคาร รวมทั้งสำนักงานคลังจังหวัด สถาบันการเงินชุมชนที่เข้าร่วม เคาน์เตอร์เซอร์วิส ตู้บุญเติม เทสโก้โลตัสทั่วประเทศได้เช่นเดิม

ที่มา : https://www.thaigov.go.th/news/contents/details/18553
