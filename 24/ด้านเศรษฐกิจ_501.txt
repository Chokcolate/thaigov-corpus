รัฐบาลไทย-ข่าวทำเนียบรัฐบาล-เอ็มเทค มอบน้ำมัน บี10 ให้กับกรมอู่ทหารเรือนำร่องใช้ในยานพาหนะ สร้างความมั่นใจให้กับผู้บริโภค

วันศุกร์ที่ 1 มีนาคม 2562
เอ็มเทค มอบน้ำมัน บี10 ให้กับกรมอู่ทหารเรือนำร่องใช้ในยานพาหนะ สร้างความมั่นใจให้กับผู้บริโภค
เอ็มเทค สวทช. มอบน้ำมัน บี10 จากไบโอดีเซลคุณภาพสูง (H-FAME) โดยการสนับสนุนจาก กองทุนเพื่อส่งเสริมการอนุรักษ์พลังงาน กรมพัฒนาพลังงานทดแทนและอนุรักษ์พลังงาน (พพ.) กระทรวงพลังงาน ภายใต้โครงการ “สนับสนุนการเพิ่มสัดส่วนการใช้น้ำมันไบโอดีเซลให้สูงขึ้น”
ณ กรมอู่ทหารเรือ กรุงเทพฯ – ศูนย์เทคโนโลยีโลหะและวัสดุแห่งชาติ (เอ็มเทค) สำนักงานพัฒนาวิทยาศาสตร์และเทคโนโลยีแห่งชาติ (สวทช.) กระทรวงวิทยาศาสตร์และเทคโนโลยี (วท.) มอบน้ำมัน บี10 จากไบโอดีเซลคุณภาพสูง (H-FAME) โดยการสนับสนุนจาก กองทุนเพื่อส่งเสริมการอนุรักษ์พลังงาน กรมพัฒนาพลังงานทดแทนและอนุรักษ์พลังงาน (พพ.) กระทรวงพลังงาน ภายใต้โครงการ “สนับสนุนการเพิ่มสัดส่วนการใช้น้ำมันไบโอดีเซลให้สูงขึ้น” ให้กับกรมอู่ทหารเรือ เพื่อนำร่องใช้น้ำมัน บี10 ในยานพาหนะของข้าราชการ ทหาร ลูกจ้างและพนักงานราชการในสังกัด กรมพัฒนาการช่างและอู่ทหารเรือธนบุรี โดยจะติดตามการใช้งานยานพาหนะร่วมกับเอ็มเทค เพื่อทำการประเมินการใช้ B10 จากไบโอดีเซลที่ได้รับการเพิ่มคุณภาพแล้ว ในภาคสนาม และเป็นส่วนหนึ่งในการช่วยสร้างความมั่นใจให้กับผู้บริโภคและเป็นทางเลือกหนึ่งในการผลักดันการเพิ่มสัดส่วนไบโอดีเซล ในอนาคต

ที่มา : https://www.thaigov.go.th/news/contents/details/19073
