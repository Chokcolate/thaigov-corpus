รัฐบาลไทย-ข่าวทำเนียบรัฐบาล-รัฐมนตรีช่วยฯ สมชาย ร่วมคณะนายกรัฐมนตรี ลงพื้นที่เยี่ยมชมผลิตภัณฑ์ชุมชน พร้อมพบปะประชาชน จ.บึงกาฬ

วันพฤหัสบดีที่ 13 ธันวาคม 2561
รัฐมนตรีช่วยฯ สมชาย ร่วมคณะนายกรัฐมนตรี ลงพื้นที่เยี่ยมชมผลิตภัณฑ์ชุมชน พร้อมพบปะประชาชน จ.บึงกาฬ
นายสมชาย หาญหิรัญ รัฐมนตรีช่วยว่าการกระทรวง  ลงพื้นที่พบปะประชาชน และเยี่ยมผลิตภัณฑ์ชุมชน ในโอกาสการประชุมคณะรัฐมนตรีนอกสถานที่ ครั้งที่ 9/2561 พื้นที่จังหวัดภาคตะวันออกเฉียงเหนือตอนบน 1
จ.บึงกาฬ - เมื่อวันที่ 12 ธันวาคม 2561 นายสมชาย หาญหิรัญ รัฐมนตรีช่วยว่าการกระทรวงอุตสาหกรรม ร่วมคณะนายกรัฐมนตรี พลเอก ประยุทธ์ จันทร์โอชา ลงพื้นที่พบปะประชาชน และเยี่ยมผลิตภัณฑ์ชุมชน ในโอกาสการประชุมคณะรัฐมนตรีนอกสถานที่ ครั้งที่ 9/2561 พื้นที่จังหวัดภาคตะวันออกเฉียงเหนือตอนบน 1
โดยมี นายนิรัตน์ พงษ์สิทธิถาวร ผู้ว่าราชการจังหวัดบึงกาฬ พร้อมด้วยผู้บริหารส่วนราชการและประชาชน ให้การต้อนรับ พร้อมรายงานผลการดำเนินงานตามนโยบายรัฐบาล ณ สวนสาธารณะหนองบึงกาฬและบึงสวรรค์ อ.เมือง จังหวัดบึงกาฬ
โดยนายกรัฐมนตรี ได้กล่าวถึงมาตรการส่งเสริมและพัฒนาของรัฐบาล เพื่อเพิ่มคุณภาพชีวิตของประชาชนชาวบึงกาฬ พร้อมกันนี้ยังเยี่ยมชมผลการดำเนินงานของภาครัฐและสินค้า? OTOP จ. บึงกาฬ เช่น เกษตรแปลงใหญ่ ข้าวสารครบวงจร การท่องเที่ยวเชิงอนุรักษ์หนองปลิง โครงการคืนถังขยะ โครงการถนนยางพารา เป็นต้น ทั้งนี้ นายกรัฐมนตรียังได้เยี่ยมชมผลิตภัณฑ์จากยางพารา และผลิตภัณฑ์จากหมู่บ้านสะง้อ หมู่บ้าน CIV ที่มีผลิตภัณฑ์ผ้าขาวม้าดาราที่ขึ้นชื่อ โดยเป็นการย้อมผ้าฝ้ายจากโคลนนาคี ซึ่งเป็นโคลนที่ดีที่สุด ให้สีสันที่สวยงามและเป็นธรรมชาติไม่มีสารเคมี โดยได้รับการส่งเสริมจากกระทรวงอุตสาหกรรม?

ที่มา : https://www.thaigov.go.th/news/contents/details/17468
