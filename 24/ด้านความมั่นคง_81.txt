รัฐบาลไทย-ข่าวทำเนียบรัฐบาล-กสร. ร่วมมือ เบทาโกร ลดอุบัติเหตุในการทำงาน

วันอังคารที่ 15 มกราคม 2562
กสร. ร่วมมือ เบทาโกร ลดอุบัติเหตุในการทำงาน
กรมสวัสดิการและคุ้มครองแรงงาน ร่วมมือเบทาโกรกรุ๊ป ขับเคลื่อนนโยบาย Safety Thailand มอบนโยบายบริษัทในเครือกว่า 30 แห่ง จัดทำมาตรการด้านความปลอดภัย มุ่งลดอุบัติเหตุและโรค
จากการทำงานเพื่อคุณภาพชีวิตที่ดีของลูกจ้าง
นายวิวัฒน์ ตังหงส์ อธิบดีกรมสวัสดิการและคุ้มครองแรงงาน (กสร.) เปิดเผยว่า กสร.ได้ร่วมกับเบทาโกรกรุ๊ป ในการส่งเสริมการบริหารงานด้านความปลอดภัยในการทำงาน เพื่อความปลอดภัยและคุณภาพชีวิตที่ดีของผู้ใช้แรงงาน ตามนโยบาย Safety Thailand โดยทางเบทาโกรกรุ๊ปได้กำหนดเป็นนโยบายให้บริษัทในเครือจำนวน 35 แห่ง จัดทำมาตรการแผนงานในการป้องกันอุบัติเหตุและโรคจากการทำงาน
เช่น แผนงานบริหารจัดการด้านความปลอดภัยซึ่งครอบคลุมถึงการทบทวนกฎหมายเกี่ยวกับความปลอดภัย กฎระเบียบที่เกี่ยวข้อง แผนงานด้านการตรวจสอบและลดอุบัติเหตุจากการทำงาน แผนงานฝึกอบรมด้านความปลอดภัย เป็นต้น โดยมุ่งหวังให้พนักงานของบริษัทในเครือเบทาโกรกรุ๊ป 34,000 คน ตระหนักถึงความสำคัญของความปลอดภัยในการทำงาน ปราศจากอันตรายและโรคการทำงานและมีคุณภาพชีวิตที่ดี
อธิบดีกสร. กล่าวต่อไปว่า การขับเคลื่อน Safety Thailand เป็นหนึ่งของนโยบายเน้นหนักของกระทรวงแรงงาน มีเป้าหมายสูงสุดคือการสร้างวัฒนธรรมความปลอดภัยเชิงป้องกัน (Preventive Safety Culture) และลดการเกิดอุบัติเหตุจากการทำงาน โดยใช้กลไกประชารัฐในการสร้างความตระหนักรู้ และการปลูกจิตสำนึกด้านความปลอดภัย รวมถึงการพัฒนาพฤติกรรมที่ไม่ก่อให้เกิดภาวะเสี่ยงอันตรายต่อชีวิต ร่างกาย จิตใจ นอกเหนือไปจากการบังคับใช้กฎหมายอย่างจริงจัง

ที่มา : https://www.thaigov.go.th/news/contents/details/18137
