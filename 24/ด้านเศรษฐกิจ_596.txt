รัฐบาลไทย-ข่าวทำเนียบรัฐบาล-“รัฐวิสาหกิจนำส่งรายได้ 5 เดือนแรกของปีงบประมาณ 2562 สูงกว่าประมาณการ 20%”

วันศุกร์ที่ 15 มีนาคม 2562
“รัฐวิสาหกิจนำส่งรายได้ 5 เดือนแรกของปีงบประมาณ 2562 สูงกว่าประมาณการ 20%”
ในช่วง 5 เดือนแรกของปีงบประมาณ 2562 (เดือนตุลาคม 2561 – เดือนกุมภาพันธ์ 2562) สคร. สามารถจัดเก็บเงินนำส่งรายได้แผ่นดินจากรัฐวิสาหกิจและกิจการที่กระทรวงการคลังถือหุ้นต่ำกว่าร้อยละ 50 จำนวน 86,614 ล้านบาท
นายประภาศ คงเอียด ผู้อำนวยการสำนักงานคณะกรรมการนโยบายรัฐวิสาหกิจ (สคร.) เปิดเผยว่า ในช่วง 5 เดือนแรกของปีงบประมาณ 2562 (เดือนตุลาคม 2561 – เดือนกุมภาพันธ์ 2562) สคร. สามารถจัดเก็บเงินนำส่งรายได้แผ่นดินจากรัฐวิสาหกิจและกิจการที่กระทรวงการคลังถือหุ้นต่ำกว่าร้อยละ 50 จำนวน 86,614 ล้านบาท ซึ่งสูงกว่าประมาณการเงินนำส่งรายได้แผ่นดินสะสมจำนวน 14,262 ล้านบาท หรือร้อยละ 20 ของประมาณการสะสม
รายได้นำส่งสะสม
(ต.ค. 61 – ก.พ. 62)
ประมาณการสะสม (ล้านบาท)    72,352
จัดเก็บจริง (ล้านบาท)    86,614
ร้อยละของประมาณการสะสม (%)    120
รัฐวิสาหกิจที่นำส่งรายได้แผ่นดินสูงสุด 5 อันดับแรก ในช่วง 5 เดือนแรกของปีงบประมาณ 2562 ได้แก่ สำนักงานสลากกินแบ่งรัฐบาล การไฟฟ้าฝ่ายผลิตแห่งประเทศไทย บริษัท ปตท. จำกัด (มหาชน)  บริษัท ท่าอากาศยานไทย จำกัด (มหาชน) และธนาคารออมสิน รวมจำนวน 63,223 ล้านบาท คิดเป็นร้อยละ 73 ของเงินนำส่งรายได้แผ่นดินสะสมทั้งหมด
รัฐวิสาหกิจที่นำส่งเงินรายได้แผ่นดินสะสมสูงสุด 5 อันดับแรก ในช่วง 5 เดือนแรกของปีงบประมาณ 2562 (ต.ค. 61 – ก.พ. 62)
รัฐวิสาหกิจ    รายได้นำส่ง (ล้านบาท)
1. สำนักงานสลากกินแบ่งรัฐบาล    18,850
2. การไฟฟ้าฝ่ายผลิตแห่งประเทศไทย    12,924
3. บริษัท ปตท. จำกัด (มหาชน)    11,679
4. บริษัท ท่าอากาศยานไทย จำกัด (มหาชน)    10,500
5. ธนาคารออมสิน    9,270
อื่นๆ     23,391
รวมทั้งหมด    86,614

ที่มา : https://www.thaigov.go.th/news/contents/details/19369
