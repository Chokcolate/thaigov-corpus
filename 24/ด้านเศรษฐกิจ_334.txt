รัฐบาลไทย-ข่าวทำเนียบรัฐบาล-รองปลัดสุรพลฯ พร้อมคณะผู้บริหารลงพื้นที่สมุทรสาคร สุ่มตรวจโรงงานอุตสาหกรรมในพื้นที่สุ่มเสี่ยง

วันศุกร์ที่ 1 กุมภาพันธ์ 2562
รองปลัดสุรพลฯ พร้อมคณะผู้บริหารลงพื้นที่สมุทรสาคร สุ่มตรวจโรงงานอุตสาหกรรมในพื้นที่สุ่มเสี่ยง
นายสุรพล ชามาตย์ รองปลัดกระทรวงอุตสาหกรรม  ลงพื้นที่จังหวัดสมุทรสาคร สุ่มตรวจโรงงานอุตสาหกรรมในพื้นที่สุ่มเสี่ยง
เมื่อวันที่ 31 มกราคม 2562 นายสุรพล ชามาตย์ รองปลัดกระทรวงอุตสาหกรรม พร้อมด้วย นายจุลพงษ์ ทวีศรี หัวหน้าผู้ตรวจราชการกระทรวงอุตสาหกรรม นายทองชัย ชวลิตพิเชษฐ อธิบดีกรมโรงงานอุตสาหกรรม ลงพื้นที่จังหวัดสมุทรสาคร สุ่มตรวจโรงงานอุตสาหกรรมในพื้นที่สุ่มเสี่ยง โดยซึ่งในจุดแรกได้ลงตรวจสอบ บริษัท หยั่น หว่อ หยุ่น จำกัด ตำบลท่าทราย อำเภอเมืองสมุทรสาคร จังหวัดสมุทรสาคร ทะเบียนโรงงานเลขที่ 3-13(2)-2/27สค ประกอบกิจการทำซีอิ๊วขาว ซีอิ๊วดำ น้ำจิ้มไก่ เต้าหู้ยี้ ซอสพริก เต้าเจี้ยว ซอยหอยนางรม
บริษัท หยั่น หว่อ หยุ่น จำกัด เป็นโรงงานที่ใช้หม้อไอน้ำ จำนวน 5 เครื่อง (4 เครื่องมีอัตราการผลิตไอ 6,000 kg/hr /เครื่อง และใช้น้ำมันเตาเป็นเชื้อเพลิง และอีก 1 เครื่อง มีอัตราการผลิตไอ 16,000 kg/hr ใช้ถ่านหิน Subituminus เป็นเชื้อเพลิง)   ซึ่งผลจากตรวจวัดอากาศที่ปล่องของระบบหม้อไอน้ำของโรงงาน มีค่าไม่เกินมาตรฐานของกรมโรงงานอุตสาหกรรมกำหนด โดยค่าก๊าซคาร์บอนมอนนอกไซค์ ได้ค่า 55.6 PPM (ค่ามาตรฐานไม่เกิน 690 PPM STD) ค่าออกไซค์ของไนโตรเจน ได้ค่า 119.9 PPM (ค่ามาตรฐานไม่เกิน 400 PPM STD) ค่าก๊าซซัลเฟอร์ไดออกไซค์ ได้ค่า 42 PPM (ค่ามาตรฐานไม่เกิน 700 PPM STD) ซึ่งค่าฝุ่นละออง PM 2.5 ผลจะออกในวันพรุ่งนี้
นอกจากนี้ กระทรวงอุตสาหกรรม โดยสำนักงานอุตสาหกรรมจังหวัดสมุทรสาคร ยังได้ออกตรวจโรงงานอุตสาหกรรมในพื้นที่สุ่มเสี่ยงในตำบลอ้อมน้อย อำเภอกระทุ่งเบน และอำเภอเมือง จังหวัดสมุทรสาคร ซึ่งเป็นโรงงานที่ใช้น้ำมันเตา/แก็ส/ถ่านหิน/ชีวมวล เป็นเชื้อเพลิงหลักสำคัญในกระบวนการผลิต ประมาณ 500 โรงงาน อย่างต่อเนื่อง ทั้งนี้ ได้ขอความร่วมมือให้โรงงานในพื้นที่ระมัดระวังในการประกอบกิจการไม่ให้เกิดมลพิษที่จะส่งผลกระทบต่อสิ่งแวดล้อม เพื่อลดการเกิดมลภาวะทางอากาศอีกด้วย #สุ่มตรวจโรงงานอุตสาหกรรม #กระทรวงอุตสาหกรรม #Industryprmoi

ที่มา : https://www.thaigov.go.th/news/contents/details/18504
