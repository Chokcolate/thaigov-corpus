รัฐบาลไทย-ข่าวทำเนียบรัฐบาล-รัฐมนตรีช่วย สมชายฯ ลงพื้นที่เยี่ยมชมศูนย์การเรียนรู้ชุมชนการทอผ้าฝ้ายบ้านทุ่งโฮ้ง จ.แพร่

วันเสาร์ที่ 19 มกราคม 2562
รัฐมนตรีช่วย สมชายฯ ลงพื้นที่เยี่ยมชมศูนย์การเรียนรู้ชุมชนการทอผ้าฝ้ายบ้านทุ่งโฮ้ง จ.แพร่
รัฐมนตรีช่วย สมชายฯ ลงพื้นที่เยี่ยมชมศูนย์การเรียนรู้ชุมชนการทอผ้าฝ้ายบ้านทุ่งโฮ้ง จ.แพร่
แพร่ : วันนี้ (19 มกราคม 2562) นายสมชาย หาญหิรัญ รัฐมนตรีช่วยว่าการกระทรวงอุตสาหกรรม ลงพื้นที่ จ.แพร่ พร้อมด้วยนางเบญจมาพร เอกฉัตร์ ผู้ตรวจราชการกระทรวงอุตสาหกรรม นายจารุพันธ์ จารโยภาส รองอธิบดีกรมส่งเสริมอุตสาหกรรมและคณะผู้บริหารกระทรวงอุตสาหกรรม ร่วมเยี่ยมชมศูนย์การเรียนรู้ชุมชนการทอผ้าฝ้ายบ้านทุ่งโฮ้ง โดยมี นายพงศ์รัตน์ ภิรมณ์รัตน์ ผู้ว่าราชการจังหวัดแพร่ และนางยุพิน สายสำเภา ประธานกลุ่มทอผ้าไทยพวน ให้การต้อนรับ
ศูนย์การเรียนรู้ชุมชนการทอผ้าฝ้ายบ้านทุ่งโฮ้ง (กลุ่มทอผ้าไทยพวน) เป็นศูนย์การเรียนรู้ด้านการทอผ้า การย้อมครามหรือย้อมสีธรรมชาติ เป็นศูนย์การเรียนรู้ที่ใช้การบริหารจัดการแบบครัวเรือน ให้ความสำคัญกับการเรียนรู้และสืบทอดภูมิปัญญาไทยพวนด้านการทอผ้า ให้กับเยาวชนในชุมชน นักท่องเที่ยวและผู้ที่สนใจทั่วไป โดยศูนย์การเรียนรู้ฯดังกล่าวได้เข้าร่วมโครงการพัฒนาธุรกิจอุตสาหกรรมโดยใช้ทุนทางวัฒนธรรมและภูมิปัญญา กับกระทรวงอุตสาหกรรม นำไปสู่การส่งเสริมนักออกแบบรุ่นใหม่ “Young Designer” เพื่อยกระดับผ้าหม้อห้อมพื้นบ้านที่ย้อมสีธรรมชาติซึ่งเป็นเอกลักษณ์ของ จ .แพร่ สู่สากล ซึ่งถ้าได้รับการออกแบบและดีไซน์รูปแบบใหม่ ๆ จะช่วยยกระดับสินค้าผ้าพื้นเมืองของ จ.แพร่ให้มีมูลค่าเพิ่มมากขึ้น และจะก้าวสู่ระดับสากลได้ไม่ยาก

ที่มา : https://www.thaigov.go.th/news/contents/details/18233
