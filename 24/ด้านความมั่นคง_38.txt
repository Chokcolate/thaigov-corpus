รัฐบาลไทย-ข่าวทำเนียบรัฐบาล-รอง นรม.และ รมว.กห. ให้การต้อนรับการเข้าเยี่ยมคารวะของ ออท.กัมพูชา/ไทย เนื่องในโอกาสพ้นจากตำแหน่ง

วันจันทร์ที่ 24 ธันวาคม 2561
รอง นรม.และ รมว.กห. ให้การต้อนรับการเข้าเยี่ยมคารวะของ ออท.กัมพูชา/ไทย เนื่องในโอกาสพ้นจากตำแหน่ง
​เมื่อ 24 ธ.ค.61 พล.อ.ประวิตร วงษ์สุวรรณ รอง นรม. และ รมว.กห.ให้การต้อนรับการเยี่ยมคารวะของ ฯพณฯ นายลง วิซาโล (H.E. Mr. Long Visalo) ออท.กัมพูชา/ไทย พร้อมคณะ เนื่องในโอกาสพ้นจากตำแหน่ง ณ ศาลาว่าการกลาโหม
พล.อ.ประวิตร ได้กล่าวขอบคุณ ฯพณฯ นายลง วิซาโล ที่ปฏิบัติหน้าที่ด้วยความตั้งใจด้วยดี ตลอดปีกว่า
ที่ผ่านมา มีบทบาทสำคัญยิ่งในการส่งเสริมความสัมพันธ์ไทย – กัมพูชา ในฐานะเป็นเพื่อนบ้านที่ดี ส่งผลให้ประเทศ
ทั้งสองมีความร่วมมือทั้งกองทัพและประชาชนอย่างใกล้ชิด และขอให้ท่านประสบความสำเร็จในการทำหน้าที่ตำแหน่งใหม่เพื่อพัฒนาความสัมพันธ์อันดีของประเทศทั้งสองให้มีความแน่นแฟ้นยิ่งขึ้น
ฯพณฯ นาย ลง วิซาโล ได้กล่าว แสดงความขอบคุณสำหรับการต้อนรับและชื่นชม รัฐบาลไทยตลอดจนประชาชนคนไทย ในระหว่างการปฏิบัติหน้าที่ ออท.กัมพูชา/ไทย ด้วยความราบรื่นเป็นมิตรที่ดีต่อกัน และพร้อมที่จะสนับสนุนส่งเสริมความสัมพันธ์ให้เพิ่มมากขึ้นต่อไป

ที่มา : https://www.thaigov.go.th/news/contents/details/17725
