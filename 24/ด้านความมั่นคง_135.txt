รัฐบาลไทย-ข่าวทำเนียบรัฐบาล-ไฟฟ้า ประปา จับมือร่วมกันอำนวยความสะดวกแก่พี่น้องประชาชน เชิญชวน โหลดแอปฯ ใช้บริการแทนเดินทางไปยังสาขา ชี้ช่วยลด PM 2.5

วันพุธที่ 6 กุมภาพันธ์ 2562
ไฟฟ้า ประปา จับมือร่วมกันอำนวยความสะดวกแก่พี่น้องประชาชน เชิญชวน โหลดแอปฯ ใช้บริการแทนเดินทางไปยังสาขา ชี้ช่วยลด PM 2.5
ไฟฟ้า ประปา จับมือร่วมกันอำนวยความสะดวกแก่พี่น้องประชาชน
เชิญชวน โหลดแอปฯ ใช้บริการแทนเดินทางไปยังสาขา ชี้ช่วยลด PM 2.5
วันนี้ (6 ก.พ. 62) นายฉัตรชัย พรหมเลิศ ปลัดกระทรวงมหาดไทย เปิดเผยว่า 4 รัฐวิสาหกิจ ในกำกับของกระทรวงมหาดไทย ประกอบด้วย การไฟฟ้านครหลวง การไฟฟ้าส่วนภูมิภาค การประปานครหลวง และการประปาส่วนภูมิภาค เพิ่มช่องทางการให้บริการประชาชน ผ่านแอปพลิเคชัน ทั้งการชำระค่าบริการ การเช็คยอดค่าใช้บริการ การแจ้งเหตุขัดข้อง และข้อมูลข่าวสารที่เป็นประโยชน์อื่น ๆ เพื่ออำนวยความสะดวกผ่านระบบออนไลน์ ทุกที่ทุกเวลา ตลอด 24 ชั่วโมง ไม่ต้องเสียค่าใช้จ่ายในการเดินทางไปยังจุดให้บริการ และยังช่วยลดค่าฝุ่นละออง PM 2.5 ที่เกิดจาก ใช้รถใช้ถนน โดยผู้ใช้สมาร์ทโฟนระบบปฎิบัติการ Android และ IOS สามารถดาวน์โหลดแอปพลิเคชันได้ที่ Play Store และ App store โดยแอปพลิเคชันดังกล่าวมีรายละเอียดดังนี้
การไฟฟ้านครหลวง : MEA Smart life “App โดนใจ เรื่องไฟฟ้า มีทุกเรื่อง” ตรวจสอบค่าไฟฟ้า สะดวก ชำระค่าไฟฟ้า และรวดเร็วในการแจ้งเหตุไฟฟ้าขัดข้อง สอบถามรายละเอียดเพิ่มเติมได้ที่ MEA Call Center 1130
การไฟฟ้าส่วนภูมิภาค : PEA Smart Plus “จัดให้ง่าย ได้ทุกเรื่อง” ให้บริการชำระค่าไฟฟ้า ขอใช้ไฟฟ้าใหม่ แจ้งเหตุขัดข้อง ขอติดตั้งมิเตอร์ ข่าวสารประชาสัมพันธ์ และบริการแจ้งเตือนค่าไฟฟ้า สอบถามรายละเอียดเพิ่มเติมได้ที่ PEA Call Center 1129
การประปานครหลวง : MWA onMoblie “แอปฯ ของคนเมือง ครบทุกเรื่องน้ำประปา” ให้บริการ
แจ้งค่าบริการน้ำประปา ชำระค่าน้ำประปา แจ้งปัญหา และบริการแจ้งเตือนต่างๆ ทั้งนี้ กปน. ได้จัดกิจกรรม
“โหลดปั๊ป ลุ้นรับ 2 ต่อ” กปน. ร่วมกับกระทรวงมหาดไทย มอบของขวัญปีใหม่ 2562 ให้ประชาชนในเขตกรุงเทพมหานคร นนทบุรี และสมุทรปราการ ที่ดาวน์โหลดแอปพลิเคชัน พร้อมลงทะเบียนผู้ใช้น้ำ ตั้งแต่วันที่
1 มกราคม 2562 - 31 มีนาคม 2562 เพื่อลุ้นรับโชค 2 ต่อ สอบถามรายละเอียดเพิ่มเติมได้ที่ MWA Call Center 1125
การประปาส่วนภูมิภาค : PWA1662 “จะจ่าย จะแจ้ง แอปฯ เดียวจบ!” แอปพลิเคชันเพื่ออำนวย
ความสะดวกให้แก่ผู้ใช้น้ำของ กปภ. ตรวจค่าน้ำ ดูสถิติการใช้น้ำย้อนหลัง แจ้งปัญหา และบริการข้อมูลข่าวสารต่างๆ
โดยสามารถดาวน์โหลดแอปพลิเคชัน PWA1662 ได้ฟรีผ่านสมาร์ทโฟนและแท็บเล็ตระบบปฏิบัติการแอนดรอยด์
ที่ Play Store สอบถามรายละเอียดเพิ่มเติมได้ที่ PWA Call Center 1662

ที่มา : https://www.thaigov.go.th/news/contents/details/18611
