รัฐบาลไทย-ข่าวทำเนียบรัฐบาล-กสร. อบรม นักบริหารความปลอดภัยขั้นสูง ขับเคลื่อน Safety Thailand

วันอังคารที่ 5 กุมภาพันธ์ 2562
กสร. อบรม นักบริหารความปลอดภัยขั้นสูง ขับเคลื่อน Safety Thailand
กรมสวัสดิการและคุ้มครองแรงงาน จัดอบรมโครงการวิทยาลัยความปลอดภัย ประจำปีงบประมาณ 2562  หลักสูตร “นักบริหารความปลอดภัยขั้นสูง” ในวันอังคารที่ 5 กุมภาพันธ์ 2562
วันนี้ (5 ก.พ. 62) นายสมบูรณ์ ตรัยศิลานันท์ รองอธิบดีกรมสวัสดิการและคุ้มครองแรงงาน  เป็นประธานพิธีเปิดการอบรมโครงการวิทยาลัยความปลอดภัย ประจำปีงบประมาณ 2562  หลักสูตร “นักบริหารความปลอดภัยขั้นสูง” ให้แก่ หัวหน้าหน่วยความปลอดภัยของสถานประกอบกิจการและรัฐวิสาหกิจ รวม 30 คน เพื่อพัฒนาศักยภาพและองค์ความรู้กฎหมายเชิงลึกด้านความปลอดภัย อาชีวอนามัย และสภาพแวดล้อมในการทำงานให้กับหัวหน้าหน่วยงานความปลอดภัยในสถานประกอบกิจการ ให้สามารถทราบและเข้าใจเจตนารมณ์ของกฎหมายเพื่อให้นำไปปฏิบัติให้ถูกต้อง ครบถ้วน  ซึ่งเป็นมาตรการสำคัญมาตรการหนึ่งของกรมสวัสดิการและคุ้มครองแรงงาน ในการขับเคลื่อนนโยบายเน้นหนัก Safety Thailand ของกระทรวงแรงงาน ณ ห้องประชุม 2 อาคารกรมสวัสดิการและคุ้มครองแรงงาน (ส่วนแยกตลิ่งชัน) กรุงเทพฯ

ที่มา : https://www.thaigov.go.th/news/contents/details/18586
