รัฐบาลไทย-ข่าวทำเนียบรัฐบาล-รัฐมนตรีอุตตมฯ หารือรัฐมนตรีว่าการกระทรวงอุตสาหกรรมและการค้า สหพันธรัฐรัสเซียเกี่ยวกับความร่วมมือทวิภาคีไทย-รัสเซีย

วันพฤหัสบดีที่ 27 ธันวาคม 2561
รัฐมนตรีอุตตมฯ หารือรัฐมนตรีว่าการกระทรวงอุตสาหกรรมและการค้า สหพันธรัฐรัสเซียเกี่ยวกับความร่วมมือทวิภาคีไทย-รัสเซีย
นายอุตตม สาวนายน รัฐมนตรีว่าการกระทรวงอุตสาหกรรม ให้นายเดนิส แมนทูรอฟ รัฐมนตรีว่าการกระทรวงอุตสาหกรรมและการค้า สหพันธรัฐรัสเซียและคณะ เข้าพบ
วันนี้ (27 ธันวาคม 2561) นายอุตตม สาวนายน รัฐมนตรีว่าการกระทรวงอุตสาหกรรม ให้นายเดนิส แมนทูรอฟ รัฐมนตรีว่าการกระทรวงอุตสาหกรรมและการค้า สหพันธรัฐรัสเซียและคณะ เข้าพบ เพื่อหารือความร่วมมือทวิภาคีไทย-รัสเซียและการส่งเสริมความร่วมมือด้านการพัฒนาอุตสาหกรรมในด้านต่างๆ โดยเฉพาะการส่งเสริมผู้ประกอบการ SMEs การถ่ายทอดและยกระดับเทคโนโลยีและนวัตกรรม รวมทั้งการพัฒนาแรงงานที่มีทักษะเพื่อรองรับอุตสาหกรรม 4.0 โดยมีนายสันติ กีระนันทน์ ผู้ช่วยรัฐมนตีประจำกระทรวงอุตสาหกรรม นายณัฐพล  รังสิตพล  ผู้อำนวยการสำนักงานเศรษฐกิจอุตสาหกรรม นายอดิทัต วะสีนนท์ รองผู้อำนวยการสำนักงานเศรษฐกิจอุตสาหกรรม ร่วมหารือ  ณ ห้องรับรอง 1 ชั้น 2 อาคารสำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/17807
