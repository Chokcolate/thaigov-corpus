รัฐบาลไทย-ข่าวทำเนียบรัฐบาล-ทีเซลส์ ขับเคลื่อนงานประชุมระดับนานาชาติ หุ่นยนต์ทางการแพทย์

วันพฤหัสบดีที่ 14 มีนาคม 2562
ทีเซลส์ ขับเคลื่อนงานประชุมระดับนานาชาติ หุ่นยนต์ทางการแพทย์
TCELS จับมือร่วมกับ คณะวิศวกรรมศาสตร์ มหาวิทยาลัยมหิดล ขอเชิญชวนนักวิชาการหุ่นยนต์ทางการแพทย์ นักลงทุน ผู้ประกอบการ หน่วยงานภาครัฐและภาคเอกชน อาจารย์ นักศึกษา และนักวิจัย เข้าร่วมงานประชุมวิชาการนานาชาติ iAMRS2019 ระหว่างวันที่ 15 - 16 มีนาคม 2562
กระทรวงวิทยาศาสตร์และเทคโนโลยี โดยศูนย์ความเป็นเลิศด้านชีววิทยาศาสตร์ (องค์การมหาชน) หรือ ทีเซลส์ (TCELS) ฝ่ายโปรแกรมบริหารและพัฒนาเทคโนโลยีเครื่องมือแพทย์และหุ่นยนต์ทางการแพทย์ขั้นสูง จับมือร่วมกับ คณะวิศวกรรมศาสตร์ มหาวิทยาลัยมหิดล ขอเชิญชวนนักวิชาการหุ่นยนต์ทางการแพทย์ นักลงทุน ผู้ประกอบการ หน่วยงานภาครัฐและภาคเอกชน อาจารย์ นักศึกษา และนักวิจัย เข้าร่วมงานประชุมวิชาการนานาชาติ International Advanced Medical Robotics Symposium 2019 (iAMRS2019) ระหว่างวันที่ 15 - 16 มีนาคม 2562 ณ ห้องกมลทิพย์ 2 โรงแรมเดอะ สุโกศล กรุงเทพฯ เพื่อเป็นเวทีในการแลกเปลี่ยนความรู้ ประสบการณ์ และส่งเสริมการพัฒนาด้านหุ่นยนต์ทางการแพทย์ในประเทศไทย พบกับนักวิชาการทางด้านหุ่นยนต์ทางการแพทย์ระดับโลก รวมถึงนักวิชาการชั้นนำ กูรู ผู้เชี่ยวชาญด้านเทคโนโลยีหุ่นยนต์ทางการแพทย์ของไทยและต่างประเทศ
คลิกดูรายละเอียดเพิ่มเติม :  http://iamrs.org
สอบถามรายละเอียด :  0 2644 5499 ต่อ 115 / 128

ที่มา : https://www.thaigov.go.th/news/contents/details/19336
