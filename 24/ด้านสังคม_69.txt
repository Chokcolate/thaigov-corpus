รัฐบาลไทย-ข่าวทำเนียบรัฐบาล-กระทรวงดิจิทัลฯ จัดประชุมหารือแลกเปลี่ยนความคิดเห็น “Digital Government กรณีตัวอย่างจาก Estonia และ Singapore” หวังขับเคลื่อนการเปลี่ยนแปลงสู่รัฐบาลดิจิทัล

วันศุกร์ที่ 28 ธันวาคม 2561
กระทรวงดิจิทัลฯ จัดประชุมหารือแลกเปลี่ยนความคิดเห็น “Digital Government กรณีตัวอย่างจาก Estonia และ Singapore” หวังขับเคลื่อนการเปลี่ยนแปลงสู่รัฐบาลดิจิทัล
กระทรวงดิจิทัลฯ
นางอังคณา วงษ์ประเสริฐ ที่ปรึกษาด้านการสื่อสาร กระทรวงดิจิทัลเพื่อเศรษฐกิจและสังคม เป็นประธานเปิดการประชุมหารือแลกเปลี่ยนความคิดเห็น เรื่อง “Digital Government กรณีตัวอย่างจาก Estonia และ Singapore” ณ ศูนย์ประชุมวายุภักษ์ โรงแรมเซ็นทรา ศูนย์ราชการและคอนเวนชันเซ็นเตอร์ แจ้งวัฒนะ กรุงเทพฯ เมื่อวันที่ 27 ธันวาคม 2561 ซึ่งในปัจจุบัน รัฐบาลได้ให้ความสำคัญในการนำแผนพัฒนาดิจิทัลเพื่อเศรษฐกิจและสังคมของประเทศไทยไปสู่การปฏิบัติอย่างเป็นรูปธรรม โดยกำหนดเป้าหมายให้ประเทศไทยต้องพัฒนาโครงสร้างพื้นฐานดิจิทัลที่ทันสมัยเพื่อยกระดับสู่การเป็นรัฐบาลดิจิทัลที่มีการบูรณาการระหว่างหน่วยงาน มีการทำงานแบบอัจฉริยะ ให้บริการโดยมีประชาชนเป็นศูนย์กลาง และขับเคลื่อนให้เกิดการเปลี่ยนแปลงบนพื้นฐานของการบูรณาการเชื่อมโยงข้อมูล และการดำเนินงานร่วมกันระหว่างหน่วยงาน รวมทั้งขับเคลื่อนการเปลี่ยนแปลงสู่รัฐบาลดิจิทัลในทุกระดับของบุคลากรภาครัฐ และการเปลี่ยนแปลงองค์กรในขั้นตอนการทำงาน เทคโนโลยี และกฎระเบียบ ซึ่งถือเป็นองค์ประกอบสำคัญของ Digital Government Service เช่นเดียวกัน ในภาคประชาชนจะสามารถนำข้อมูลจากศูนย์ข้อมูลเปิดภาครัฐ ให้ทุกคนสามารถเข้ามาอ่านข้อมูลผ่านโปรแกรม Visualization ซึ่งเป็นการเข้าถึงข้อมูลได้ง่ายขึ้น  ส่วนในภาคธุรกิจ ได้นำเทคโนโลยีดิจิทัลมาใช้ทางด้าน Doing Business เพื่อก้าวสู่ One stop service อย่างแท้จริงมากขึ้น
**********************

ที่มา : https://www.thaigov.go.th/news/contents/details/17827
