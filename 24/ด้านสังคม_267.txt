รัฐบาลไทย-ข่าวทำเนียบรัฐบาล-กระทรวงดิจิทัลฯ เผยความคืบหน้างานด้านดิจิทัลที่สำคัญของไทย รับมือการเปลี่ยนผ่านสู่ยุคดิจิทัลในงานรัฐประศาสนศาสตร์ระดับชาติ ครั้งที่ 9

วันศุกร์ที่ 15 มีนาคม 2562
กระทรวงดิจิทัลฯ เผยความคืบหน้างานด้านดิจิทัลที่สำคัญของไทย รับมือการเปลี่ยนผ่านสู่ยุคดิจิทัลในงานรัฐประศาสนศาสตร์ระดับชาติ ครั้งที่ 9
กระทรวงดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม กล่าวปาฐกถาพิเศษ หัวข้อ “รัฐประศาสนศาสตร์ กับการเปลี่ยนผ่านสู่ยุคดิจิทัล” ในการประชุมวิชาการ รัฐประศาสนศาสตร์ระดับชาติ ครั้งที่ 9 ซึ่งจัดโดยสถาบันบัณฑิตพัฒนบริหารศาสตร์ (นิด้า) ณ ห้อง 3001 ชั้น 3 อาคารนวมินทราธิราชฯ สถาบันบัณฑิตพัฒนบริหารศาสตร์ ถ.เสรีไทย เมื่อวันที่ 15 มีนาคม 2562 โดยรัฐมนตรีดิจิทัลฯ กล่าวถึงความคืบหน้าการดำเนินงานด้านดิจิทัลที่สำคัญของประเทศไทย ที่สอดคล้องกับการเปลี่ยนผ่านสู่ยุคดิจิทัล  เพื่อขับเคลื่อนนโยบายเศรษฐกิจและสังคมดิจิทัลอย่างมีประสิทธิภาพ โดยมีการวางโครงสร้างพื้นฐานสำคัญๆ รองรับ ได้แก่ โครงข่ายเน็ตประชารัฐ ครอบคลุมหมู่บ้านเป้าหมาย 24,700 หมู่บ้าน ซึ่งสามารถต่อยอดไปสู่การดำเนินโครงการดิจิทัลชุมชนด้าน e-Commerce , การผลักดันกฎหมายดิจิทัล 6 ฉบับ ขณะนี้ผ่านการพิจารณาจาก สนช.เรียบร้อยแล้ว , การจัดตั้งเขตส่งเสริมอุตสาหกรรมและนวัตกรรมดิจิทัล (Digital Park Thailand)  ในพื้นที่โครงการอีอีซี , การพัฒนาเมืองอัจฉริยะ (Smart City) โดยมีแผนจะขยายให้ครอบคลุมในพื้นที่ 77 จังหวัดภายใน 5 ปี เป็นต้น
**********************

ที่มา : https://www.thaigov.go.th/news/contents/details/19375
