รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ เปิดศูนย์ปฏิบัติการด้านเทคโนโลยีสารสนเทศและการสื่อสาร กรณีเกิดภัยพิบัติพายุ “ปาบึก

วันศุกร์ที่ 4 มกราคม 2562
รมว.กระทรวงดิจิทัลฯ เปิดศูนย์ปฏิบัติการด้านเทคโนโลยีสารสนเทศและการสื่อสาร กรณีเกิดภัยพิบัติพายุ “ปาบึก
รมว.กระทรวงดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม เป็นประธานเปิดศูนย์ปฏิบัติการด้านเทคโนโลยีสารสนเทศและการสื่อสาร กระทรวงดิจิทัลเพื่อเศรษฐกิจและสังคม เมื่อวันที่ 3 มกราคม 2562 ณ ห้อง MOC ชั้น 6 สำนักงานปลัดกระทรวงดิจิทัลเพื่อเศรษฐกิจและสังคม กรณีเกิดภัยพิบัติพายุ “ปาบึก (PABUK)” โดยสั่งการให้หน่วยงานภายใต้สังกัดกระทรวงฯ เตรียมความพร้อมระบบเทคโนโลยีสารสนเทศและการสื่อสาร รองรับสถานการณ์ เพื่อให้ระบบการติดต่อสื่อสารโดยการดำเนินการของ บริษัท ทีโอที จำกัด (มหาชน) และ บริษัท กสท โทรคมนาคม จำกัด (มหาชน) มีความพร้อมในการใช้งาน หากเกิดภัยวิกฤต สามารถเข้าดำเนินการแก้ไขได้อย่างเร่งด่วน และสนับสนุนการบริหารจัดการสาธารณภัยของผู้ว่าราชการจังหวัด ทั้ง 16 จังหวัด ทั้งนี้ให้สถานีอุตุนิยมวิทยาจังหวัดที่เกี่ยวข้องเตรียมพร้อม Stand by โดยเข้าระบบ CAT Conference เพื่อใช้เป็นช่องทางในการติดต่อสื่อสารกับศูนย์ปฏิบัติการด้านเทคโนโลยีสารสนเทศและการสื่อสาร กระทรวงดิจิทัลเพื่อเศรษฐกิจและสังคม
**********************

ที่มา : https://www.thaigov.go.th/news/contents/details/17930
