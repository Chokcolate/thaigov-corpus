รัฐบาลไทย-ข่าวทำเนียบรัฐบาล-ธอส.จัดโปรเงินฝากพิเศษต้อนรับวันเด็ก ประจำปี 2562 เปิดบัญชีเงินฝากออมทรัพย์ New Gen หรือ เงินฝากออมทรัพย์ ธอส. รักการออม รับดอกเบี้ย พร้อมตุ๊กตาหมี!!

วันจันทร์ที่ 14 มกราคม 2562
ธอส.จัดโปรเงินฝากพิเศษต้อนรับวันเด็ก ประจำปี 2562 เปิดบัญชีเงินฝากออมทรัพย์ New Gen หรือ เงินฝากออมทรัพย์ ธอส. รักการออม รับดอกเบี้ย พร้อมตุ๊กตาหมี!!
ธอส.ร่วมสนับสนุนการออมให้เยาวชนในโอกาสวันเด็กแห่งชาติ 12 ม.ค.2562 จัดทำโปรโมชันพิเศษให้เยาวชนที่เปิดบัญชีเงินฝากออมทรัพย์ New Gen หรือเงินฝากออมทรัพย์ ธอส. รักการออม รับดอกเบี้ยตามประกาศธนาคารสูงสุด 1.55% ต่อปี
ธนาคารอาคารสงเคราะห์ ร่วมสนับสนุนการออมให้เยาวชนในโอกาสวันเด็กแห่งชาติ 12 มกราคม 2562 จัดทำโปรโมชันพิเศษให้เยาวชนที่เปิดบัญชีเงินฝากออมทรัพย์ New Gen หรือ เงินฝากออมทรัพย์ ธอส. รักการออม รับดอกเบี้ยตามประกาศธนาคารสูงสุด 1.55% ต่อปี พิเศษ!! เปิดบัญชีภายในวันที่ 15 มกราคม 2562 รับฟรี!! ตุ๊กตาหมีขนาด 12 นิ้ว
นายฉัตรชัย ศิริไล กรรมการผู้จัดการ ธนาคารอาคารสงเคราะห์ (ธอส.) เปิดเผยว่า เพื่อเป็นการสนับสนุนการออมให้แก่เยาวชนเนื่องในโอกาสวันเด็กแห่งชาติ 12 มกราคม 2562 ธอส. จึงได้จัดทำโปรโมชันพิเศษให้เยาวชนที่เปิดบัญชี เงินฝากออมทรัพย์ New Gen รับดอกเบี้ยสูงสุด 1.55% ต่อปี สำหรับผู้ที่มีเงินฝากคงเหลือตั้งแต่ 1 แสนบาท ถึง 1 ล้านบาท เพียงเปิดบัญชีขั้นต่ำ 500 บาท ขึ้นไป โดยผู้เปิดบัญชีต้องมีอายุต่ำกว่า 20 ปีบริบูรณ์   ณ วันที่เปิดบัญชี หรือเลือกเปิดบัญชี เงินฝากออมทรัพย์ ธอส. รักการออม รับดอกเบี้ยตามที่ธนาคารประกาศในขณะนั้น(ปัจจุบัน 1.00% ต่อปี) พร้อมรับโบนัสดอกเบี้ยพิเศษเพิ่มอีก 0.25 % ต่อปี ในปีถัดไป หากมีการฝากเงินต่อเนื่องประจำทุกเดือน เปิดบัญชีครั้งแรกขั้นต่ำเพียง 50 บาทขึ้นไป โดยผู้เปิดบัญชีต้องมีอายุต่ำกว่า 24 ปีบริบูรณ์ ณ วันที่เปิดบัญชี พิเศษ!! เฉพาะลูกค้าที่เปิดบัญชีเงินฝากออมทรัพย์ New Gen หรือ เงินฝาก   ออมทรัพย์ ธอส. รักการออม ภายในวันที่ 15 มกราคม 2562 รับฟรี!! ตุ๊กตาหมีขนาด 12 นิ้ว 1 รายต่อ 1 บัญชี
“สิ่งสำคัญอย่างหนึ่งที่จะช่วยเพิ่มโอกาสในการมีบ้านให้กับทุกคนได้นั่นก็คือเงินออม ดังนั้น หากทุกคนเริ่มมีวินัยการออมตั้งแต่เยาวชนแล้วก็เชื่อว่าจะทำให้มีโอกาสมีบ้านเป็นของตนเองได้มากยิ่งขึ้นในอนาคต ขณะเดียวกันผู้ที่เปิดบัญชีเงินฝากกับธนาคาร นอกจากที่จะได้รับผลตอบแทนเป็นอัตราดอกเบี้ยแล้ว ทุกบาททุกสตางค์ของท่านยังมีส่วนช่วยให้ ธอส. นำไปสร้างโอกาสให้คนไทยมีบ้านได้มากยิ่งขึ้นอีกด้วย”นายฉัตรชัยกล่าว
ทั้งนี้ เยาวชนที่สนใจสามารถติดต่อเปิดบัญชีได้ที่ ธอส. ทุกสาขาทั่วประเทศ หรือ สอบถามรายละเอียดเพิ่มเติมได้ที่ศูนย์ลูกค้าสัมพันธ์ (Call Center) โทร 0-2645-9000 หรือ www.ghbank.co.th และ Facebook Fanpage ธนาคารอาคารสงเคราะห์

ที่มา : https://www.thaigov.go.th/news/contents/details/18102
