รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ กล่าวปาฐกถาพิเศษในงาน “Thailand 2019 Empowering ASEAN 4.0”

วันอังคารที่ 22 มกราคม 2562
รมว.กระทรวงดิจิทัลฯ กล่าวปาฐกถาพิเศษในงาน “Thailand 2019 Empowering ASEAN 4.0”
รมว.กระทรวงดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม เข้าร่วมงานสัมมนา “Thailand 2019 Empowering ASEAN 4.0” พร้อมกล่าวปาฐกถาพิเศษในหัวข้อ “Digital Infrastructure in ASEAN” เมื่อวันที่ 21 มกราคม 2562 ณ โรงแรมเรเนซองส์ กรุงเทพฯ จัดโดยสภาที่ปรึกษาธุรกิจอาเซียน (ASEAN BAC) ซึ่งในปี 2019 ประเทศไทยเป็นเจ้าภาพอาเซียน ภายใต้แนวคิด "Enhancing Partnership with Sustainability" ซึ่งงานนี้ถือเป็นเวทีแลกเปลี่ยนความคิดเห็นระหว่างสมาชิกอาเซียนทั้งภาครัฐและภาคเอกชน ทั้งนี้เมื่อธันวาคมปีที่ผ่านมา รัฐมนตรีอาเซียนให้ความเห็นชอบแผนงานที่ไทยเสนอเรื่อง ASEAN Digital Agility 2019 ประกอบด้วย Cyber Security, Smart City, Digital Economy, Connectivity & Mobility and Manpower เป็นต้น จะเห็นได้ว่า การพัฒนาโครงสร้างพื้นฐาน ด้าน Digital Infrastructure เป็นรากฐานที่สำคัญสำหรับการผลักดันแผนงาน ASEAN Digital Agility 2019 ให้เกิดผลสำเร็จเป็นรูปธรรม และในปี 2019 ที่ไทยเป็นเจ้าภาพอาเซียนนี้ นับเป็นโอกาสอันดีในการแสดงให้เห็นถึงความก้าวหน้าด้านดิจิทัลของประเทศไทย โดยเฉพาะ "Thailand Broadband Connectivity" ซึ่งหมู่บ้านทั่วไทย 75,000 หมู่บ้าน โรงเรียน และโรงพยาบาลส่งเสริมสุขภาพตำบล (รพ.สต.) จะสามารถเชื่อมต่อกับอินเทอร์เน็ตความเร็วสูงได้อย่างครอบคลุมและทั่วถึงในปีนี้
************************

ที่มา : https://www.thaigov.go.th/news/contents/details/18272
