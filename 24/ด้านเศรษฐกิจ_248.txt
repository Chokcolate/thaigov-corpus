รัฐบาลไทย-ข่าวทำเนียบรัฐบาล-รัฐมนตรีช่วย สมชายฯ ลงพื้นที่เยี่ยมชมการประกอบกิจการและกลุ่มวิสาหกิจชุมชน จ.แพร่

วันศุกร์ที่ 18 มกราคม 2562
รัฐมนตรีช่วย สมชายฯ ลงพื้นที่เยี่ยมชมการประกอบกิจการและกลุ่มวิสาหกิจชุมชน จ.แพร่
รัฐมนตรีช่วย สมชายฯ ลงพื้นที่เยี่ยมชมการประกอบกิจการและกลุ่มวิสาหกิจชุมชน จ.แพร่
แพร่ : วันนี้ (18 มกราคม 2562) นายสมชาย หาญหิรัญ รัฐมนตรีช่วยว่าการกระทรวงอุตสาหกรรม ลงพื้นที่ จ.แพร่ พร้อมด้วยนางเบญจมาพร เอกฉัตร์ ผู้ตรวจราชการกระทรวงอุตสาหกรรม และคณะผู้บริหารกระทรวงอุตสาหกรรม ร่วมเยี่ยมชม บริษัท ไนน์ตี้ไนน์ นู้ดเดิ้ล จำกัด โดยมีนายยศธร ล้อเฮงสกุลวงศ์ ให้การต้อนรับ
บริษัท ไนน์ตี้ไนน์ นู้ดเดิ้ล จำกัด เป็นผู้ผลิตเส้นก๋วยเตี๋ยวแห้งเพื่อการส่งออก เข้าร่วมโครงการของกระทรวงอุตสาหกรรมเกี่ยวกับการปรับปรุงการผลิต การจัดการตลาดและการจัดทำระบบมาตรฐาน BRC เพื่อตอบสนองความต้องการของลูกค้า รวมทั้งลดการซ้ำซ้อนจากการตรวจประเมินสำหรับผู้ประกอบการที่ต้องการส่งสินค้าให้กับองค์การค้าปลีกในสหราชอาณาจักร
จากนั้น นายสมชายฯและคณะ ได้เยี่ยมชมกลุ่มวิสาหกิจชุมชนบ้านดอนมูล หมู่ที่ 4 ต.ดอนมูล อ.สูงเม่น จ.แพร่ ซึ่งเป็นหมู่บ้านที่ประกอบอาชีพทำไม้สักแห่งแรกใน จ.แพร่ โดยนำไม้สักที่ถูกสัมปทานมาผลิตเป็นเครื่องมือที่ใช้สำหรับการตกแต่งไม้ เช่น กบไสไม้ชนิดต่าง ๆ ซึ่งได้รับการส่งเสริมจากกระทรวงอุตสาหกรรม ทั้งด้านการพัฒนารูปแบบผลิตภัณฑ์ และการพัฒนาเทคนิคต่าง ๆ เกี่ยวกับกระบวนการทำงานไม้ และการส่งเสริมด้านการตลาด จึงทำให้ผลิตภัณฑ์ของกลุ่มวิสาหกิจชุมชนบ้านดอนมูลได้รับความสนใจจากลูกค้าเป็นจำนวนมาก

ที่มา : https://www.thaigov.go.th/news/contents/details/18226
