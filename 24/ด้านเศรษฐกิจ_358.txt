รัฐบาลไทย-ข่าวทำเนียบรัฐบาล-ทีเซลส์ เชิญชวนผู้ประกอบการ SMEs สมัครเข้าร่วมโครงการ “คุณภาพ ความปลอดภัย และประสิทธิผลของเครื่องสำอางและเสริมอาหาร”

วันอังคารที่ 5 กุมภาพันธ์ 2562
ทีเซลส์ เชิญชวนผู้ประกอบการ SMEs สมัครเข้าร่วมโครงการ “คุณภาพ ความปลอดภัย และประสิทธิผลของเครื่องสำอางและเสริมอาหาร”
ทีเซลส์ เปิดรับสมัครผู้ประกอบการ SMEs อุตสาหกรรมเครื่องสำอางและเสริมอาหาร เข้าร่วมโครงการ “คุณภาพ ความปลอดภัย และประสิทธิผลของเครื่องสำอางและเสริมอาหาร” (Quality, Safety and Efficacy for Cosmetics and Food Supplements หรือ QSE)
กระทรวงวิทยาศาสตร์และเทคโนโลยี โดยศูนย์ความเป็นเลิศด้านชีววิทยาศาสตร์ (องค์การมหาชน) หรือ ทีเซลส์ (TCELS) ฝ่ายโปรแกรมบริหารผลิตภัณฑ์เครื่องสำอางและเสริมอาหาร จับมือร่วมกับ มหาวิทยาลัยนเรศวร, มหาวิทยาลัยมหิดล และสถาบันวิจัยวิทยาศาสตร์และเทคโนโลยีแห่งประเทศไทย (วว) ขอเชิญชวนผู้ประกอบการ SMEs อุตสาหกรรมเครื่องสำอางและเสริมอาหาร สมัครเข้าร่วมโครงการ “คุณภาพ ความปลอดภัย และประสิทธิผลของเครื่องสำอางและเสริมอาหาร” (Quality, Safety and Efficacy for Cosmetics and Food Supplements หรือ QSE) เพื่อมุ่งหวังให้ผู้ประกอบการได้รับการพัฒนายกระดับองค์ความรู้ในการนำชีววิทยาศาสตร์มาใช้ยกระดับมาตรฐานผลิตภัณฑ์ และสามารถขยายโอกาสทางการตลาดสู่อาเซียน หรือ แข่งขันในตลาดสากล สมัครได้ตั้งแต่วันนี้ - 15 มี.ค. 2562
เงื่อนไขในการเข้าร่วมโครงการ
เป็นวิสาหกิจไทย SMEs
มีผลิตภัณฑ์พร้อมต่อการเข้าร่วมโครงการ
สนับสนุน 70% ของค่าใช้จ่าย (ไม่เกิน 500,000 บาท)
สนับสนุน 1 ผลิตภัณฑ์/วิสาหกิจ
ประเมินผลกระทบด้านเศรษฐกิจและสังคม เมื่อสิ้นสุดโครงการ
สนใจสมัครเข้าร่วมโครงการได้ที่ : https://goo.gl/forms/jJHmRWqSEY8qz1AY2
สอบถามข้อมูลเพิ่มเติมได้ที่ : 0 2644 5499 ต่อ 143 (คุณปุ๋ย)
หรือ E-mail : jiraphan@tcels.or.th

ที่มา : https://www.thaigov.go.th/news/contents/details/18581
