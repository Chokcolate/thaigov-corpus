รัฐบาลไทย-ข่าวทำเนียบรัฐบาล-ปลัดฯ พสุ เป็นประธานงานแถลงข่าวผลรางวัลคุณภาพแห่งชาติ ประจำปี 2561

วันพุธที่ 30 มกราคม 2562
ปลัดฯ พสุ เป็นประธานงานแถลงข่าวผลรางวัลคุณภาพแห่งชาติ ประจำปี 2561
นายพสุ โลหารชุน ปลัดกระทรวงอุตสาหกรรม ให้เกียรติเป็นประธานงานแถลงข่าวผลรางวัลคุณภาพแห่งชาติ (Thailand Quality Award – TQA) ประจำปี 2561
กรุงเทพ : วันนี้ (30 มกราคม 2562) นายพสุ โลหารชุน ปลัดกระทรวงอุตสาหกรรม ให้เกียรติเป็นประธานงานแถลงข่าวผลรางวัลคุณภาพแห่งชาติ (Thailand Quality Award – TQA) ประจำปี 2561 พร้อมด้วย นางสาวนิสากร จึงเจริญธรรม รองปลัดกระทรวงอุตสาหกรรม เข้าร่วม โดยมี นายพานิช  เหล่าศิริรัตน์  ผู้อำนวยการสถาบันเพิ่มผลผลิตแห่งชาติ กล่าวถึงบทบาทและการดำเนินงานของสำนักงานรางวัลคุณภาพแห่งชาติ ในปี 2561 – 2562 และนายปิยะบุตร ชลวิจารณ์ ประธานคณะกรรมการรางวัลคุณภาพแห่งชาติ กล่างถึงผลลัพธ์และกลยุทธ์ในการสนับสนุนให้รางวัลคุณภาพแห่งชาติ ในการยกระดับองค์กรไทยให้พร้อมรับมือกับการเปลี่ยนแปลงในอนาคต โดยองค์กรที่ได้รับรางวัลต้องมีหน้าที่ถ่ายทอดวิธีปฏิบัติที่นำไปสู่ความสำเร็จ และเปิดโอกาสให้เยี่ยมชมสถานประกอบการเพื่อเป็นแบบอย่างให้องค์กรอื่น ๆ นำไปประยุกต์ใช้ เพื่อให้ประสบความสำเร็จเช่นเดียวกัน ในการส่งเสริมและสนับสนุนการพัฒนาขีดความสามารถในการแข่งขันของประเทศไทยให้ทัดเทียมนานาชาติต่อไป

ที่มา : https://www.thaigov.go.th/news/contents/details/18442
