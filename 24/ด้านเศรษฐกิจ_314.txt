รัฐบาลไทย-ข่าวทำเนียบรัฐบาล-กระทรวงวิทย์ฯ ร่วมกับมูลนิธิบัวหลวง เปิดรับสมัครผลงานสิ่งประดิษฐ์!! เข้าร่วมประกวดในหัวข้อ “สิ่งประดิษฐ์ เครื่องจักรกล พลังงาน และสิ่งแวดล้อม เพื่อการเกษตร ประจำปี 2562”

วันพุธที่ 30 มกราคม 2562
กระทรวงวิทย์ฯ ร่วมกับมูลนิธิบัวหลวง เปิดรับสมัครผลงานสิ่งประดิษฐ์!! เข้าร่วมประกวดในหัวข้อ “สิ่งประดิษฐ์ เครื่องจักรกล พลังงาน และสิ่งแวดล้อม เพื่อการเกษตร ประจำปี 2562”
กระทรวงวิทย์ฯ จัดประกวดสิ่งประดิษฐ์คิดค้นทางวิทยาศาสตร์และเทคโนโลยี ประจำปี 2562 ในหัวข้อ “สิ่งประดิษฐ์ เครื่องจักรกล พลังงาน และสิ่งแวดล้อม เพี่อการเกษตร ประจำปี 2562” รวมเงินรางวัลมูลค่ากว่า 650,000 บาท
กระทรวงวิทยาศาสตร์และเทคโนโลยีร่วมกับมูลนิธิบัวหลวง จัดประกวดสิ่งประดิษฐ์คิดค้นทางวิทยาศาสตร์และเทคโนโลยี ประจำปี 2562 ในหัวข้อ “สิ่งประดิษฐ์ เครื่องจักรกล พลังงาน และสิ่งแวดล้อม เพี่อการเกษตร ประจำปี 2562” รวมเงินรางวัลมูลค่ากว่า 650,000 บาท ผู้สนใจสามารถส่งผลงานประกวดได้ตั้งแต่บัดนี้ ถึงวันที่ 28 กุมภาพันธ์ 2562 สามารถดาวน์โหลดใบสมัครและรายละเอียดเพิ่มเติมได้ที่ http://createc.most.go.th/node/1547
กระทรวงวิทยาศาสตร์และเทคโนโลยี ร่วมกับมูลนิธิบัวหลวง ได้เล็งเห็นความสำคัญของผู้มีความสามารถในการประดิษฐ์คิดค้นทางวิทยาศาสตร์และเทคโนโลยีที่มีคุณค่าและเป็นประโยชน์ต่อการพัฒนาประเทศ สมควรได้รับรางวัลตอบแทนเพื่อเป็นขวัญและกำลังใจให้แก่นักประดิษฐ์ จึงได้จัดให้มีโครงการจัดประกวดสิ่งประดิษฐ์คิดค้นทางวิทยาศาสตร์และเทคโนโลยีขึ้นมาตั้งแต่ปี พ.ศ. 2536 เป็นต้นมา จนถึงปัจจุบัน นับเป็นปีที่ 25 โดยเปิดกว้างในการรับผลงานสิ่งประดิษฐ์จากบุคคลทั่วไป ไม่จำกัดอายุ และระดับการศึกษา วัตถุประสงค์เพื่อเป็นแรงจูงใจให้นักวิทยาศาสตร์ นักเทคโนโลยี และนักประดิษฐ์เห็นความสำคัญของการคิดค้นทางวิทยาศาสตร์และเทคโนโลยี เพื่อให้เกิดการพัฒนาบุคลากรด้านวิทยาศาสตร์และเทคโนโลยี และนักประดิษฐ์รุ่นใหม่
มูลนิธิบัวหลวงสนับสนุนเงินรางวัลการประกวด ดังต่อไปนี้
รางวัลที่ 1 มี 1 รางวัล เป็นเงิน 200,000 บาท พร้อมโล่เชิดชูเกียรติ
รางวัลที่ 2 มี 1 รางวัล เป็นเงิน 150,000 บาท พร้อมโล่เชิดชูเกียรติ
รางวัลที่ 3 มี 1 รางวัล เป็นเงิน 100,000 บาท พร้อมโล่เชิดชูเกียรติ
รางวัลเชิดชูเกียรติ มี 4 รางวัล รางวัลละ 50,000 บาท พร้อมโล่เชิดชูเกียรติ
หัวข้อการประกวด “สิ่งประดิษฐ์ เครื่องจักรกล พลังงาน และสิ่งแวดล้อม เพื่อการเกษตร” หมายความถึง
1) สิ่งประดิษฐ์ที่เป็นเครื่องจักรกล/อุปกรณ์/ส่วนประกอบสำคัญของเครื่องจักร หรือเครื่องมือ ไม่ว่าจะเป็นด้านพลังงานหรือสิ่งแวดล้อมนั้น จะต้องมีความเกี่ยวข้องกับการเกษตรเป็นหลัก
2) สิ่งประดิษฐ์ที่ผลิตพลังงานและสามารถนำพลังงานไปใช้ในการเกษตรอื่น ๆ
3) เครื่องจักรกลสามารถนำไปจัดการกับสิ่งแวดล้อม หรือจะผลิตให้เกี่ยวข้องกับการเกษตรก็ได้
หลักเกณฑ์การพิจารณาตัดสินสิ่งประดิษฐ์ฯ มีดังนี้
1. เป็นผู้คิดค้นขึ้นเองหรือมีการดัดแปลงปรับปรุงต่อยอด
2. ความชาญฉลาดในการประดิษฐ์คิดค้นหรือดัดแปลง โดยเฉพาะส่วนที่เป็นหัวใจสำคัญของการประดิษฐ์ ความคิดในการออกแบบโครงสร้าง และความรู้พื้นฐานทางทฤษฎีที่ถูกต้อง
3. ศักยภาพของการนำเอาสิ่งประดิษฐ์ไปผลิตในเชิงพาณิชย์
4. ความพร้อม ความสะดวก ความปลอดภัยในการใช้งาน รวมถึงผลกระทบต่อพลังงานและสิ่งแวดล้อม
สอบถามรายละเอียดโครงการได้ทุกวันทำการ
สำนักงานปลัดกระทรวงวิทยาศาสตร์และเทคโนโลยี (02) 333 3949 , (02) 333 3924
สำนักงานมูลนิธิบัวหลวง (ธนาคารกรุงเทพ) (02) 230 2560

ที่มา : https://www.thaigov.go.th/news/contents/details/18455
