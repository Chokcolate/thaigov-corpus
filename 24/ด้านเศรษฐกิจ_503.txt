รัฐบาลไทย-ข่าวทำเนียบรัฐบาล-รองปลัด สุรพลฯ ร่วมการประชุมหารือโครงการจิตอาสาพัฒนาสิ่งแวดล้อมและคุณภาพชีวิตของประชาชนเฉลิมพระเกียรติ เนื่องในโอกาสมหามงคลพระราชพิธีบรมราชาภิเษก ครั้งที่ 1/2562 พร้อมโชว์ครื่องทำล

วันศุกร์ที่ 1 มีนาคม 2562
รองปลัด สุรพลฯ ร่วมการประชุมหารือโครงการจิตอาสาพัฒนาสิ่งแวดล้อมและคุณภาพชีวิตของประชาชนเฉลิมพระเกียรติ เนื่องในโอกาสมหามงคลพระราชพิธีบรมราชาภิเษก ครั้งที่ 1/2562 พร้อมโชว์ครื่องทำล
นายสุรพล ชามาตย์ รองปลัดกระทรวงอุตสาหกรรม เข้าร่วมการประชุมหารือโครงการจิตอาสาพัฒนาสิ่งแวดล้อมและคุณภาพชีวิตของประชาชนเฉลิมพระเกียรติ เนื่องในโอกาสมหามงคลพระราชพิธีบรมราชาภิเษก ครั้งที่ 1/2562
วันนี้ (1 มีนาคม 2562) เวลา 09.00 น. นายสุรพล ชามาตย์ รองปลัดกระทรวงอุตสาหกรรม เข้าร่วมการประชุมหารือโครงการจิตอาสาพัฒนาสิ่งแวดล้อมและคุณภาพชีวิตของประชาชนเฉลิมพระเกียรติ เนื่องในโอกาสมหามงคลพระราชพิธีบรมราชาภิเษก ครั้งที่ 1/2562 เรื่อง การผลิตนวัตกรรมสิ่งประดิษฐ์ที่ช่วยลดฝุ่นละอองมลพิษในอากาศ การจัดทำแผง Solar Cell เพื่อเป็นแหล่งเก็บพลังงานสำรองและเป็นพลังงานทดแทน การแก้ไขปัญหาน้ำเสียโดยชุมชน ได้แก่ การจัดทำถุงดักไขมันเพื่อให้ชุมชนนำไปใช้ในการบำบัดน้ำเสียก่อนทิ้งลงคลอง และการนำวัชพืชไปทำปุ๋ยและถ่านเพื่อเพิ่มรายได้แก่ชุมชนริมน้ำ โดยมีพลเรือเอก ปวิตร รุจิเทศ รองผู้บัญชาการถวายความปลอดภัยรักษาพระองค์ เป็นประธาน พล.อ.ปุรณิทธิ์ บุณยามานพ นายทหารปฎิบัติการพิเศษ พล.ต.ท. สกลเขต จันทรา กรมวังผู้ใหญ่ นางพัชราภรณ์ อินทรียงค์ ปลัดสำนักนายกรัฐมนตรี นายสุรศักดิ์ เรียงเครือ รองปลัดสำนักนายกรัฐมนตรี นายธีรภัทร ประยูรสิทธิ ผู้แทนรัฐบาลประจำ ศอญ. นายสมชาย ทรงประกอบ รองอธิบดีกรมควบคุมมลพิษ ผู้แทนจากสำนักงานการอาชีวศึกษา และผู้ที่มีส่วนเกี่ยวข้อง ร่วมประชุม
ทั้งนี้ นายสุรพล ชามาตย์ รองปลัดกระทรวงอุตสาหกรรม โดยกระทรวงอุตสาหกรรมได้นำเครื่องทำละอองน้ำจับฝุ่นในอากาศมาสาธิตให้ผู้บริหารของสำนักนายกรัฐมนตรีและคณะทำงานจิตอาสาได้ชมการทำงานของเครื่องอีกด้วย

ที่มา : https://www.thaigov.go.th/news/contents/details/19075
