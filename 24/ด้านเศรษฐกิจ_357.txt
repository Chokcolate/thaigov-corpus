รัฐบาลไทย-ข่าวทำเนียบรัฐบาล-รองนายกฯ ตรวจเยี่ยม ติดตามความก้าวหน้าโครงการของกระทรวงอุตสาหกรรม

วันจันทร์ที่ 4 กุมภาพันธ์ 2562
รองนายกฯ ตรวจเยี่ยม ติดตามความก้าวหน้าโครงการของกระทรวงอุตสาหกรรม
รองนายกฯ ตรวจเยี่ยม ติดตามความก้าวหน้าโครงการของกระทรวงอุตสาหกรรม
วันนี้ (4 ก.พ. 62) นายสมคิด จาตุศรีพิทักษ์ รองนายกรัฐมนตรี ตรวจเยี่ยม ติดตามความก้าวหน้าโครงการต่างๆ ของกระทรวงอุตสาหกรรม โดยมี นายสมชาย หาญหิรัญ รัฐมนตรีช่วยว่าการกระทรวงอุตสาหกรรม  นายสันติ  กีระนันท์  ผู้ช่วยรัฐมนตรีประจำกระทรวงอุตสาหกรรม  นายพสุ โลหารชุน ปลัดกระทรวงอุตสาหกรรม ให้การต้อนรับ  ณ ห้องประชุมชุณหะวัณ อาคารสำนักงานปลัดกระทรวงอุตสาหกรรม
สำหรับโครงการที่นำเสนอในวันนี้  ได้แก่ ความก้าวหน้าการจัดตั้งศูนย์  Innospace  /  Connected Industries   เพื่อปรับเปลี่ยนอุตสาหกรรมให้เข้าสู่ยุค 4.0 และ การสนับสนุนและช่วยเหลือ SMEs ในด้านต่างๆ โดยเน้นให้ช่วยเหลืออุตสาหกรรมเกษตรแปรรูปอย่างครบวงจร โดยใช้ต้นแบบจากจังหวัดวาคายามะ ประเทศญี่ปุ่น  สำหรับศูนย์  Innospace อาจมีการทบทวนชื่อเป็น Thailand Cyberport โดยใช้ต้นแบบจาก  Hong Kong Cyberport  และในช่วงปลายเดือนกุมภาพันธ์จะมีการลงนามความร่วมมือเรื่องไซเบอร์พอร์ตในเมืองไทยกับผู้บริหารสูงสุดเขตบริหารพิเศษฮ่องกง

ที่มา : https://www.thaigov.go.th/news/contents/details/18577
