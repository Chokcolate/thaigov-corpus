รัฐบาลไทย-ข่าวทำเนียบรัฐบาล-รัฐมนตรีช่วยฯ สมชาย ปาฐกถาพิเศษ “เปิดรหัสลับ SMEs เปลี่ยนยกระดับอย่างไรให้รุ่งสู่ถนนสายดิจิทัล 4.0”

วันจันทร์ที่ 28 มกราคม 2562
รัฐมนตรีช่วยฯ สมชาย ปาฐกถาพิเศษ “เปิดรหัสลับ SMEs เปลี่ยนยกระดับอย่างไรให้รุ่งสู่ถนนสายดิจิทัล 4.0”
รัฐมนตรีช่วยฯ สมชาย ปาฐกถาพิเศษ “เปิดรหัสลับ SMEs เปลี่ยนยกระดับอย่างไรให้รุ่งสู่ถนนสายดิจิทัล 4.0”
วันนี้ (28 มกราคม 2562) นายสมชาย หาญหิรัญ รัฐมนตรีช่วยว่าการกระทรวงอุตสาหกรรม ปาฐกถาพิเศษในหัวข้อ“เปิดรหัสลับ SMEs เปลี่ยนยกระดับอย่างไรให้รุ่งสู่ถนนสายดิจิทัล 4.0” เน้นผู้ประกอบการเอสเอ็มอีรุ่นใหม่ต้องเรียนรู้อย่างต่อเนื่อง มั่นสร้างโอกาสทางการตลาดบนดิจิตอลแพลตฟอร์มต่างๆ  ซึ่งปัจจุบันรัฐบาลได้สร้างแพลตฟอร์มต่างๆ ไว้หมดแล้วไม่ว่าจะเป็นด้านบัญชี การตลาด การออกแบบ ซึ่งผู้ประกอบการเอสเอ็มอีต้องสืบค้นและนำไปปรับใช้ให้เกิดประโยชน์กับธุรกิจของตนเอง การปาฐกถาพิเศษดังกล่าวมีผู้สนใจเข้าร่วมรับฟังประกอบด้วยนายมงคล  ลีลาธรรม  กรรมการผู้จัดการธนาคารพัฒนาวิสาหกิจขนาดกลางและขนาดย่อมแห่งประเทศไทย  ผู้บริหารระดับสูง  ผู้ประกอบการเอสเอ็มอี และผู้ที่สนใจทั่วไปกว่า 100 คน  ณ ห้องแก้ววิเชียร ชั้น 11 SME Bank Tower

ที่มา : https://www.thaigov.go.th/news/contents/details/18385
