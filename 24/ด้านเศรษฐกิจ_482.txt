รัฐบาลไทย-ข่าวทำเนียบรัฐบาล-“รมช.วิวัฒน์” น้อมนำศาสตร์ของพระราชามุ่งส่งเสริมการดำเนินงานสหกรณ์

วันพฤหัสบดีที่ 28 กุมภาพันธ์ 2562
“รมช.วิวัฒน์” น้อมนำศาสตร์ของพระราชามุ่งส่งเสริมการดำเนินงานสหกรณ์
“รมช.วิวัฒน์” น้อมนำศาสตร์ของพระราชามุ่งส่งเสริมการดำเนินงานสหกรณ์ ชู ความซื่อสัตย์ เสียสละ และภูมิใจในระบบสหกรณ์ เป็นหัวใจสำคัญของการปฏิรูปอย่างยั่งยืน
นายวิวัฒน์ ศัลยกำธร รัฐมนตรีช่วยว่าการกระทรวงเกษตรและสหกรณ์ กล่าวในโอกาสเป็นวิทยากรบรรยายพิเศษ ในหัวข้อ “การปฏิรูปสหกรณ์ สู่สังคมมั่นคงยั่งยืน”เนื่องในวันสหกรณ์แห่งชาติ ประจำปี 2562 ณ สำนักพัฒนาและถ่ายทอดเทคโนโลยีการสหกรณ์ กรมส่งเสริมสหกรณ์ ว่า “สหกรณ์” มีความสำคัญต่อเศรษฐกิจของประเทศ เป็นสถาบันทางเศรษฐกิจและสังคมที่ช่วยแก้ไขปัญหาในการประกอบอาชีพ ช่วยยกระดับความเป็นอยู่ของประชาชนให้ดีขึ้น และเพื่อให้การพัฒนาสหกรณ์เป็นไปอย่างต่อเนื่องรวมถึงเป็นการสานต่อพระราชดำริของพระบาทสมเด็จพระปรมินทรมหาภูมิพลอดุลยเดชบรมนาถบพิตร กระทรวงเกษตรและสหกรณ์ โดยกรมส่งเสริมสหกรณ์ จึงได้น้อมนำศาสตร์ของพระราชาในเรื่องการเข้าใจ เข้าถึง การพัฒนา ตลอดทั้งหลักการสำคัญในการทรงงานของพระองค์ท่านมาใช้ในการส่งเสริมการดำเนินงานของสหกรณ์ และกลุ่มเกษตรกร โดยมุ่งมั่นที่จะสานต่องานขับเคลื่อนปรัชญาเศรษฐกิจพอเพียงขึ้นในสหกรณ์และกลุ่มเกษตรกรทั่วประเทศ
ทั้งนี้ กรมส่งเสริมสหกรณ์ ได้มีการอบรมจิตอาสา เราทำความดีด้วยหัวใจ ให้กับข้าราชการและเจ้าหน้าที่ของกรมส่งเสริมสหกรณ์ เพื่อปลูกฝังในเรื่องความเสียสละ มีวินัย ความภาคภูมิใจในชาติและระบบสหกรณ์ เนื่องจากการปฏิรูปสหกรณ์ จะต้องเริ่มจากการพัฒนาความคิดของ “คน” ก่อนแล้วการปฏิรูประบบจะปรับเปลี่ยนตาม สิ่งสำคัญ คือคณะกรรมการสหกรณ์ ผู้บริหาร เจ้าหน้าที่ของกรมส่งเสริมสหกรณ์ และกรมตรวจบัญชีสหกรณ์ รวมถึงสมาชิกของสหกรณ์ จะต้องมีวินัย มีความเสียสละ ความซื่อสัตย์ พร้อมมุ่งมั่นที่จะปฏิบัติงานด้วยความโปร่งใสซึ่งจะช่วยขจัดการทุจริตคอรัปชั่นในระบบสหกรณ์ได้นอกจากนี้ การพัฒนาความรู้และทักษะให้กับเจ้าหน้าที่ของกรมส่งเสริมสหกรณ์อย่างต่อเนื่อง ก็เป็นเรื่องที่สำคัญ เพื่อให้เกิดการร่วมคิด ร่วมทำ และช่วยกันยกระดับพัฒนาสหกรณ์ให้เข้มแข็งได้อย่างยั่งยืน และสามารถปรับตัวให้
สำนักงานปลัดกระทรวงเกษตรและสหกรณ์
โทร 02-2810859 แฟกซ์ 02-2822871
moacnews@gmail.com
www.moac.go.th
www.facebook.com/kasetthai

ที่มา : https://www.thaigov.go.th/news/contents/details/19030
