รัฐบาลไทย-ข่าวทำเนียบรัฐบาล-รมช.สมชาย เปิดสัมมนาฯ พร้อมประกาศความสำเร็จ การขับเคลื่อนการเพิ่มประสิทธิภาพพลังงานในภาคอุตสาหกรรม

วันจันทร์ที่ 24 ธันวาคม 2561
รมช.สมชาย เปิดสัมมนาฯ พร้อมประกาศความสำเร็จ การขับเคลื่อนการเพิ่มประสิทธิภาพพลังงานในภาคอุตสาหกรรม
รมช.สมชาย เปิดสัมมนาฯ พร้อมประกาศความสำเร็จ การขับเคลื่อนการเพิ่มประสิทธิภาพพลังงานในภาคอุตสาหกรรม
วันนี้ (24 ธ.ค. 61) นายสมชาย หาญหิรัญ รัฐมนตรีช่วยว่าการกระทรวงอุตสาหกรรม เป็นประธานเปิดการสัมมนาเผยแพร่ผลสำเร็จของโครงการ ความร่วมมือระหว่าง กรมพัฒนาพลังงานทดแทนและอนุรักษ์พลังงาน (พพ.) กับ กรมโรงงานอุตสาหกรรม (กรอ.) ขับเคลื่อนการเพิ่มประสิทธิภาพพลังงานในภาคอุตสาหกรรม โดยกรมโรงงานอุตสาหกรรม กระทรวงอุตสาหกรรม โดยมีนายทองชัย ชวลิตพิเชฐ อธิบดีกรมโรงงานอุตสาหกรรม กล่าวรายงาน และมีนายประพนธ์ วงษ์ท่าเรือ ผู้ตรวจราชการกระทรวงพลังงาน พร้อมทั้งผู้บริหารกระทรวงอุตสาหกรรมแลผู้บริหารกระทรวงพลังงาน ร่วมเป็นเกียรติ ณ โรงแรมมิราเคิล แกรนด์ คอนเวนชั่น กรุงเทพฯ
โดยความร่วมมือในครั้งนี้ ได้เข้าไปสนับสนุนและช่วยเหลือผู้ประกอบการให้สามารถเข้าถึงแหล่งข้อมูลทั้งในด้านเทคโนโลยี แนวทางการพัฒนาประสิทธิภาพด้านพลังงาน รวมทั้งแหล่งเงินทุน เพื่อให้เกิดการปรับเปลี่ยนอุปกรณ์และเครื่องจักร โดยเฉพาะบอยเลอร์ (Boiler) ซึ่งเป็นเครื่องจักรที่สำคัญที่จะนำไปสู่การเพิ่มขีดความสามารถด้านการแข่งขันให้กับผู้ประกอบการได้ และยังช่วยอนุรักษ์พลังงาน โดยการดำเนินการในปีงบประมาณ 2561 ประหยัดพลังงานทั้งสิ้น (ไฟฟ้าและเชื้อเพลิง) 37,166 ตันเทียบเท่าน้ำมันดิบ/ปี สามารถลดการปล่อยก๊าซคาร์บอนไดออกไซด์ ทั้งสิ้น 268,596 ตันคาร์บอนไดออกไซต์เทียบเท่า/ปี หรือคิดเป็นเงินที่ประหยัดได้ทั้งสิ้น 193,303,617 บาท/ปี

ที่มา : https://www.thaigov.go.th/news/contents/details/17740
