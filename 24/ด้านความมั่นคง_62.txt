รัฐบาลไทย-ข่าวทำเนียบรัฐบาล-ทส. ทำบุญตักบาตรเนื่องในวันขึ้นปีใหม่ 2562 เพื่อความสิริมงคล

วันศุกร์ที่ 4 มกราคม 2562
ทส. ทำบุญตักบาตรเนื่องในวันขึ้นปีใหม่ 2562 เพื่อความสิริมงคล
﻿รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วยผู้บริหาร ข้าราชการ เจ้าหน้าที่ในสังกัดกระทรวงฯ ร่วมทำบุญตักบาตรข้าวสารอาหารแห้ง เนื่องในวันขึ้นปีใหม่ พ.ศ.2562
ทส. ทำบุญตักบาตรเนื่องในวันขึ้นปีใหม่ 2562 เพื่อความสิริมงคล
﻿รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วยผู้บริหาร ข้าราชการ เจ้าหน้าที่ในสังกัดกระทรวงฯ ร่วมทำบุญตักบาตรข้าวสารอาหารแห้ง เนื่องในวันขึ้นปีใหม่ พ.ศ.2562
﻿วันนี้ (4 มกราคม 2562) เวลา 06.30 น. กระทรวงทรัพยากรธรรมชาติและสิ่งแวดล้อม จัดพิธีทำบุญตักบาตรเนื่องในวันขึ้นปีใหม่ พ.ศ.2562 โดยมี พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม นำข้าราชการ พนักงาน และเจ้าหน้าที่ในสังกัดฯ ร่วมทำบุญตักบาตรข้าวสารอาหารแห้ง พระสงฆ์จากวัดแก้วฟ้าจุฬามณี จำนวน 9 รูป ณ บริเวรหน้าอาคาร จากนั้นเวลา 07.15 น. ร่วมประกอบพิธีทางศาสนา โดยมี พระสงฆ์เจริญพระพุทธมนต์ ณ ห้องประชุมศักดิ์สิทธิ์ ตรีเดช ชั้น 2 อาคารกรมควบคุมมลพิษ กระทรวงทรัพยากรธรรมชาติและสิ่งแวดล้อม เพื่อความเป็นสิริมงคลและสร้างขวัญกำลังใจแก่ข้าราชการ พนักงานและเจ้าหน้าที่ในสังกัด
﻿โอกาสนี้ พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม ได้กล่าวให้โอวาทแก่ข้าราชการและเจ้าหน้าที่ทุกคนที่ได้ให้ความร่วมมือในการปฏิบัติงานและขอให้ภาคภูมิใจในการทำหน้าที่โดยหลักในการปฏิบัติงานให้คำนึงถึงประโยชน์ของประชาชนและประเทศชาติเป็นหลัก จากนั้นได้ให้พรแก่เจ้าหน้าที่ขอให้ทุกคน ทุกครอบครัว มีความสุขสมหวังดังใจปรารถนา คิดทำสิ่งใดที่เป็นคุณประโยชน์ต่อประเทศชาติบ้านเมืองขอให้ประสบความสำเร็จทุกประการ

ที่มา : https://www.thaigov.go.th/news/contents/details/17915
