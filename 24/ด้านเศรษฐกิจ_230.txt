รัฐบาลไทย-ข่าวทำเนียบรัฐบาล-รัฐมนตรีช่วย ก.อุตฯ ลงพื้นที่ก่อสร้างศูนย์ทดสอบยานยนต์ฯ     ชมการสาธิตการทดสอบสนาม หลังได้รับการรับรองจากมาตรฐานจากสเปน

วันพุธที่ 16 มกราคม 2562
รัฐมนตรีช่วย ก.อุตฯ ลงพื้นที่ก่อสร้างศูนย์ทดสอบยานยนต์ฯ     ชมการสาธิตการทดสอบสนาม หลังได้รับการรับรองจากมาตรฐานจากสเปน
นายสมชาย หาญหิรัญ รัฐมนตรี ช่วยว่าการกระทรวงอุตสาหกรรม ลงพื้นที่ติดตามความคืบหน้าการก่อสร้างศูนย์ทดยานยนต์และยางล้อแห่งชาติ และเป็นประธานสักขีพยานในการรับมอบใบรับรองสนามทดสอบยางล้อ ตามมาตรฐาน UN R117 จาก Applus+IDIADA ราชอาณาจักรสเปน
วันนี้ (16 มกราคม 2562) นายสมชาย หาญหิรัญ รัฐมนตรี ช่วยว่าการกระทรวงอุตสาหกรรม ลงพื้นที่ติดตามความคืบหน้าการก่อสร้างศูนย์ทดยานยนต์และยางล้อแห่งชาติ และเป็นประธานสักขีพยานในการรับมอบใบรับรองสนามทดสอบยางล้อ ตามมาตรฐาน UN R117 จาก Applus+IDIADA ราชอาณาจักรสเปน โดยมี นายประสงค์ คงเคารพธรรม รองผู้ว่าราชการจังหวัดฉะเชิงเทรา นางสาวนิสากร จึงเจริญธรรม รองปลัดกระทรวงอุตสาหกรรม นายวันชัย พนมชัย เลขาธิการสำนักงานมาตรฐานผลิตภัณฑ์อุตสาหกรรม นายณัฐพล รังสิตพล ผู้อำนวยการสำนักงานเศรษฐกิจอุตสาหกรรม และผู้บริหารกระทรวงอุตสาหกรรมร่วมเป็นเกียรติ ณ ศูนย์ทดสอบยานยนต์และยางล้อแห่งชาติ อ.สนามไชยเขต จ.ฉะเชิงเทรา  นายสมชายฯ เปิดเผยว่าโครงการจัดตั้งศูนย์ทดสอบยานยนต์และยางล้อแห่งชาติ - ATTRIC (Automotive and Tyre Testing, Research and Innovation Center) บนพื้นที่ 1,235 ไร่      ณ บริเวณเขตสวนป่าลาดกระทิง ตำบลลาดกระทิง อำเภอสนามชัยเขต จังหวัดฉะเชิงเทรา จัดตั้งขึ้นเพื่อให้บริการทดสอบและรับรองผลิตภัณฑ์ ยานยนต์ ชิ้นส่วนยานยนต์ และยางล้อตามมาตรฐานสากล
ซึ่งในวันนี้ Applus+IDIADA ราชอาณาจักรสเปน หน่วยงานที่มีความเชี่ยวชาญและให้บริการด้านการออกแบบ ทดสอบทางวิศวกรรม และให้บริการด้านการรับรองยานยนต์และชิ้นส่วนตามมาตรฐานสากลแก่อุตสาหกรรมยานยนต์ทั่วโลก ได้เดินทางมามอบใบรับรองสนามทดสอบตามมาตรฐาน UN R117 และพื้นผิวสนามทดสอบเสียง ซึ่งเป็นไปตามมาตรฐาน ISO 10844 : 2014 ให้แก่ศูนย์ทดสอบยานยนต์และยางล้อแห่งชาติฯ ซึ่งสร้างความเชื่อถือในระดับสากลให้กับสนามแห่งนี้ และครั้งนี้ได้จัดให้มีการสาธิตการทดสอบ ยางล้อตามมาตรฐาน UN R117 ให้แก่ผู้ประกอบการอุตสาหกรรมยานยนต์ของไทยได้รับชมอีกด้วย #สนามทดสอบยางล้อ#prindustry

ที่มา : https://www.thaigov.go.th/news/contents/details/18176
