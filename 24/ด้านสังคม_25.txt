รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ เป็นประธานมอบรางวัลให้กับนักศึกษาที่ชนะการแข่งขัน Line Challenge Developer

วันอังคารที่ 18 ธันวาคม 2561
รมว.กระทรวงดิจิทัลฯ เป็นประธานมอบรางวัลให้กับนักศึกษาที่ชนะการแข่งขัน Line Challenge Developer
รมว.กระทรวงดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานมอบรางวัลให้กับนักศึกษาที่ชนะการแข่งขัน Line Challenge Developer เมื่อวันที่ 17 ธันวาคม 2561 ณ อาคารเกษรทาวเวอร์ สำนักงาน LINE ประเทศไทย กรุงเทพฯ ทั้งนี้ LINE Challenge Developer เป็นการแข่งขันด้านซอฟต์แวร์ที่ LINE ประเทศไทย และสถาบันเทคโนโลยีนานาชาติสิรินธร (SIIT) ร่วมมือกัน เพื่อพัฒนาและส่งเสริมเยาวชนที่มีทักษะด้านเทคโนโลยีเกี่ยวกับซอฟต์แวร์ โดยทีมนักศึกษาผู้ชนะจะได้เงินรางวัลรวมกว่า 1 ล้านบาท พร้อมโอกาสเดินทางไปเยี่ยมชมสำนักงานใหญ่ LINE ณ ประเทศเกาหลี เพื่อพบปะพูดคุยและแลกเปลี่ยนความรู้กับนักพัฒนาจากทีมงานระดับโลก ซึ่งมีผู้ผ่านเข้ารอบทั้งสิ้น 9 ทีม สำหรับทีมที่ชนะเลิศ ได้แก่ ทีม Line Education Square เสนอผลงานการจัดการคอร์สเรียนแบบครบวงจร เพื่อประโยชน์กับทั้งอาจารย์และนักศึกษา รวมถึงระบบพิสูจน์ตัวตนด้วยเทคโนโลยี blockchain ซึ่งการจัดการแข่งขันในครั้งนี้ ถือเป็นจุดเริ่มต้นที่ดีในการส่งเสริมเยาวชนไทยให้พร้อมรับมือกับเทคโนโลยี และพร้อมกับการทำงานจริงในอนาคต รวมถึงกระตุ้นให้เยาวชนที่สนใจ มีฝีมือด้านเทคโนโลยีให้ก้าวหน้า และสามารถสร้างนวัตกรรมใหม่ที่เป็นประโยชน์กับประเทศได้
**********************

ที่มา : https://www.thaigov.go.th/news/contents/details/17567
