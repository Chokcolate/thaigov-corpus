รัฐบาลไทย-ข่าวทำเนียบรัฐบาล-รองปลัดกระทรวงดิจิทัลฯ ร่วมลงนาม MOU การกำกับดูแลการโฆษณาอาหาร ยา และผลิตภัณฑ์สุขภาพที่ผิดกฎหมายฯ

วันพุธที่ 27 กุมภาพันธ์ 2562
รองปลัดกระทรวงดิจิทัลฯ ร่วมลงนาม MOU การกำกับดูแลการโฆษณาอาหาร ยา และผลิตภัณฑ์สุขภาพที่ผิดกฎหมายฯ
รองปลัดกระทรวงดิจิทัลฯ
รองปลัดกระทรวงดิจิทัลฯ ร่วมลงนาม MOU การกำกับดูแลการโฆษณาอาหาร ยา และผลิตภัณฑ์สุขภาพที่ผิดกฎหมาย หรือมีลักษณะเป็นการเอาเปรียบผู้บริโภคในกิจการกระจายเสียง กิจการโทรทัศน์และกิจการโทรคมนาคม
น.อ. สมศักดิ์ ขาวสุวรรณ์ รองปลัดกระทรวงดิจิทัลเพื่อเศรษฐกิจและสังคม (ดีอี) ร่วมลงนามความร่วมมือ (MOU) การกำกับดูแลการโฆษณาอาหาร ยา และผลิตภัณฑ์สุขภาพที่ผิดกฎหมาย หรือมีลักษณะเป็นการเอาเปรียบผู้บริโภคในกิจการกระจายเสียง กิจการโทรทัศน์และกิจการโทรคมนาคม ระหว่างกระทรวงดิจิทัลเพื่อเศรษฐกิจและสังคม สำนักงานคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) กระทรวงสาธารณสุข สำนักงานคณะกรรมการอาหารและยา สำนักงานคณะกรรมการคุ้มครองผู้บริโภค และกองบังคับการปราบปรามการกระทำความผิดเกี่ยวกับการคุ้มครองผู้บริโภค เมื่อวันที่ 26 กุมภาพันธ์ 2562 ณ สำนักงานคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ กรุงเทพฯ โดยมีวัตถุประสงค์เพื่อเป็นการบูรณาการงานคุ้มครองผู้บริโภคเกี่ยวกับการโฆษณาอาหาร ยา และผลิตภัณฑ์สุขภาพเชิงรุก และใช้รูปแบบการเชื่อมโยงฐานข้อมูลร่วมกันขึ้น เพื่อให้ทุกหน่วยงานได้ทำตามอำนาจหน้าที่ได้อย่างเข้มแข็ง เป็นระบบ ครอบคลุมทุกมิติ ซึ่งสามารถคุ้มครองและตอบสนองความต้องการของผู้บริโภคได้ทันเหตุการณ์ โดยมุ่งเน้นแนวทางบูรณาการบังคับให้กฎหมายอย่างมีประสิทธิภาพ
**********************

ที่มา : https://www.thaigov.go.th/news/contents/details/19015
