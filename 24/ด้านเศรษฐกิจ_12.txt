รัฐบาลไทย-ข่าวทำเนียบรัฐบาล-รัฐมนตรีช่วย สมชายฯ ลงพื้นที่ติดตามความคืบหน้าโครงการหมู่บ้าน CIV บ้านสะง้อ จ.บึงกาฬ

วันพุธที่ 12 ธันวาคม 2561
รัฐมนตรีช่วย สมชายฯ ลงพื้นที่ติดตามความคืบหน้าโครงการหมู่บ้าน CIV บ้านสะง้อ จ.บึงกาฬ
นายสมชาย หาญหิรัญ รัฐมนตรีช่วยว่าการกระทรวงอุตสาหกรรม ลงพื้นที่ติดตามความคืบหน้าโครงการหมู่บ้านอุตสาหกรรม สร้างสรรค์ (Creative Industry Village : CIV) บ้านสะง้อ อำเภอเมือง จังหวัดบึงกาฬ
เมื่อวันที่ 11 ธันวาคม 2561 นายสมชาย หาญหิรัญ รัฐมนตรีช่วยว่าการกระทรวงอุตสาหกรรม พร้อมด้วย นางสาวนิสากร จึงเจริญธรรม รองปลัดกระทรวงอุตสาหกรรม นายกอบชัย สังสิทธิสวัสดิ์ อธิบดีกรมส่งเสริมอุตสาหกรรม นายณัฐพล รังสิตพล ผู้อำนวยการสำนักงานเศรษฐกิจอุตสาหกรรม และนายภานุวัฒน์ ตริยางกรูศรี รองอธิบดีกรมส่งเสริมอุตสาหกรรม รักษาการผู้ตรวจราชการกระทรวงอุตสาหกรรม ลงพื้นที่ติดตามความคืบหน้าโครงการหมู่บ้านอุตสาหกรรม สร้างสรรค์ (Creative Industry Village : CIV) บ้านสะง้อ อำเภอเมือง จังหวัดบึงกาฬ โดยเยี่ยมชมการผลิตผ้าหมักโคลนนาคีและสินค้าขึ้นชื่อของหมู่บ้าน เช่น ผ้าขาวม้าดารานาคี ผ้าพันคอ ฟ้าคลุมไหล่ ชุดบุรุษ และสตรี
บ้านสะง้อ อำเภอเมือง จังหวัดบึงกาฬ มีความต้องการให้กระทรวงอุตสาหกรรมเข้าไปส่งเสริมด้านการประชาสัมพันธ์หมู่บ้านให้เป็นที่รู้จักอย่างแพร่หลาย พัฒนาบุคลากร ทรัพยากร กลุ่มอาชีพต่างๆ สถานที่ท่องเที่ยว ภูมิทัศน์ ฯลฯ เพื่อสร้างมูลค่าเพิ่มอุตสาหกรรมสร้างสรรค์ พัฒนาให้เป็นหมู่บ้าน CIV ที่เข้มแข็ง

ที่มา : https://www.thaigov.go.th/news/contents/details/17438
