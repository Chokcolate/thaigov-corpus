รัฐบาลไทย-ข่าวทำเนียบรัฐบาล-ผู้ตรวจราชการกระทรวงดิจิทัลฯ ลงพื้นที่ตรวจราชการ จ.ระยองและจันทบุรี ต่อยอดการใช้เน็ตประชารัฐในพื้นที่ให้เกิดประโยชน์สูงสุด

วันพุธที่ 6 กุมภาพันธ์ 2562
ผู้ตรวจราชการกระทรวงดิจิทัลฯ ลงพื้นที่ตรวจราชการ จ.ระยองและจันทบุรี ต่อยอดการใช้เน็ตประชารัฐในพื้นที่ให้เกิดประโยชน์สูงสุด
ผู้ตรวจราชการกระทรวงดิจิทัลฯ
นางคนึงนิจ คชศิลา ผู้ตรวจราชการกระทรวงดิจิทัลเพื่อเศรษฐกิจและสังคม เดินทางตรวจราชการ ณ พื้นที่จังหวัดระยองและจันทบุรี ตามแผนการตรวจราชการของผู้ตรวจราชการกระทรวงดิจิทัลฯ ประจำปีงบประมาณ พ.ศ. 2562 เมื่อวันที่ 4-5 กุมภาพันธ์ 2562 โดยนางคนึงนิจฯ บรรยายถึงทิศทางการดำเนินงานของกระทรวงในหัวข้อเรื่อง “ดิจิทัลไทยแลนด์” และรับฟังการสรุปผลการดำเนินงานของหน่วยงานในสังกัดในพื้นที่ ประกอบด้วย สำนักงานสถิติจังหวัด กรมอุตุนิยมวิทยา บริษัท ทีโอที จำกัด (มหาชน) บริษัท กสท โทรคมนาคม (มหาชน) และ บจ.ไปรษณีย์ไทย นอกจากนี้ นางคนึงนิจฯ และคณะ ได้ลงพื้นที่ตรวจเยี่ยมโครงการเน็ตอาสาประชารัฐ ณ หมู่ที่ 7 บ้านชากตะไคร้ และ หมู่ที่ 14 บ้านเนินโพธิ์ทอง ตำบลวังหว้า อำเภอแกลง จังหวัดระยอง หมู่ที่ 5 บ้านห้วงโมก ตำบลวังใหม่ อำเภอนายายอาม จังหวัดจันทบุรี รวมถึงโครงการศูนย์ดิจิทัลชุมชน ณ กศน.ตำบลวังใหม่ อำเภอนายายอาม จังหวัดจันทบุรี ทั้งนี้ นางคนึงนิจฯ มีข้อเสนอแนะให้ผู้ที่เป็นเครือข่ายเน็ตอาสาประชารัฐนำความรู้ที่ได้จากอบรมมาต่อยอดการใช้ประโยชน์จากเน็ตประชารัฐในพื้นที่ เพื่อให้เกิดความคุ้มค่าและเกิดประโยชน์สูงสุด
**************************

ที่มา : https://www.thaigov.go.th/news/contents/details/18614
