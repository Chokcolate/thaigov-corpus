รัฐบาลไทย-ข่าวทำเนียบรัฐบาล-ผู้บริหาร ก.อุตฯ เข้าตรวจเยี่ยมและรับฟังปัญหา ณ จุดรับเรื่องร้องเรียนร้องทุกข์ ศูนย์ดำรงธรรมส่วนหน้า จ.หนองคาย

วันพฤหัสบดีที่ 13 ธันวาคม 2561
ผู้บริหาร ก.อุตฯ เข้าตรวจเยี่ยมและรับฟังปัญหา ณ จุดรับเรื่องร้องเรียนร้องทุกข์ ศูนย์ดำรงธรรมส่วนหน้า จ.หนองคาย
นายภานุวัฒน์ ตริยางกรูศรี รองอธิบดีกรมส่งเสริมอุตสาหกรรม รักษาการผู้ตรวจราชการกระทรวงอุตสาหกรรม  เข้าตรวจเยี่ยมและรับฟังปัญหา ณ จุดรับเรื่องร้องเรียนร้องทุกข์ ศูนย์ดำรงธรรมส่วนหน้า จังหวัดหนองคาย
วันนี้ (13 ธันวาคม 2561) เวลา 9.00 น.  นายภานุวัฒน์ ตริยางกรูศรี รองอธิบดีกรมส่งเสริมอุตสาหกรรม รักษาการผู้ตรวจราชการกระทรวงอุตสาหกรรม พร้อมด้วยนายสมบูรณ์ สุนทรศาสตร์ อุตสาหกรรมจังหวัดหนองคาย เข้าตรวจเยี่ยมและรับฟังปัญหา ณ จุดรับเรื่องร้องเรียนร้องทุกข์ ศูนย์ดำรงธรรมส่วนหน้า จังหวัดหนองคาย โดยมีเจ้าหน้าที่จาก สำนักงานอุตสาหกรรมจังหวัดหนองคาย กรมส่งเสริมอุตสาหกรรม กรมอุตสาหกรรมพื้นฐานและการเหมืองแร่ ประจำอยู่เพื่อรับฟังและแก้ไขปัญหาให้กับพี่น้องประชาชน ระหว่างการประชุมคณะรัฐมนตรีอย่างเป็นทางการนอกสถานที่ ครั้งที่ 9/2561 จังหวัดหนองคาย

ที่มา : https://www.thaigov.go.th/news/contents/details/17471
