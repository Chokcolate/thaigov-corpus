รัฐบาลไทย-ข่าวทำเนียบรัฐบาล-ปลัดกระทรวงดิจิทัลฯ นำข้าราชการและเจ้าหน้าที่กระทรวงฯ ร่วมงาน“อุ่นไอรัก คลายความหนาว สายน้ำแห่งรัตนโกสินทร์” และร่วมปฏิบัติงานจิตอาสา

วันพุธที่ 26 ธันวาคม 2561
ปลัดกระทรวงดิจิทัลฯ นำข้าราชการและเจ้าหน้าที่กระทรวงฯ ร่วมงาน“อุ่นไอรัก คลายความหนาว สายน้ำแห่งรัตนโกสินทร์” และร่วมปฏิบัติงานจิตอาสา
ปลัดกระทรวงดิจิทัลฯ
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม นำคณะข้าราชการและเจ้าหน้าที่ของกระทรวงดิจิทัลเพื่อเศรษฐกิจและสังคม ร่วมกิจกรรมในงาน“อุ่นไอรัก คลายความหนาว สายน้ำแห่งรัตนโกสินทร์” เมื่อวันที่ 24 ธันวาคม 2561 ณ พระลานพระราชวังดุสิต กรุงเทพฯ ทั้งนี้ มีเจ้าหน้าที่ของกระทรวงฯ ได้ร่วมปฏิบัติหน้าที่เป็นจิตอาสางานรักษาความปลอดภัยในการสนับสนุนระบบสื่อสาร ระบบรักษาความปลอดภัย ณ จุดคัดกรอง จุดจอดรถ จุดสำคัญต่างๆ เพื่อวิเคราะห์ตรวจสอบระบบอินเทอร์เน็ต ระบบกล้องโทรทัศน์วงจรปิด (CCTV) ระบบเครือข่ายสื่อสารและอุปกรณ์ให้มีความพร้อมใช้งาน รวมทั้งสนับสนุนในการช่วยอำนวยความสะดวกกับเจ้าหน้าที่ที่ใช้งานระบบต่างๆ และเจ้าหน้าที่ที่มาร่วมกิจกรรมภายในงาน
************************

ที่มา : https://www.thaigov.go.th/news/contents/details/17770
