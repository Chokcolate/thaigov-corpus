รัฐบาลไทย-ข่าวทำเนียบรัฐบาล-“กอช. ยกระดับการเข้าถึงการออมเงินได้ทุกที่ ทุกเวลา ด้วยแอปพลิเคชัน (Application) กอช.”

วันจันทร์ที่ 28 มกราคม 2562
“กอช. ยกระดับการเข้าถึงการออมเงินได้ทุกที่ ทุกเวลา ด้วยแอปพลิเคชัน (Application) กอช.”
กอช. ยกระดับการออมเงินผ่านแอปพลิเคชัน (Application) “กอช.” อำนวยความสะดวก ให้สมาชิกเข้าถึงการออมได้ทุกที่ด้วยสมาร์ทโฟน ทั้งการตรวจสอบสิทธิก่อนสมัคร สมัครสมาชิก คำนวณบำนาญให้ตนเองหรือผู้อื่นได้ ดูข้อมูลข่าวสาร เช็คบัญชีเงินออมของคุณได้ตลอด 24 ชั่วโมง
นางสาวจารุลักษณ์ เรืองสุวรรณ เลขาธิการคณะกรรมการกองทุนการออมแห่งชาติ หรือ กอช. เปิดเผยว่า กอช. ให้ความสำคัญกับการอำนวยความสะดวกให้สมาชิก กอช. ได้เข้าถึงการออมเงินได้ทุกที่ ทุกเวลา โดยการยกระดับการออมเงินผ่านแอปพลิเคชั่น (Application) “กอช.” ด้วยสมาร์ทโฟนเพียงเครื่องเดียวสามารถเข้าถึงช่องทางบริการออมเงินของ กอช. แบบครบวงจร ทั้งการตรวจสอบสิทธิก่อนสมัคร การสมัครสมาชิก การคำนวณบำนาญให้ตนเองหรือผู้อื่น การดูข้อมูลข่าวสาร โปรโมชั่นพิเศษ เช็คบัญชีเงินออมของคุณได้ตลอด 24 ชั่วโมง เป้าหมายการดำเนินงานที่สำคัญในการนำระบบดิจิทัลมาพัฒนายกระดับการกระตุ้น และส่งเสริมให้เกิดการออมเงินกับ กอช. โดยเฉพาะแรงงานนอกระบบ นักเรียน นักศึกษา พ่อค้าแม่ค้า ชาวไร่ชาวนา วินมอเตอร์ไซด์ แท็กซี่ ฟรีแลนซ์ อาชีพอิสระทั่วไป ซึ่งเป็นกลุ่มเป้าหมายของ กอช. ได้รับความสะดวกมากยิ่งขึ้น ในการรับสิทธิสวัสดิการรัฐบาลด้านการออมเงินเพื่อมีเงินบำนาญ และนับเป็นช่องทางการอำนวยความสะดวกเพิ่มเติม โดยแอปพลิเคชั่น กอช. อำนวยความสะดวกให้กับสมาชิกได้ง่ายๆ ดังนี้
- การใช้งานได้ตลอด 24 ชั่วโมง
1. ข่าวสาร กอช.       สามารถเช็คดูข่าวสาร สิทธิประโยชน์ และกิจกรรมโปรโมชั่นดี ๆ
2. คำนวณบำนาญ   ยอดเงินที่ต้องการส่งเงินสะสม ยอดเงินบำนาญที่ต้องการได้รับ
3. สิทธิประโยชน์   สิทธิประโยชน์การเป็นสมาชิก กอช., สิทธิในการได้รับเงินสมทบจากรัฐบาล เงินสะสมงอกเงย, การได้รับเงินสะสมคืนของสมาชิก
4. บัญชีของฉัน       สามารถเรียกดูเงินออม และแก้ไขข้อมูลของสมาชิได้ เหมือนมีสมุดบัญชีอยู่ในมือตลอดเวลาทุกครั้งที่ใช้งานผ่านสมาร์ทโฟน
5. ติดต่อ กอช.     ได้หลากหลายช่องทางทั้งเว็บไซต์ อีเมล์ สายด่วนเงินออม 02-490-9000  ไลน์ กอช. “@nsf.th” และเฟสบุ๊ค
- การใช้งานในช่วงเวลา 08.30 - 22.30 น.
1. ตรวจสอบสิทธิ ผู้ที่สนใจสามารถตรวจสอบสิทธิก่อนสมัคร เพียงกรอกข้อมูลเลขบัตรประชาชน 13 หลัก และหมายเลขโทรศัพท์ กดตรวจสอบสิทธิ ก่อนการสมัคร
2. สมัครสมาชิก    สามารถสมัครสมาชิกผ่านแอปพลิเคชัน (Application) เพียงเตรียมบัตรประจำตัวประชาชน และหมายเลขโทรศัพท์ แล้วจึงกำหนดรหัสผ่าน (Password) สำหรับเข้าใช้งานในแต่ละครั้ง
สำหรับผู้สนใจสามารถดาวน์โหลดแอปฯ กอช. ได้ผ่าน แอปสโตร์ (App Store) สำหรับผู้ใช้สมาร์ทโฟนระบบไอโอเอส (IOS) และดาวน์โหลดผ่าน เพลย์สโตร์(Play Store) สำหรับผู้ใช้สมาร์ทโฟนระบบแอนดรอยด์ (Android) โดยพิมพ์คำค้นหาว่า “กอช.” หรือสแกนดาวน์โหลดผ่านคิวอาร์โค้ด (QR Cord) ได้ที่ช่องทางการสื่อสารต่างๆ ของ กอช. นอกจากนี้สมาชิก กอช. หรือผู้สนใจยังสามารถใช้บริการทั้งหมดของ  แอปฯ กอช. ผ่านระบบ E-Service ในเว็บไซต์ กอช. www.nsf.or.th ได้อีกด้วย
และติดต่อสมัครสมาชิก กอช. พร้อมส่งเงินสะสมได้ที่ ธนาคาร ธ.ก.ส. ธอส. ธนาคารออมสิน กรุงไทยทุกสาขา ในวันและเวลาทำการของธนาคาร รวมทั้งสำนักงานคลังจังหวัด สถาบันการเงินชุมชนที่เข้าร่วม เคาน์เตอร์เซอร์วิส ตู้บุญเติม เทสโก้โลตัสทั่วประเทศ สอบถามข้อมูลสายด่วนเงินออม 02-049-9000

ที่มา : https://www.thaigov.go.th/news/contents/details/18377
