รัฐบาลไทย-ข่าวทำเนียบรัฐบาล-ก.อุตฯ ติวเข้มเจ้าหน้าที่ สอจ. ทั่วประเทศเน้นสร้างเครือข่ายรักษ์สิ่งแวดล้อม-ลดข้อขัดแย้ง

วันพฤหัสบดีที่ 7 มีนาคม 2562
ก.อุตฯ ติวเข้มเจ้าหน้าที่ สอจ. ทั่วประเทศเน้นสร้างเครือข่ายรักษ์สิ่งแวดล้อม-ลดข้อขัดแย้ง
นายเอกภัทร วังสุวรรณ ผู้ตรวจราชการกระทรวงอุตสาหกรรม เป็นประธานเปิดการสัมมนาติวเข้มอุตสาหกรรมจังหวัดและเจ้าหน้าที่ทั่วประเทศ กว่า 300 คน
กรุงเทพฯ : 7 มี.ค.62 – นายเอกภัทร วังสุวรรณ ผู้ตรวจราชการกระทรวงอุตสาหกรรม เป็นประธานเปิดการสัมมนาติวเข้มอุตสาหกรรมจังหวัดและเจ้าหน้าที่ทั่วประเทศ กว่า 300 คน   การจัดสัมมนาในครั้งนี้เพื่อสร้างและพัฒนาเครือข่ายอุตสาหกรรมรักษ์สิ่งแวดล้อมในทุกภาคส่วน หวังสร้างความไว้วางใจซึ่งกันและกัน ทำให้สามารถอยู่ร่วมกันได้อย่างมีความสุข ลดปัญหาข้อขัดแย้ง – การเผชิญหน้า  มีความรับผิดชอบต่อสังคม โปร่งใส  มีคุณธรรมและปฏิบัติตามข้อกฎหมาย อันจะส่งผลให้การพัฒนาเศรษฐกิจอุตสาหกรรมของประเทศประสบความสำเร็จซึ่งจะนำไปสู่ความมั่นคง มั่งคั่งและยั่งยืน ตามวิสัยทัศน์ของประเทศไทย 4.0  ณ โรงแรมที เค พาเลซ& คอนเวนชั่น

ที่มา : https://www.thaigov.go.th/news/contents/details/19187
