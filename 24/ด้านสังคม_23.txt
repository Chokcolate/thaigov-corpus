รัฐบาลไทย-ข่าวทำเนียบรัฐบาล-รองปลัดกระทรวงดิจิทัลฯ เปิดงานการพัฒนาเครือข่ายเน็ตอาสาประชารัฐ ที่จันทบุรี

วันจันทร์ที่ 17 ธันวาคม 2561
รองปลัดกระทรวงดิจิทัลฯ เปิดงานการพัฒนาเครือข่ายเน็ตอาสาประชารัฐ ที่จันทบุรี
รองปลัดกระทรวงดิจิทัลฯ
นางวรรณพร เทพหัสดิน ณ อยุธยา รองปลัดกระทรวงดิจิทัลเพื่อเศรษฐกิจและสังคม เป็นประธานเปิดการจัดอบรมหลักสูตร “การพัฒนาเครือข่ายเน็ตอาสาประชารัฐ” เมื่อวันที่ 13 ธันวาคม 2561 ณ โรงแรมเคพี แกรนด์ จังหวัดจันทบุรี โดยมีผู้นำชุมชนและผู้แทนหมู่บ้านภายในจังหวัดจันทบุรี จำนวน 190 คน เข้าร่วมอบรมดังกล่าว ซึ่งมีวิทยากรแกนนำเน็ตอาสาประชารัฐจากกระทรวงดิจิทัลเพื่อเศรษฐกิจและสังคม ทีมวิทยากรจากบริษัท ทีโอที จำกัด (มหาชน) หรือ TOT และทีมวิทยากรยุติธรรมร่วมบรรยายให้ความรู้ โดยมีเนื้อหาในหลักสูตรที่เน้นเรื่องเกี่ยวกับการใช้ “Application” เครือข่ายเน็ตอาสาประชารัฐ เพื่อเชื่อมโยงระหว่างบุคลากรของกระทรวงฯ และผู้แทนของหมู่บ้านที่เข้ารับการอบรมการแก้ไขปัญหาเบื้องต้นในกรณีที่ไม่สามารถเข้าใช้งานเน็ตประชารัฐได้ รวมถึงความรู้จากสำนักงานยุติธรรมจังหวัด สำหรับการอบรมครั้งนี้ได้นำ "หมาขายหมึก" ซึ่งเป็นตัวอย่างความสำเร็จของการใช้อินเทอร์เน็ตจากในพื้นที่จังหวัดจันทบุรี ร่วมถ่ายทอดประสบการณ์และแบ่งปันความรู้ เทคนิคต่างๆ เพื่อสร้างแรงบันดาลให้กับผู้เข้าร่วมอบรมในครั้งนี้ด้วย
****************************

ที่มา : https://www.thaigov.go.th/news/contents/details/17552
