รัฐบาลไทย-ข่าวทำเนียบรัฐบาล-ออท.สาธารณรัฐเซ็ก/ไทย ได้นำ ผชท.ทหาร เช็ก/กรุงเทพฯ และคณะ เข้าเยี่ยมคำนับ ปล.กห.

วันอังคารที่ 11 ธันวาคม 2561
ออท.สาธารณรัฐเซ็ก/ไทย ได้นำ ผชท.ทหาร เช็ก/กรุงเทพฯ และคณะ เข้าเยี่ยมคำนับ ปล.กห.
นาย Marek Libricky (มาเร็ก ลิบชีตซกี) ออท.สาธารณรัฐเซ็ก (เช็ก)/ ไทย ได้นำ พล.อ.ต. Jaromir Sebesta (ยาโรเมียร์ เชเบสต้า) ผชท.ทหารเช็ก/กรุงเทพฯ ซึ่งมีถิ่นพำนัก ณ กรุงนิวเดลี สาธารณรัฐอินเดีย (อดีต ผบ.ทอ.เซ็ก)เข้าเยี่ยมคำนับ พล.อ.ณัฐ อินทรเจริญ ปล.กห.
เมื่อ ๔ ธ.ค.๖๑,๑๔๐๐ นาย Marek Libricky (มาเร็ก
ลิบชีตซกี) ออท.สาธารณรัฐเซ็ก (เช็ก)/ ไทย ได้นำ พล.อ.ต. Jaromir Sebesta (ยาโรเมียร์ เชเบสต้า) ผชท.ทหารเช็ก/กรุงเทพฯ ซึ่งมีถิ่นพำนัก ณ กรุงนิวเดลี สาธารณรัฐอินเดีย (อดีต ผบ.ทอ.เซ็ก)เข้าเยี่ยมคำนับ พล.อ.ณัฐ อินทรเจริญ ปล.กห. ณ ศาลาว่าการกลาโหม ในโอกาสแนะนำตัวเข้ารับตำแหน่งใหม่
พล.อ.ณัฐ ได้ให้การต้อนรับและกล่าวขอบคุณที่กรุณาให้เกียรติมาเยี่ยมคำนับ ปล.กห. พร้อมกล่าวชื่นชมความสัมพันธ์อันดีระหว่างไทย และสาธารณรัฐเช็ก โดยได้มีการแลกเปลี่ยนการเยือนระหว่างผู้นำในระดับรัฐบาล
และกองทัพมาอย่างต่อเนื่อง รวมถึงความร่วมมือด้านการพัฒนาอุตสาหกรรมป้องกันประเทศ โดยเฉพาะอย่างยิ่งผลสำเร็จของ MOU กห.- กห.เช็ก ที่สนับสนุนความร่วมมือในการปรับปรุงยุทโธปกรณ์ ด้านการบินของกองทัพอากาศไทยให้มีประสิทธิภาพสูงขึ้น นอกจากนั้นสาธารณรัฐเช็กยังได้เสนอที่จะให้ไทยมี ผชท.ทหารไปประจำ
กรุงปราก สาธารณรัฐเช็ก ด้วยเช่นกัน
พล.อ.ณัฐ ได้กล่าวต้อนรับ ผชท.ทหารเช็ก ท่านใหม่ที่จะเข้ารับหน้าที่ และอวยพรให้ประสบผลสำเร็จลุล่วง
ในการปฏิบัติหน้าที่ พร้อมกล่าวขอบคุณ ออท.สาธารณรัฐเช็ก (เช็ก)/ไทย ที่ปฏิบัติหน้าที่ได้เป็นอย่างดีในการส่งเสริมความสัมพันธ์ระหว่างทั้งสองประเทศมาโดยตลอด ทั้งนี้ ปล.กห.ได้กล่าวเชิญชวนผู้ประกอบการของสาธารณรัฐเช็กเข้ามาลงทุนในโครงการ EEC และเข้าร่วมงาน Defence of Security 2019 ซึ่งไทยจะเป็นประธานอาเซียนในปี ๒๕๖๒

ที่มา : https://www.thaigov.go.th/news/contents/details/17414
