รัฐบาลไทย-ข่าวทำเนียบรัฐบาล-จี้ทุกส่วนราชการ เร่งรัดบูรณาการเชื่อมโยงกล้องวงจรปิด หลังพบความคืบหน้าจำกัด

วันจันทร์ที่ 4 มีนาคม 2562
จี้ทุกส่วนราชการ เร่งรัดบูรณาการเชื่อมโยงกล้องวงจรปิด หลังพบความคืบหน้าจำกัด
พล.อ.ประวิตร วงษ์สุวรรณ รอง นรม. และ รมว.กห. ได้สั่งการให้ส่วนราชการที่เกี่ยวข้องกับ การเชื่อมโยงระบบกล้องวงจรปิด ( CCTV )
พล.อ.ประวิตร วงษ์สุวรรณ รอง นรม. และ รมว.กห. ได้สั่งการให้ส่วนราชการที่เกี่ยวข้องกับ การเชื่อมโยงระบบกล้องวงจรปิด ( CCTV ) อันประกอบด้วย กระทรวงมหาดไทย กระทรวงดิจิทัลเพื่อเศรษฐกิจและสังคม สำนักงานตำรวจแห่งชาติ และกรุงเทพมหานคร เตรียมข้อมูลจัดประชุมบูรณาการระบบกล้องวงวจปิด ภายใน 11 มี.ค. 62 หลังรับทราบการดำเนินงานตามแผนงาน. ล่าช้ากว่าที่ควรจะเป็น ท้ังการซ่อมแซม การเชื่อมโยงระบบและการบริหารจัดการข้อมูล ซึ่งจำเป็นต้องดำเนินการให้เป็นไปตามวัตถุประสงค์ให้ได้โดยเร็ว เพื่อประโยชน์ในงานการป้องปรามและเฝ้าระวัง การสืบสวนและสอบสวน การจราจร รวมทั้งการสร้างความโปร่งใสในระบบงานและความปลอดภัยของสังคมในภาพรวม
โดยกำชับให้ทุกกระทรวงและส่วนราชการที่เกี่ยวข้อง ถือเป็นนโยบายสำคัญของรัฐบาล ที่ต้องเร่งรัดขับเคลื่อนดำเนินการให้เป็นรูปธรรม ทั้งนี้ ให้ทุกคณะทำงาน รายงานความคืบหน้าและปัญหาการดำเนินงานที่ผ่านมา พร้อมทั้งประสานขับเคลื่อนให้ทุกส่วนราชการระดับพื้นที่ ทั้งส่วนกลางและส่วนภูมิภาค เร่งรัดดำเนินการตามแผนที่กำหนดในระยะเร่งด่วน โดยเฉพาะกับหน่วยงานที่มีความพร้อม เช่น กรมศุลกากร กรมท่าอากาศยาน กรุงเทพมหานคร กองบัญชาการตรวจคนเข้าเมือง กรมทางหลวง กองบัญชาการตำรวจนครบาลและบริษัทท่าอากาศยานไทย จำกัด (มหาชน) ซึ่งหากทุกส่วนราชการและภาคเอกชนร่วมขับเคลื่อน จะเป็นประโยชน์กับสังคมร่วมกัน

ที่มา : https://www.thaigov.go.th/news/contents/details/19111
