รัฐบาลไทย-ข่าวทำเนียบรัฐบาล-ผู้แทนพิเศษของรัฐบาลหารือแลกเปลี่ยนความคิดเห็นกับองค์การระหว่างประเทศ และองค์กรพัฒนาเอกชนระหว่างประเทศในพื้นที่จังหวัดชายแดนภาคใต้

วันพุธที่ 13 กุมภาพันธ์ 2562
ผู้แทนพิเศษของรัฐบาลหารือแลกเปลี่ยนความคิดเห็นกับองค์การระหว่างประเทศ และองค์กรพัฒนาเอกชนระหว่างประเทศในพื้นที่จังหวัดชายแดนภาคใต้
เมื่อวันที่ ๑๒ กุมภาพันธ์ ๒๕๖๒ พลเอกมณี จันทร์ทิพย์ ผู้แทนพิเศษของรัฐบาลได้สร้างความเข้าใจ หารือแลกเปลี่ยนความคิดเห็นกับองค์การระหว่างประเทศ และองค์กรพัฒนาเอกชนระหว่างประเทศในพื้นที่จังหวัดชายแดนภาคใต้ รวม ๑๑ องค์กร
ผู้แทนพิเศษของรัฐบาลหารือแลกเปลี่ยนความคิดเห็นกับองค์การระหว่างประเทศ และองค์กรพัฒนาเอกชนระหว่างประเทศในพื้นที่จังหวัดชายแดนภาคใต้ ถึงแนวทางการแก้ไขปัญหาและอุปสรรคในการทำงานของแต่ละองค์กรรวมถึงเรื่องสิทธิมนุษยชน
เมื่อวันที่ ๑๒ กุมภาพันธ์ ๒๕๖๒ พลเอกมณี จันทร์ทิพย์ ผู้แทนพิเศษของรัฐบาลได้สร้างความเข้าใจ หารือแลกเปลี่ยนความคิดเห็นกับองค์การระหว่างประเทศ และองค์กรพัฒนาเอกชนระหว่างประเทศในพื้นที่จังหวัดชายแดนภาคใต้ รวม ๑๑ องค์กร เพื่อพัฒนาความสัมพันธ์และสร้างความเข้าใจในการแก้ไขปัญหาจังหวัดชายแดนภาคใต้ร่วมกัน สำหรับการละเมิดสิทธิมนุษยชนปัจจุบันมีการอบรมเจ้าหน้าที่ทำให้มีความเข้าใจและระมัดระวังมากขึ้น.. ส่วนโครงการต่างๆ ที่ช่วยเหลือประชาชนหรือส่งเสริมพัฒนาสังคมพหุวัฒนธรรมของพื้นที่ขององค์กรระหว่างประเทศหรือองค์กรพัฒนาเอกชนระหว่างประเทศหากมีปัญหาหรืออุปสรรค ผู้แทนพิเศษของรัฐบาลก็พร้อมที่จะสนับสนุน
โดยในที่ประชุมได้มีการนำเสนอผลงานที่ผ่านมาของผู้แทนพิเศษของรัฐบาลที่ผ่านมาในทุกด้าน และการประสานงานกับหน่วยงานต่างๆ ในเรื่องของสิทธิมนุษยชน มีการแลกเปลี่ยนความคิดเห็นแนวทางในการดำเนินการแก้ไขปัญหาจังหวัดชายแดนภาคใต้ ร่วมกัน ในทุกหน่วยงานทั้งภาครัฐและเอกชนในการมีส่วนร่วมเพื่อสนับสนุนสันติภาพ และสร้างความสามัคคี ให้เป็นหนึ่งเดียวกันระหว่างคนในชุมชน และเยาวชนทั้งพุทธและมุสลิมในพื้นที่จังหวัดชายแดนภาคใต้ด้วย

ที่มา : https://www.thaigov.go.th/news/contents/details/18745
