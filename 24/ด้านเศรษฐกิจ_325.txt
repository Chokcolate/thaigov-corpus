รัฐบาลไทย-ข่าวทำเนียบรัฐบาล-การยาสูบฯ แถลงโต้ประเด็น “ยกที่ดินให้นายทุนทำอสังหาริมทรัพย์”

วันพฤหัสบดีที่ 31 มกราคม 2562
การยาสูบฯ แถลงโต้ประเด็น “ยกที่ดินให้นายทุนทำอสังหาริมทรัพย์”
จากกรณีที่นักรัฐศาสตร์และนักวิชาการอิสระโพสต์ข้อความผ่านเฟสบุ๊คอ้างข้อมูลจากอธิการบดี ม.รังสิต กล่าวหารัฐบาลมีการบริหารงานแบบเอื้อประโยชน์นายทุน โดยมีประเด็นเกี่ยวกับการยาสูบแห่งประเทศไทย ระบุว่ามีการยกที่ดินยาสูบให้แก่นายทุน เพื่อไปทำอสังหาริมทรัพย์
จากกรณีที่นายปราโมทย์  นาครทรรพ  นักรัฐศาสตร์และนักวิชาการอิสระ โพสต์ข้อความผ่านเฟสบุ๊คส่วนตัว อ้างข้อมูลจากนายอาทิตย์  อุไรรัตน์  อธิการบดีมหาวิทยาลัยรังสิต กล่าวหารัฐบาลมีการบริหารงานแบบเอื้อประโยชน์ให้กับนายทุน โดยมีหนึ่งประเด็นที่เกี่ยวกับการยาสูบแห่งประเทศไทย ซึ่งในโพสต์ข้อความระบุว่า “มีการยกที่ดินยาสูบให้แก่นายทุน เพื่อไปทำอสังหาริมทรัพย์” นั้น
ล่าสุด เมื่อเวลา 10.45 น. วันที่ 31 มกราคม 2562 นายนพดล  หาญธนสาร รองผู้ว่าการด้านบริหาร การยาสูบแห่งประเทศไทย ได้เผยแพร่ภาพสดผ่านทาง Facebook บ้านเราชาวยาสูบ ยสท. เพื่อชี้แจงถึงกรณีดังกล่าว โดยกล่าวว่า คณะรัฐมนตรีได้มีมติเห็นชอบให้การยาสูบแห่งประเทศไทย หรือโรงงานยาสูบในขณะนั้น  ย้ายฐานการผลิตจากกรุงเทพมหานคร ไปยังส่วนภูมิภาค และในขณะนี้ได้ดำเนินการย้ายฐานการผลิตบางส่วนไปที่สวนอุตสาหกรรมโรจนะ จังหวัดพระนครศรีอยุธยา และขณะนี้ก็มีการดำเนินการย้ายส่วนที่เหลือเพิ่มเติมไป เพื่อให้เสร็จสมบูรณ์ในช่วงต่อๆ ไป
และจากระแสข่าวที่ว่า “จะมีการยกที่ดินของการยาสูบแห่งประเทศไทยให้กับนายทุน เพื่อไปทำเกี่ยวกับเรื่องอสังหาริมทรัพย์ ในเรื่องนี้การยาสูบแห่งประเทศไทยขอชี้แจงว่า “ไม่เป็นความจริงแต่ประการใด”
https://youtu.be/UJ1bhHidZvU

ที่มา : https://www.thaigov.go.th/news/contents/details/18480
