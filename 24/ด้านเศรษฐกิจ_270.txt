รัฐบาลไทย-ข่าวทำเนียบรัฐบาล-ผู้ตรวจราชการกระทรวงฯ ร่วมเป็นวิทยากรในงานสัมมนา “Empowering ASEAN 4.0”

วันพุธที่ 23 มกราคม 2562
ผู้ตรวจราชการกระทรวงฯ ร่วมเป็นวิทยากรในงานสัมมนา “Empowering ASEAN 4.0”
ผู้ตรวจราชการกระทรวงฯ
นายขจิต สุขุม ผู้ตรวจราชการกระทรวงดิจิทัลเพื่อเศรษฐกิจและสังคม ร่วมเป็นวิทยากรในงานสัมมนา “Empowering ASEAN 4.0” เมื่อวันที่ ๒๒ มกราคม ๒๕๖๒ ณ โรงแรมเรเนซองส์ กรุงเทพฯ จัดโดยสภาที่ปรึกษาธุรกิจอาเซียน (ASEAN Business Advisory Council : ASEAN BAC) นับเป็นโอกาสที่ประเทศไทยดำรงตำแหน่งประเทศอาเซียน ปี ๒๕๖๒ โดยผู้ตรวจราชการกระทรวงฯ เข้าร่วมเสวนากับวิทยากรชั้นนำจากภาครัฐและเอกชนภายใต้หัวข้อ ASEAN 4.0 เกี่ยวข้องกับนโยบายเศรษฐกิจดิจิทัลในปัจจุบันและแนวโน้มในอนาคต การปรับเปลี่ยนเข้าสู่ยุคอุตสาหกรรม 4.0 รวมทั้งประเด็นท้าทาย ปัญหาอุปสรรค การพัฒนาเศรษฐกิจดิจิทัลในกลุ่มประเทศสมาชิกอาเซียน ทั้งนี้ ผู้ตรวจราชการกระทรวงฯ ได้กล่าวถึงข้อเสนอแนวคิดของไทยเรื่อง ASEAN Digital Agility ๒๐๑๙ ที่ได้นำเสนอต่อที่ประชุมรัฐมนตรีอาเซียนด้านโทรคมนาคมและเทคโนโลยีสารสนเทศ (TELMIN) ครั้งที่ ๑๘ รวมถึงหารือแนวทางการดำเนินกิจกรรมต่อไป อาทิ การเป็นเจ้าภาพจัดการประชุม ASEAN Digital Ministers’ Retreat แผนการดำเนินการกิจกรรมของกระทรวงฯ ในโอกาสที่ไทยดำรงตำแหน่งประเทศอาเซียน ปี ๒๕๖๒ เป็นต้น
**********************

ที่มา : https://www.thaigov.go.th/news/contents/details/18313
