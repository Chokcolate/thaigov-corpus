รัฐบาลไทย-ข่าวทำเนียบรัฐบาล-รมว.อุตสาหกรรมเยี่ยมชมโรงงานผลิตและจำหน่ายเหล็กลวด  จ.ระยอง

วันจันทร์ที่ 17 ธันวาคม 2561
รมว.อุตสาหกรรมเยี่ยมชมโรงงานผลิตและจำหน่ายเหล็กลวด  จ.ระยอง
นายอุตตม สาวนายน รัฐมนตรีว่าการกระทรวงอุตสาหกรรม และคณะเยี่ยมชมโรงงานและสายงานการผลิตเหล็กลวดของ บริษัท โคเบลโก้ มิลล์คอน สตีล จำกัด หรือ KMS ณ โรงงานบริษัท โคเบลโก้ มิลล์คอน สตีล จำกัด จ.ระยอง
จ. ระยอง  :  วันนี้ (17 ธ.ค 61) นายอุตตม สาวนายน รัฐมนตรีว่าการกระทรวงอุตสาหกรรม และคณะเยี่ยมชมโรงงานและสายงานการผลิตเหล็กลวดของ บริษัท โคเบลโก้ มิลล์คอน สตีล จำกัด หรือ KMS ซึ่งเป็นผู้ผลิตและจำหน่ายเหล็กลวดเกรดพิเศษของประเทศไทย โดยมีพลเอกวินัย ภัททิยกุล ประธานบริษัทฯ ให้การต้อนรับ และมีนายสันติ กีระนันทน์  ผู้ช่วยรัฐมนตรีประจำกระทรวงอุตสาหกรรม นายสุรพล ชามาตย์ รองปลัดกระทรวงอุตสาหกรรม นายจุลพงษ์ ทวีศรี หัวหน้าผู้ตรวจราชการกระทรวงอุตสาหกรรม พร้อมผู้บริหารกระทรวงอุตสาหกรรม ร่วมด้วย ณ โรงงานบริษัท โคเบลโก้ มิลล์คอน สตีล จำกัด จ.ระยอง
รัฐมนตรีว่าการกระทรวงอุตสาหกรรมกล่าวว่า “รัฐอยากขอความร่วมมือกับภาคเอกชน ในการทำงานเพื่อชุมชน
หมายถึงการร่วมกันดูแลรักษาสิ่งแวดล้อม ช่วยกันยกระดับความเป็นอยู่ของชุมชน ดูแลภายในและภายนอกโรงงาน
ไปพร้อมๆกัน เพื่อให้ก้าวสู่ยุคอุตสาหกรรม 4.0 ด้วยกันอย่างมีความสุขและยั่งยืน”

ที่มา : https://www.thaigov.go.th/news/contents/details/17551
