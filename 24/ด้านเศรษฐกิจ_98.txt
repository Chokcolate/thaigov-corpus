รัฐบาลไทย-ข่าวทำเนียบรัฐบาล-ก.อุตฯ เปิดตัว Application สินค้าอุตสาหกรรมชุมชน ปลื้ม 5 หน่วยงานขอใช้ข้อมูล

วันอาทิตย์ที่ 23 ธันวาคม 2561
ก.อุตฯ เปิดตัว Application สินค้าอุตสาหกรรมชุมชน ปลื้ม 5 หน่วยงานขอใช้ข้อมูล
นายสุรพล ชามาตย์ รองปลัดกระทรวงอุตสาหกรรม เป็นประธานเปิดตัว Application สินค้าอุตสาหกรรมชุมชน ภายใต้ชื่อ “77 มีดี มาโชว์” (ThaiBest Products)
วันนี้ (22 ธันวาคม 2561) นายสุรพล ชามาตย์ รองปลัดกระทรวงอุตสาหกรรม เป็นประธานเปิดตัว Application สินค้าอุตสาหกรรมชุมชน ภายใต้ชื่อ “77 มีดี มาโชว์” (ThaiBest Products) โดยมีนายจุลพงษ์ ทวีศรี หัวหน้าผู้ตรวจราชการกระทรวงอุตสาหกรรม นางอนงค์ ไพจิตรประภาภรณ์ นายประกอบ วิวิธจินดา นายภานุวัฒน์ ตริยางกูรศรี ผู้ตรวจราชการกระทรวงอุตสาหกรรม อุตสาหกรรมจังหวัด ทั้ง 76 จังหวัด และ 5 หน่วยงานพันธมิตร ได้แก่ การท่องเที่ยวแห่งประเทศไทย ธนาคารไทยพาณิชย์ จำกัด (มหาชน) ธนาคารกสิกรไทย จำกัด (มหาชน) ธนาคารกรุงไทย จำกัด (มหาชน) บริษัท แอดวานซ์ อินโฟร์ เซอร์วิส จำกัด (มหาชน) ร่วมเปิดงาน ณ ชาเลนเจอร์ 2 อิมแพคเมืองทองธานี
นายสุรพลฯ กล่าวเพิ่มเติมว่า Application สินค้าอุตสาหกรรมชุมชน จะเป็นของขวัญปีใหม่ให้กับผู้ประกอบการและประชาชน โดยช่วยให้ประชาชนได้เข้าถึงแหล่งผลิตสินค้าดี/เด่น และของได้มาตรฐานจากทุกจังหวัดทั่วประเทศ ได้สะดวก ง่าย และรวดเร็วขึ้น รวมทั้งเป็นการเพิ่มช่องทางการตลาดแก่ผู้ประกอบการท้องถิ่น และ SMEs คนตัวเล็ก

ที่มา : https://www.thaigov.go.th/news/contents/details/17704
