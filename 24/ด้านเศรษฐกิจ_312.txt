รัฐบาลไทย-ข่าวทำเนียบรัฐบาล-รัฐมนตรี สมชายฯ ร่วมชมการสาธิตเครื่องต้นแบบ "ระบบขจัดมลพิษทางอากาศแบบเคลื่อนที่"

วันพุธที่ 30 มกราคม 2562
รัฐมนตรี สมชายฯ ร่วมชมการสาธิตเครื่องต้นแบบ "ระบบขจัดมลพิษทางอากาศแบบเคลื่อนที่"
นายสมชาย หาญหิรัญ รัฐมนตรีช่วยว่าการกระทรวงอุตสาหกรรม รักษาราชการแทน รัฐมนตรีว่าการกระทรวงอุตสาหกรรม  ร่วมชมการสาธิตเครื่องต้นแบบ "ระบบขจัดมลพิษทางอากาศแบบเคลื่อนที่" ของกระทรวงอุตสาหกรรม
วันนี้ (30 มกราคม 2562) นายสมชาย หาญหิรัญ รัฐมนตรีช่วยว่าการกระทรวงอุตสาหกรรม รักษาราชการแทน รัฐมนตรีว่าการกระทรวงอุตสาหกรรม  ร่วมชมการสาธิตเครื่องต้นแบบ "ระบบขจัดมลพิษทางอากาศแบบเคลื่อนที่" ของกระทรวงอุตสาหกรรม โดยมีนายสุรพล ชามาตย์ รองปลัดกระทรวงอุตสาหกรรม เป็นผู้พาชมและเป็นผู้คิดค้นและออกแบบ โดยเครื่องต้นแบบ "ระบบขจัดมลพิษทางอากาศแบบเคลื่อนที่" มีท่อดูดอาการเข้าระบบเส้นผ่าศูนย์กลาง 14 นิ้ว อัตราการไหลของอากาศ 4000 CFM ท่อปล่อยอากาศหลังบำบัด เส้นผ่าศูนย์กลาง 14 นิ้ว โดยมีระบบฟอกอากาศแบบเปียกทำงานร่วมกับลูกมีเดียพร้อมแผ่นใยซับละอองน้ำและฝุ่น ซึ่งจะช่วยลดฝุ่นขนาดเล็ก PM 2.5 ช่วยลดความหนาแน่นฝุ่นละออง ช่วยลดฝุ่นละอองทั่วไปจากการก่อสร้าง และช่วยลดไอเสียดีเซลจากการเผาไหม้ไม่สมบูรณ์ ให้มีคุณภาพอากาศที่ดีขึ้น โดยเครื่องดังกล่าวติดตั้งอยู่ ณ บริเวณด้านหน้าถนนพระรามที่ 6  #เครื่องต้นแบบระบบขจัดมลพิษทางอากาศ #ลดฝุ่นขนาดเล็ก PM 2.5 #กระทรวงอุตสาหกรรม

ที่มา : https://www.thaigov.go.th/news/contents/details/18443
