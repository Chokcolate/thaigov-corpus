รัฐบาลไทย-ข่าวทำเนียบรัฐบาล-หัวหน้าผู้ตรวจราชการกระทรวงอุตสาหกรรม ลงพี้นที่ตรวจราชการประจำปี 2562 จ.ตราด

วันศุกร์ที่ 1 มีนาคม 2562
หัวหน้าผู้ตรวจราชการกระทรวงอุตสาหกรรม ลงพี้นที่ตรวจราชการประจำปี 2562 จ.ตราด
นายจุลพงษ์ ทวีศรี หัวหน้าผู้ตรวจราชการกระทรวงอุตสาหกรรม ลงพี้นที่ตรวจราชการประจำปี 2562 รอบที่ 1  เพื่อมอบนโยบายและติดตามการดำเนินงานของสำนักงานอุตสาหกรรมจังหวัดตราด
เมื่อวันที่ 27 กุมภาพันธ์ 2562 นายจุลพงษ์ ทวีศรี หัวหน้าผู้ตรวจราชการกระทรวงอุตสาหกรรม ลงพี้นที่ตรวจราชการประจำปี 2562 รอบที่ 1  เพื่อมอบนโยบายและติดตามการดำเนินงานของสำนักงานอุตสาหกรรมจังหวัดตราด ตามประเด็นการตรวจราชการ โดยมีนายนายอดิศักดิ์ อุรเคนทร์ อุตสาหกรรมจังหวัดตราด พร้อมด้วยนายสุทธิลักษณ์ คุ้มครองรักษ์ ประธานสภาอุตสาหกรรมจังหวัดตราด ให้การต้อนรับและร่วมหารือเกี่ยวกับสถานการณ์และข้อจำกัดต่างๆ ในการดำเนินธุรกิจอุตสาหกรรมในจังหวัดตราด
ในการนี้ หัวหน้าผู้ตรวจราชการกระทรวงอุตสาหกรรม ได้เข้าเยี่ยมชมการประกอบกิจการโรงงานของบริษัท บริษัท ไทยอีสเทิร์น ตราด จำกัด ตั้งอยู่ที่ ต.วังกระแจะ อ.เมืองตราด จ.ตราด ซึ่งเป็นโรงงานสกัดน้ำมันปาล์มดิบแห่งแรกในจังหวัดตราด กำลังการผลิต 40 ตันปาล์มทะลายต่อชั่วโมง มีระบบบำบัดน้ำเสียแบบ CSTR (Continuous Stirred Tank Reactor) สามารถรองรับน้ำเสียได้ 450 ลูกบาศก์เมตรต่อวัน โดยไม่ระบายน้ำทิ้งออกสู่แหล่งน้ำสาธารณะ และได้แนะนำให้โรงงานให้ความสำคัญกับชุมชนโดยรอบ และเชิญชวนสมัครเข้าร่วมโครงการของกระทรวงอุตสาหกรรม เช่น อุตสาหกรรมสีเขียว โดยสามารถดูรายละเอียดได้ที่เว็บไซต์ http://greenindustry.diw.go.th  โทรศัพท์ : 0 2202 4173 และ 0 2202 3414 เพื่อเป็นการยกระดับการประกอบกิจการให้มีมาตรฐานยิ่งขึ้น

ที่มา : https://www.thaigov.go.th/news/contents/details/19063
