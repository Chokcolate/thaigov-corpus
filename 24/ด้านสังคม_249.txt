รัฐบาลไทย-ข่าวทำเนียบรัฐบาล-สธ.ห่วงข้าราชการที่ได้รับเงินเกินสิทธิ เตรียมเจรจากระทรวงการคลัง ขอผ่อนชำระหนี้ระยะยาว

วันเสาร์ที่ 9 มีนาคม 2562
สธ.ห่วงข้าราชการที่ได้รับเงินเกินสิทธิ เตรียมเจรจากระทรวงการคลัง ขอผ่อนชำระหนี้ระยะยาว
กระทรวงสาธารณสุข ห่วงข้าราชการที่ได้รับเงินเกินสิทธิ เตรียมเจรจากับกระทรวงการคลัง ขอผ่อนชำระหนี้ระยะยาว 5-10ปี ไม่มีดอกเบี้ย เพื่อลดผลกระทบให้ข้าราชการกลุ่มนี้
กระทรวงสาธารณสุข ห่วงข้าราชการที่ได้รับเงินเกินสิทธิ เตรียมเจรจากับกระทรวงการคลัง ขอผ่อนชำระหนี้ระยะยาว 5-10ปี ไม่มีดอกเบี้ย เพื่อลดผลกระทบให้ข้าราชการกลุ่มนี้
นายแพทย์ไพศาล ดั่นคุ้ม รองปลัดกระทรวงสาธารณสุขและโฆษกกระทรวงสาธารณสุข ให้สัมภาษณ์ว่า รัฐมนตรีว่าการกระทรวงสาธารณสุข และปลัดกระทรวงสาธารณสุข มีความห่วงใยข้าราชการที่ได้รับผลกระทบจากการได้รับเงินเกินสิทธิ มอบผู้ตรวจราชการทั้ง 12 เขตสุขภาพ และนายแพทย์สาธารณสุขจังหวัด ตรวจสอบข้อเท็จจริงในการคิดเงินเดือน
ทั้งนี้ เพื่อลดผลกระทบให้ข้าราชการกลุ่มนี้ เนื่องจากหลักเกณฑ์การคืนเงินของกระทรวงการคลัง ถ้าไม่เกิน 50,000 บาท ต้องชำระภายใน 1 ปี และหักเงินเดือนไม่ต่ำกว่าร้อยละ 20 ต่อเดือน ซึ่งค่อนข้างมาก ได้เตรียมเจราจากับกระทรวงการคลัง ขอผ่อนชำระหนี้ระยะยาวขึ้น โดยเงินไม่เกิน 50,000บาท ขอผ่อนชำระภายในเวลา 5ปี และหากจำนวนเงินมากกว่า 50,000 บาทขอยืดเวลาไปถึง 10ปี หักเท่ากันทุกเดือนไม่มีดอกเบี้ย ซึ่งจะช่วยให้การผ่อน
ต่อเดือนจำนวนน้อยลง

ที่มา : https://www.thaigov.go.th/news/contents/details/19224
