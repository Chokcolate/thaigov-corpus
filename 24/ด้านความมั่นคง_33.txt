รัฐบาลไทย-ข่าวทำเนียบรัฐบาล-ทส. หารือเนเธอร์แลนด์เกี่ยวกับสิ่งแวดล้อม

วันศุกร์ที่ 21 ธันวาคม 2561
ทส. หารือเนเธอร์แลนด์เกี่ยวกับสิ่งแวดล้อม
ทส. หารือเนเธอร์แลนด์เกี่ยวกับสิ่งแวดล้อม
เมื่อวันอังคารที่ ๑๘ ธันวาคม ๒๕๖๑ เอกอัครราชทูตราชอาณาจักรเนเธอร์แลนด์ประจำประเทศไทยได้เข้าหารือรัฐมนตรีว่าการกระทรวงทรัพยากรธรรมชาติและสิ่งแวดล้อมพร้อมด้วยอธิบดีกรมทรัพยากร
ทางทะเลและชายฝั่งในประเด็นสำคัญ ๒ ประเด็น ได้แก่
๑. การเปลี่ยนแปลงสภาพภูมิอากาศ ราชอาณาจักรเนเธอแลนด์มีความประสงค์ที่จะสนับสนุน ประเทศไทยเพื่อดำเนินการด้าน “การมีส่วนร่วมของประเทศ” (Nationally Determined Contribution: NDC) โดยที่จะได้มีการนำเสนอข้อมูลรายละเอียดในโอกาสต่อไป
๒. การจัดการขยะในแม่น้ำก่อนลงสู่ทะเล เอกอัครราชทูตฯ ซึ่งพิจารณาแล้วเห็นว่าประเทศไทย
เป็นประเทศที่มีความมุ่งมั่นในการแก้ไขปัญหาขยะทะเลอย่างเป็นรูปธรรม ได้นำคณะผู้แทนจาก The Ocean Cleanup ซึ่งเป็นองค์กรไม่แสวงหาผลกำไรสัญชาติเนเธอร์แลนด์ และ SCG เข้าหารือถึงแนวทางการทำงานร่วมกันในการจัดการขยะในแม่น้ำก่อนลงสู่ทะเล และนำเสนอเทคโนโลยีเพื่อใช้ดักเก็บขยะในแม่น้ำซึ่งอยู่ระหว่างขั้นตอนการพัฒนาและทดสอบ รุ่นที่ ๒ โดยเห็นว่าประเทศไทยมีความมุ่งมั่นในการแก้ไขปัญหาขยะทะเล จึงประสงค์ให้นำเทคโนโลยีดังกล่าวทดลองดักเก็บขยะในแม่น้ำในประเทศไทย ในการนี้ รัฐมนตรีว่าการกระทรวงทรัพยากรธรรมชาติและสิ่งแวดล้อมมอบหมายให้กรมทรัพยากรทางทะเลและชายฝั่งเป็นหน่วยงานหลักในการหารือในรายละเอียดการดำเนินการร่วมกับหน่วยงานที่เกี่ยวข้อง อาทิ กองทัพเรือ กรมเจ้าท่า กรมประมง กรุงเทพมหานคร และ บริษัท SCG ซึ่งมีส่วนร่วมในการวิจัยและพัฒนา โดยเฉพาะการนำขยะจากการจัดเก็บไปจัดการต่อไปโดยที่ทั้งสองฝ่ายมีความหวังเป็นอย่างยิ่งว่าการดำเนินการดังกล่าวจะนำมาซึ่งการจัดการขยะอีกทางหนึ่งที่มีประสิทธิภาพและเป็นส่วนหนึ่งในการร่วมแก้ไขปัญหาขยะทะเลต่อไป

ที่มา : https://www.thaigov.go.th/news/contents/details/17682
