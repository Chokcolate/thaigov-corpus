รัฐบาลไทย-ข่าวทำเนียบรัฐบาล-รัฐมนตรีฯ สมชายฯ เป็นประธานเปิดอาคารสวัสดิการฌาปนกิจสงเคราะห์สหกรณ์ออมทรัพย์ไทย และบรรยายพิเศษ ”สหกรณ์กับสวัสดิการสังคมไทยที่ยั่งยืน”

วันพฤหัสบดีที่ 14 กุมภาพันธ์ 2562
รัฐมนตรีฯ สมชายฯ เป็นประธานเปิดอาคารสวัสดิการฌาปนกิจสงเคราะห์สหกรณ์ออมทรัพย์ไทย และบรรยายพิเศษ ”สหกรณ์กับสวัสดิการสังคมไทยที่ยั่งยืน”
นายสมชาย หาญหิรัญ รัฐมนตรีช่วยว่าการกระทรวงอุตสาหกรรม ฯ เป็นประธานในพิธีเปิดอาคารสวัสดิการฌาปนกิจสงเคราะห์สหกรณ์ออมทรัพย์ไทย(สฌ.สอ.) จ.นนทบุรี
จ.นนทบุรี : วันนี้ (14 กุมภาพันธ์ 2562) นายสมชาย หาญหิรัญ รัฐมนตรีช่วยว่าการกระทรวงอุตสาหกรรม ฯ เป็นประธานในพิธีเปิดอาคารสวัสดิการฌาปนกิจสงเคราะห์สหกรณ์ออมทรัพย์ไทย(สฌ.สอ.) จ.นนทบุรี และบรรยายพิเศษ เรื่อง”สหกรณ์กับสวัสดิการสังคมไทยที่ยั่งยืน” โดยมี นายก๊ก ดอนสำราญ ประธานบริหารอาคาร สฌ.สอ. กล่าวรายงาน
นายสมชายฯ กล่าวว่า สหกรณ์ถือเป็นระบบประชาธิปไตย ที่มีไว้เพื่อช่วยเหลือกลุ่มสมาชิกและกลุ่มเป้าหมาย เป็นการดูแลตัวเอง และร่วมกันแก้ปัญหาด้วยตัวเอง จึงทำให้ระบบสหกรณ์มีความเข้มแข็ง ช่วยเติมเต็มระบบการออมทรัพย์ และช่วยเหลือประชาชนในการร่วมพัฒนาชาติต่อไป

ที่มา : https://www.thaigov.go.th/news/contents/details/18778
