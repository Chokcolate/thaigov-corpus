รัฐบาลไทย-ข่าวทำเนียบรัฐบาล-รายงานสถานการณ์ฝุ่นละอองขนาดเล็ก PM 2.5 ประจำวันที่ 2 กุมภาพันธ์ พ.ศ. 2562

วันเสาร์ที่ 2 กุมภาพันธ์ 2562
รายงานสถานการณ์ฝุ่นละอองขนาดเล็ก PM 2.5 ประจำวันที่ 2 กุมภาพันธ์ พ.ศ. 2562
รายงานสถานการณ์ฝุ่นละอองขนาดเล็ก PM 2.5 ประจำวันที่ 2 กุมภาพันธ์ พ.ศ. 2562
1.สถานการณ์ วันที่ 2 กุมภาพันธ์ 2562
1. กรุงเทพมหานคร ค่า PM 2.5 เกินมาตรฐาน 5/34 สถานี ค่าสูงสุดอยู่ที่ เขตบางเขน (60 ug/m3) ค่าต่ำสุดอยู่ที่เขตบางนา  (31 ug/m3)
2. ปริมณฑล ค่า PM2.5 เกินมาตรฐาน - สถานี ค่าสูงสุดอยู่ที่ จ.สมุทรสาคร (49 ug/m3) ค่าต่ำสุดอยู่ที่จังหวัดสมุทรปราการ (31ug/m3)
3. ทั่วประเทศยกเว้น กทม./ปริมณฑล ค่า PM 2.5 เกินมาตรฐาน 8 สถานี สูงสุดอยู่ที่ จ.ตาก               (76 ug/m3) ต่ำสุดอยู่ที่จังหวัดระยอง(29 ug/m3)คาดการณ์ 7 วันข้างหน้า : ระหว่างวันที่ 2 - 4 กุมภาพันธ์ 2562 แนวโน้มคุณภาพอากาศดีขึ้น แต่ยังคงมีผลกระทบต่อสุขภาพ
แหล่งข้อมูล : กรมควบคุมมลพิษ และกองจัดการคุณภาพอากาศและเสียง กทม. ข้อมูล ณ เวลา 07.00 น.
2. ข่าว ประจำวัน
วันนี้ (2 กุมภาพันธ์ 2562) กรมอนามัย โดยกองประเมินผลกระทบต่อและสถาบันพัฒนาสุขภาวะเมือง ร่วมกับหน่วยแพทย์เคลื่อนที่ สำนักอนามัย กองควบคุมโรค กรุงเทพมหานคร โดยรองผู้ว่ากรุงเทพมหานคร ลงพื้นที่ตรวจเยี่ยม รณรงค์และให้ความรู้ประชาชนในการป้องกันตนเองจากฝุ่น PM 2.5 รวมถึงแจกหน้ากากอนามัยในชุมชนพื้นที่เขตบางคอแหลม และเขตบางรัก
3. สรุปผลการให้บริการสายด่วน 1422 ปรึกษาประชาชน ตั้งแต่วันที่ 28 มกราคม – 1 กุมภาพันธ์ 2562  จำนวน 23 สาย คำถามที่พบบ่อย อาทิ
คำถาม   ขอคำแนะนำจากกรมควบคุมโรคในการป้องกันฝุ่นละอองขนาดเล็ก PM 2.5
คำตอบ หลีกเลี่ยงการทำกิจกรรมนอกอาคาร หากออกนอกสถานที่ควรสวมหน้ากากอนามัย ปิดประตูหน้าต่างให้มิดชิด ดื่มน้ำสะอาดให้เพียงพอ สังเกตอาการ หากมีอาการผิดปกติ เช่น ไอบ่อย หายใจลำบาก เจ็บหน้าอก แน่นหน้าอก ให้รีบพบแพทย์ ควรเตรียมยาและอุปกรณ์ช่วยเหลือให้พร้อม ในการติดตามสถานการณ์ประจำวันประชาชนสามารถใช้แอพพลิเคชั่น Air4Thai
4. ข้อแนะนำประจำวันสำหรับนักวิ่ง
กลุ่มเสี่ยง ได้แก่ เด็กเล็ก หญิงตั้งครรภ์ ผู้สูงอายุ ผู้ที่มีโรคประจำตัว เช่น โรคหอบหืด ภูมแพ้ โรคหัวใจ ควรงดการเข้าร่วมกิจกรรม
ผู้เข้าร่วมกิจกรรม ควรสังเกตอาการผิดปกติของร่างกาย เช่น เจ็บหน้าอก ใจสั่น หายใจลำบาก คลื่นไส้ อาเจียน หน้ามืด เหนื่อยมากกว่าปกติ ให้หยุดกิจกรรมแล้วรีบพบแพทย์
ควรเลี่ยงบริเวณที่มีค่าฝุ่นละอองเป็นสีแดง หรือลดระยะเวลากิจกรรมลง
ไม่แนะนำให้สวมหน้ากาก N 95 ขณะวิ่งหรือออกกำลังกาย เพราะจะต้องใช้แรงในการหายใจเพิ่มขึ้นร่างกายเหนื่อยมากขึ้นและควรหลีกเลี่ยงการออกกำลังกายกลางแจ้งในเขตพื้นที่สีแดงและสีส้ม
ควรจิบน้ำทุก 15-20 นาที
************************************ 2 กุมภาพันธ์ 2562

ที่มา : https://www.thaigov.go.th/news/contents/details/18542
