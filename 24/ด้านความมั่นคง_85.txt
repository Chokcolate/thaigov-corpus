รัฐบาลไทย-ข่าวทำเนียบรัฐบาล-รอง นรม. และ รมว.กห. ให้การต้อนรับ นรม.สาธารณรัฐเช็กและคณะ

วันพฤหัสบดีที่ 17 มกราคม 2562
รอง นรม. และ รมว.กห. ให้การต้อนรับ นรม.สาธารณรัฐเช็กและคณะ
หลังการเข้าพบและเยี่ยมคำนับของ นรม.สาธารณรัฐเช็ก กับ นรม. ณ ทำเนียบรัฐบาลแล้ว พล.อ.ประวิตร วงษ์สุวรรณ รอง นรม. และ รมว.กห. ได้ให้การต้อนรับ นายอันเดรย์ บาบิช ( H.E. Mr. Andrej Babis ) นรม.สาธารณรัฐเช็กและคณะ
เมื่อ 16 ม.ค. 62 หลังการเข้าพบและเยี่ยมคำนับของ นรม.สาธารณรัฐเช็ก กับ นรม. ณ ทำเนียบรัฐบาลแล้ว พล.อ.ประวิตร วงษ์สุวรรณ รอง นรม. และ รมว.กห. ได้ให้การต้อนรับ นายอันเดรย์ บาบิช ( H.E. Mr. Andrej Babis ) นรม.สาธารณรัฐเช็กและคณะผู้บริหารบริษัทอุตสาหกรรมป้องกันประเทศชั้นนำ ณ ศาลาว่าการกลาโหม
นายอันเดรย์ บาบิช ได้กล่าวถึงความสัมพันธ์และความร่วมมืออันดี ระหว่าง ไทย - สาธารณรัฐเช็ก ที่มีมาอย่างต่อเนื่องยาวนาน โดยสาธารณรัฐเช็ก มีบริษัทอุตสาหกรรมป้องกันประเทศของรัฐที่มีศักยภาพ และยินดีให้ความร่วมมือและลงทุนด้านอุตสาหกรรมป้องกันประเทศกับไทย ทั้งทางด้านการทหารและเชิงพาณิชย์ รวมทั้งมีความสนใจจัดตั้งโรงงานประกอบและศูนย์ซ่อมบำรุงยุทโธปกรณ์ทางทหาร ในเขตเศรษฐกิจพิเศษภาคตะวันออก ขณะเดียวกัน ก็พร้อมที่จะร่วมกับไทยในการจัดตั้งศูนย์ฝึกปฏิบัติการจำลองการบินของภูมิภาคในไทย ในฐานะหุ้นส่วนความร่วมมือของภูมิภาค
พล.อ.ประวิตร ได้กล่าวแสดงความขอบคุณ และชื่นชมศักยภาพด้านอุตสาหกรรมป้องกันประเทศของสาธารณรัฐเช็ก โดยประเทศไทยและกองทัพมีความพร้อมและยินดีสนับสนุนความร่วมมือระหว่างกัน สู่การวิจัย พัฒนาและการถ่ายโอนเทคโนโลยีร่วมกัน โดยเฉพาะอุตสาหกรรมด้านอากาศยาน ทั้งนี้จะจัดตั้งคณะทำงานเพื่อศึกษาและทำงานร่วมกัน สู่การพัฒนาความร่วมมือระหว่างกันในอนาคตอันใกล้

ที่มา : https://www.thaigov.go.th/news/contents/details/18186
