รัฐบาลไทย-ข่าวทำเนียบรัฐบาล-รองปลัด สุรพลฯ เข้ารับรางวัลผู้ปิดทองหลังพระจากสมาคมนักข่าวอาชญากรรมแห่งประเทศไทย

วันเสาร์ที่ 15 ธันวาคม 2561
รองปลัด สุรพลฯ เข้ารับรางวัลผู้ปิดทองหลังพระจากสมาคมนักข่าวอาชญากรรมแห่งประเทศไทย
รองปลัด สุรพลฯ เข้ารับรางวัลผู้ปิดทองหลังพระจากสมาคมนักข่าวอาชญากรรมแห่งประเทศไทย
วันนี้ (15 ธันวาคม 2561) นายสุรพล ชามาตย์ รองปลัดกระทรวงอุตสาหกรรม เข้ารับรางวัลผู้ปิดทองหลังพระจากสมาคมนักข่าวอาชญากรรมแห่งประเทศไทย โดยมีศาสตราจารย์พิเศษ วิชามหาคุณ ประธานมูลนิธิต่อต้านการทุจริต เป็นประธานการมอบรางวัล โดยรางวัลดังกล่าวคณะกรรมการสมาคมและผู้ทรงคุณวุฒิพิจารณาจากผลงานการจับกุมโรงงานกำจัดขยะเถื่อนเป็นพิษที่ผิดกฎหมายที่สร้างมลพิษต่อชุมชนและประชาชน โดยเฉพาะการตรวจสอบขยะอิเล็กทรอนิกส์ที่เป็นการทำลายสิ่งแวดล้อม ด้วยการปฏิบัติหน้าที่ด้วยความซื่อสัตย์สุจริตโดยบังคับใช้กฎหมายที่เป็นธรรมกับทุกฝ่าย ณ อาคารพุทธวิชชาลัย มหาวิทยาลัยราชภัฎพระนคร

ที่มา : https://www.thaigov.go.th/news/contents/details/17520
