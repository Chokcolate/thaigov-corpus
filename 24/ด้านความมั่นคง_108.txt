รัฐบาลไทย-ข่าวทำเนียบรัฐบาล-สั่งกองทัพ เร่งปฏิรูปงานวิจัย สู่การผลิตอาวุธใช้เอง พร้อมทั้งให้ความเร่งด่วนจัดหายุทโธปกรณ์จากภายในประเทศ

วันอังคารที่ 29 มกราคม 2562
สั่งกองทัพ เร่งปฏิรูปงานวิจัย สู่การผลิตอาวุธใช้เอง พร้อมทั้งให้ความเร่งด่วนจัดหายุทโธปกรณ์จากภายในประเทศ
พล.ท.คงชีพ ตันตระวาณิชย์ โฆษก กห. เปิดเผยว่า พล.อ.ประวิตร วงษ์สุวรรณ รอง นรม.และรมว.กห. ได้สั่งการในที่ประชุมสภากลาโหม
พล.ท.คงชีพ ตันตระวาณิชย์ โฆษก กห. เปิดเผยว่า พล.อ.ประวิตร วงษ์สุวรรณ รอง นรม.และรมว.กห. ได้สั่งการในที่ประชุมสภากลาโหม ให้ กองทัพให้ความสำคัญกับการบูรณาการ การทำงานร่วมกันในด้านการวิจัยและพัฒนาอุตสาหกรรมป้องกันประเทศทั้งระบบอย่างจริงจัง โดยให้นำต้นแบบของการผลิตปืนใหญ่และเครื่องยิงลูกระเบิด ของศูนย์อุตสาหกรรมป้องกันประเทศและพลังงานทหาร ที่ส่งมอบให้กับกองทัพบกที่ผ่านมา เป็นจุดเริ่มต้นของการพัฒนาอุตสาหกรรมป้องกันประเทศ เพื่อการผลิตยุทโธปกรณ์ สำหรับการใช้เองภายในกองทัพโดยสมบูรณ์ ตามนโยบายของนายกรัฐมนตรี
ทั้งนี้ ได้ย้ำ ขอให้ทุกเหล่าทัพ พิจารณาจัดหาและจัดซื้อยุทโธปกรณ์ที่ผลิตขึ้นภายในประเทศเป็นลำดับแรก เพื่อส่งเสริมอุตสาหกรรมภายในประเทศ นำไปสู่การผลิตและมีใช้เองในกองทัพมากขึ้นอย่างเป็นรูปธรรมต่อไป

ที่มา : https://www.thaigov.go.th/news/contents/details/18406
