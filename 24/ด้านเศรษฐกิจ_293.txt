รัฐบาลไทย-ข่าวทำเนียบรัฐบาล-กระทรวงอุตสาหกรรมเปิดตัว เครื่องต้นแบบ "ระบบขจัดมลพิษทางอากาศแบบเคลื่อนที่"

วันจันทร์ที่ 28 มกราคม 2562
กระทรวงอุตสาหกรรมเปิดตัว เครื่องต้นแบบ "ระบบขจัดมลพิษทางอากาศแบบเคลื่อนที่"
กระทรวงอุตสาหกรรมเปิดตัว เครื่องต้นแบบ "ระบบขจัดมลพิษทางอากาศแบบเคลื่อนที่"
วันนี้ (28 มกราคม 2562) นายพสุ โลหารชุน ปลัดกระทรวงอุตสาหกรรม พร้อมด้วย นางสาวนิสากร จึงเจริญธรรม รองปลัดกระทรวงอุตสาหกรรม ร่วมชมการติดตั้ง สาธิตเครื่องต้นแบบ "ระบบขจัดมลพิษทางอากาศแบบเคลื่อนที่" ของกระทรวงอุตสาหกรรม ซึ่งนายสุรพล ชามาตย์ รองปลัดกระทรวงอุตสาหกรรม เป็นผู้คิดค้นและออกแบบ ใช้งบประมาณในการผลิต จำนวน 87,000 บาท
โดยเครื่องต้นแบบ "ระบบขจัดมลพิษทางอากาศแบบเคลื่อนที่" มีท่อดูดอาการเข้าระบบเส้นผ่าศูนย์กลาง 14 นิ้ว อัตราการไหลของอากาศ 4000 CFM ท่อปล่อยอากาศหลังบำบัด เส้นผ่าศูนย์กลาง 14 นิ้ว โดยมีระบบฟอกอากาศแบบเปียกทำงานร่วมกับลูกมีเดียพร้อมแผ่นใยซับละอองน้ำและฝุ่น ซึ่งจะช่วยลดฝุ่นขนาดเล็ก PM 2.5 ช่วยลดความหนาแน่นฝุ่นละออง ช่วยลดฝุ่นละอองทั่วไปจากการก่อสร้าง และช่วยลดไอเสียดีเซลจากการเผาไหม้ไม่สมบูรณ์ ให้มีคุณภาพอากาศที่ดีขึ้น โดยเครื่องดังกล่าวติดตั้งอยู่ ณ บริเวณด้านหน้าถนนพระรามที่ 6  กระทรวงอุตสาหกรรม ซึ่งคาดว่าในอนาคตจะสร้างเป็นรถเคลื่อนที่เพื่อขับเคลื่อนไปยังบริเวณที่มีมลภาวะสูงต่อไป  #เครื่องต้นแบบระบบขจัดมลพิษทางอากาศ #ลดฝุ่นขนาดเล็กPM 2.5 #กระทรวงอุตสาหกรรม

ที่มา : https://www.thaigov.go.th/news/contents/details/18389
