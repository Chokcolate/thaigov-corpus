รัฐบาลไทย-ข่าวทำเนียบรัฐบาล-ทช. จัดใหญ่งานมหกรรม ทส. 4 ภาค ครั้งที่ 4 (ภาคใต้) พร้อมชูผลงานเด่นด้านทรัพยากรชายฝั่งทะเล และป่าชายเลน

วันพุธที่ 13 มีนาคม 2562
ทช. จัดใหญ่งานมหกรรม ทส. 4 ภาค ครั้งที่ 4 (ภาคใต้) พร้อมชูผลงานเด่นด้านทรัพยากรชายฝั่งทะเล และป่าชายเลน
ทช. จัดใหญ่งานมหกรรม ทส. 4 ภาค ครั้งที่ 4 (ภาคใต้) พร้อมชูผลงานเด่นด้านทรัพยากรชายฝั่งทะเล และป่าชายเลน
ทช. จัดใหญ่งานมหกรรม ทส. 4 ภาค ครั้งที่ 4 (ภาคใต้) พร้อมชูผลงานเด่นด้านทรัพยากรชายฝั่งทะเล และป่าชายเลน
เมื่อวันที่ 8 มีนาคม 2562 พลเอกสุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม(รมว.ทส.) เป็นประธานเปิดงานมหกรรม ทส. 4 ภาค “ไม้มีค่าป่าชุมชน คนอยู่กับป่า เพิ่มคุณค่าทะเลไทย ใส่ใจสิ่งแวดล้อม พร้อมน้ำในไร่นา มีประปาทุกครัวเรือน” ครั้งที่ 4 (ภาคใต้) ซึ่งกรมทรัพยากรทางทะเลและชายฝั่ง(ทช.) เป็นเจ้าภาพจัดงานครั้งนี้ ระหว่างวันที่ 8 – 10 มีนนาคม 2562 โดยมีนายอุทัย เอื้ออารีย์จิต รองผู้อำนวยการสำนักงานพัฒนาเศรษฐกิจจากฐานชีวภาพ คณะผู้บริหาร และเจ้าหน้าที่ สพภ. พร้อมด้วยคณะผู้บริหารหน่วยงานกระทรวงทส.และเจ้าหน้าที่ในสังกัดทส. เข้าร่วมงาน ณ หอประชุมวชิราลงกรณ มหาวิทยาลัยราชภัฏสุราษฎร์ธานี จังหวัดสุราษฎร์ธานี
พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม กล่าวว่า นโยบายรัฐบาลมุ่งเน้นการปฏิรูปประเทศไปสู่ความมั่นคง มั่งคั่งและยั่งยืน โดยการเปลี่ยนแนวคิดในการบริหารจัดการ การแก้ไขกฎหมาย การสร้างสมดุลธรรมชาติ และให้นำเทคโนโลยีเข้ามาช่วยปฏิบัติงานในการดูแลจัดการทรัพยากรป่าไม้ เพื่อสร้างความสุข ความสำเร็จและความยั่งยืนให้แก่ประชาชนชาวไทย ทั้งนี้ กระทรวงทรัพยากรธรรมชาติและสิ่งแวดล้อม เป็นหน่วยงานหลักที่มีบทบาทสำคัญในการบริหารจัดการทรัพยากรธรรมชาติและสิ่งแวดล้อมของประเทศ พร้อมขับเคลื่อนนโยบายสำคัญของรัฐบาล รวมถึงการดำเนินงานในทุกมิติมุ่งสู่เป้าหมายที่กำหนด โดยมุ่งเน้นให้เกิดกระบวนการมีส่วนร่วมจากภาคประชาชนในการเปลี่ยนแปลงจากความหวาดระแวงให้เกิดเป็นความไว้วางใจและพร้อมที่จะสนับสนุนการปฏิบัติงานของเจ้าหน้าที่ภาครัฐตัวอย่างหนึ่งของแนวคิดที่ปรับเปลี่ยนแล้วสามารถนำไปสู่การปฏิบัติตามความต้องการของประชาชน ในเรื่องของ “ไม้มีค่า ป่าชุมชน คนอยู่กับป่า เพิ่มคุณค่าทะเลไทย ใส่ใจสิ่งแวดล้อม พร้อมน้ำในไร่นา มีประปาทุกครัวเรือน” ที่สามารถดำเนินการให้เกิดประโยชน์ต่อประเทศและสามารถสร้างความสุขให้ประชาชน

ที่มา : https://www.thaigov.go.th/news/contents/details/19304
