รัฐบาลไทย-ข่าวทำเนียบรัฐบาล-รัฐมนตรีว่าการกระทรวงการท่องเที่ยวและกีฬา ลงพื้นที่ จ.เชียงใหม่ และจ.ลำปาง

วันพฤหัสบดีที่ 14 กุมภาพันธ์ 2562
รัฐมนตรีว่าการกระทรวงการท่องเที่ยวและกีฬา ลงพื้นที่ จ.เชียงใหม่ และจ.ลำปาง
นายวีระศักดิ์ โควสุรัตน์ รัฐมนตรีว่าการกระทรวงการท่องเที่ยวและกีฬา ลงพื้นที่ร่วมกับคณะรัฐมนตรีนำโดย พลเอก ประยุทธ์ จันทร์โอชา นายกรัฐมนตรี เพื่อตรวจราชการและพบปะประชาชนชาว จ.เชียงใหม่ และจ.ลำปาง
วันที่ 14 มกราคม 2562 นายวีระศักดิ์ โควสุรัตน์ รัฐมนตรีว่าการกระทรวงการท่องเที่ยวและกีฬา ลงพื้นที่ร่วมกับคณะรัฐมนตรีนำโดย พลเอก ประยุทธ์ จันทร์โอชา นายกรัฐมนตรี เพื่อตรวจราชการและพบปะประชาชนจังหวัดเชียงใหม่ และจังหวัดลำปาง
ช่วงเช้า นายวีระศักดิ์ โควสุรัตน์ รัฐมนตรีว่าการกระทรวงการท่องเที่ยวและกีฬา ลงพื้นที่พบปะประชาชน อำเภอแม่แจ่ม ณ โรงเรียนราชประชานุเคราะห์ 31 นำโดย พลเอกประยุทธ์ จันทร์โอชา นายกรัฐมนตรีและคณะรัฐมนตรี ในการเดินทางตรวจราชการที่จังหวัดเชียงใหม่ นายกฯ ได้มอบอุปกรณ์รณรงค์การป้องกันและแก้ปัญหาหมอกควันและไฟป่า ประจำปี พ.ศ.2562 ให้แก่ผู้แทนชุมชน จากนั้นคณะรัฐมนตรี  เข้าเยี่ยมชมนิทรรศการการแก้ไขปัญหาและพัฒนาพื้นที่ "แม่แจ่มโมเดล" และการจัดการขยะของโรงเรียนราชประชานุเคราะห์ 31
ช่วงบ่าย นายวีระศักดิ์ โควสุรัตน์ รัฐมนตรีว่าการกระทรวงการท่องเที่ยวและกีฬา นำโดย พลเอกประยุทธ์ จันทร์โอชา นายกรัฐมนตรี เดินทางไปยังลานตลาดชุมชนบ้านหลุก พบปะประชาชน อำเภอเเม่ทะ นายกฯ เปิดศูนย์แสดงและจำหน่ายผลิตภัณฑ์​ไม้แกะสลัก และเยี่ยม​ชมนิทรรศการผลการดำเนินงานตามนโยบายสำคัญของรัฐ จากนั้นคณะรัฐมนตรี เดินทางต่อไปยังสะพานรัษฎาภิเศก เยี่ยมชมสะพานรัษฎาภิเศกและ Street Art ริมแม่น้ำวัง  เพื่อส่งเสริมการท่องเที่ยวเมืองรอง และ Creative Tourism ของรัฐบาล

ที่มา : https://www.thaigov.go.th/news/contents/details/18796
