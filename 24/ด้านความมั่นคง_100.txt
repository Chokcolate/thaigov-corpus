รัฐบาลไทย-ข่าวทำเนียบรัฐบาล-รอง นรม. และ รมว.กห. พร้อมคณะ เยี่ยมชมกองบัญชาการภาคทหารเรือที่ 5

วันพฤหัสบดีที่ 24 มกราคม 2562
รอง นรม. และ รมว.กห. พร้อมคณะ เยี่ยมชมกองบัญชาการภาคทหารเรือที่ 5
เมื่อ 24 ม.ค.62 พล.อ.ประวิตร วงษ์สุวรรณ รอง นรม. และ รมว.กห. พร้อมคณะ ได้เดินทางไปเยี่ยมชมการปฏิบัติงานของกองบัญชาการภาคทหารเรือที่ 5 กองเรือประชาชนเวียดนาม ณ เกาะฝูก็วก ทางตอนใต้ของสาธารณรัฐสังคมนิยมเวียดนาม
เมื่อ 24 ม.ค.62 พล.อ.ประวิตร วงษ์สุวรรณ รอง นรม. และ รมว.กห. พร้อมคณะ ได้เดินทางไปเยี่ยมชมการปฏิบัติงานของกองบัญชาการภาคทหารเรือที่ 5 กองเรือประชาชนเวียดนาม ณ เกาะฝูก็วก ทางตอนใต้ของสาธารณรัฐสังคมนิยมเวียดนาม โดยมี น.อ.พิเศษ เกวียน ซวย ตี่ ผู้บัญชาการภาคทหารเรือที่ 5 ให้การต้อนรับอย่างอบอุ่น
โดยกองบัญชาการภาคทหารเรือที่ 5 เป็นหน่วยขึ้นตรงกับ กองบัญชาการกองทัพเรือเวียดนาม เพื่อปฏิบัติภารกิจดูแลและรับผิดชอบพื้นที่ด้านทะเลตะวันออกตอนล่างของเวียดนาม บริเวณพื้นที่ติดกับอ่าวไทย และชายฝั่งทะเลของ จว.ก่าเมา และ จว.เกียนซาง ซึ่งมีการลาดตระเวนร่วมกับ ทัพเรือภาคที่ 1 และ ภาคที่ 2 ของ ทร.ไทยร่วมกันตลอดที่ผ่านมา
ทั้งสองฝ่ายได้หารือร่วมกันถึง แนวทางการพัฒนาความร่วมมือทางทหาร ในการจัดระเบียบทางทะเล และการเสริมสร้างศักยภาพการดูแลผลประโยชน์แห่งชาติทางทะเลร่วมกัน โดยให้ความสำคัญกับการเพิ่มพูนการฝึก การลาดตระเวนร่วมกัน และการนำเรือแวะเยี่ยมเมืองท่าระหว่างกันมากขึ้น เพื่อความมั่นคงปลอดภัยของชายแดนทางทะเล การช่วยเหลือผู้ประสบภัยทางทะเล และดูแลแก้ปัญหาการทำประมงรุกน่านนำ้ร่วมกัน โดยเน้นการบังคับใช้กฎหมาย ควบคู่กับการสร้างความเข้าใจ และไม่ใช้ความรุนแรงต่อกัน ซึ่งความร่วมมืออย่างใกล้ชิดและความไว้เนื้อเชื่อใจระหว่างกัน จะนำมาซึ่งการบรรลุประโยชน์ร่วมกัน

ที่มา : https://www.thaigov.go.th/news/contents/details/18339
