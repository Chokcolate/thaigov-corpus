รัฐบาลไทย-ข่าวทำเนียบรัฐบาล-รัฐมนตรีฯ สมชายฯ เข้าเยี่ยมชม บริษัท ไทยเอเชีย แปซิฟิค บริวเวอรี่ จำกัด

วันพฤหัสบดีที่ 14 กุมภาพันธ์ 2562
รัฐมนตรีฯ สมชายฯ เข้าเยี่ยมชม บริษัท ไทยเอเชีย แปซิฟิค บริวเวอรี่ จำกัด
นายสมชาย หาญหิรัญ รัฐมนตรีช่วยว่าการกระทรวงอุตสาหกรรม ฯ ได้เยี่ยมชม บริษัท ไทยเอเชีย แปซิฟิค บริวเวอรี่ จำกัด
จ.นนทบุรี : วันนี้ (14 กุมภาพันธ์ 2562) นายสมชาย หาญหิรัญ รัฐมนตรีช่วยว่าการกระทรวงอุตสาหกรรม ฯ ได้เยี่ยมชม บริษัท ไทยเอเชีย แปซิฟิค บริวเวอรี่ จำกัด โดยมี นายอำพล อังคภากรณ์กุล รองผู้ว่าราชการจังหวัดนนทบุรี นายพุทธิกรณ์ วิชัยดิษฐ อุตสาหกรรมจังหวัดนนทบุรี นางสาวสิรินาฎ จันทวงศ์ ผู้จัดการฝ่ายผลิต และนายกิติศักดิ์ วัฒนา รัฐกิจสัมพันธ์ บริษัท ไทยเอเชีย แปซิฟิค บริวเวอรี่ จำกัด ให้การต้อนรับ
บริษัท ไทยเอเชีย แปซิฟิค บริวเวอรี่ จำกัด ผู้ประกอบการในอุตสาหกรรมเครื่องดื่มแอลกอฮอล์ระหว่างประเทศ เป็นผู้ผลิตและจำหน่ายเบียร์ไฮเนเก้น เบียร์เชียร์ เบียร์ไทเกอร์ และตัวแทนจำหน่ายเบียร์กินเนสส์ และคิลเคนนี ประเทศไทย โดยให้ความสำคัญกับกระบวนการผลิตตั้งแต่ต้นน้ำไปถึงปลายน้ำ เพื่อปกป้องทรัพยากรน้ำ โดยลดปริมาณการใช้น้ำ โดยใช้หลัก TPM (Total Productive Management) และหลักการ 3R (Reduce, Reuse, Recycle) เช่น วิธีประหยัดการใช้น้ำในเครื่องล้างขวด และเครื่องฆ่าเชื้อ เพื่อลดการสูญเสียน้ำจากการรั่วซึม และการใช้น้ำมากเกินความจำเป็นของเครื่องจักร บริษัทฯมีเป้าหมายในการลดปริมาณก๊าซคาร์บอนไดออกไซต์ ที่ปล่อยออกจากกระบวนการผลิตลง 40% โดยหันมาใช้พลังงานสะอาด เช่น พลังงานแสงอาทิตย์และพลังงานลม
นอกจากนี้ยังมีการทำงานร่วมกับเกษตรกร ในการซื้อขายวัตถุดิบอย่างเป็นธรรม เพื่อเสริมสร้างความแข็งแกร่งให้เกษตกรและชุมชน รณรงค์เรื่องการดื่มอย่างรับผิดชอบ โดนมุ่งเน้นการลดอุบัติเหตุบนท้องถนน และยับยั้งนักดื่มก่อนวัย โดยอบรมและให้ความรู้เรื่องการดิ่มอย่างรับผิดชอบให้แก่พนักงานและประชาชนทั่วไปอย่างต่อเนื่อง และร่วมมือกับหน่วยงานราชการ ในการรณรงค์การลดอุบัติเหตุบนท้องถนนในช่วงเทศกาล มานานกว่า 7 ปี

ที่มา : https://www.thaigov.go.th/news/contents/details/18803
