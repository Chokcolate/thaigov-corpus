รัฐบาลไทย-ข่าวทำเนียบรัฐบาล-TCELS จับมือร่วมกับ สวทช. หนุนการวิจัย พัฒนา และทดสอบทางคลินิก อาหารฟังก์ชั่น เปิดรับสมัครผู้ประกอบการอุตสาหกรรมอาหาร ตอบโจทย์สังคมผู้สูงวัย

วันศุกร์ที่ 1 มีนาคม 2562
TCELS จับมือร่วมกับ สวทช. หนุนการวิจัย พัฒนา และทดสอบทางคลินิก อาหารฟังก์ชั่น เปิดรับสมัครผู้ประกอบการอุตสาหกรรมอาหาร ตอบโจทย์สังคมผู้สูงวัย
ทีเซลส์ ร่วมกับ สวทช. เปิดรับสมัครผู้ประกอบการอุตสาหกรรมอาหารที่ต้องการพัฒนาผลิตภัณฑ์ใหม่ในกลุ่มอาหารฟังก์ชั่น
กระทรวงวิทยาศาสตร์และเทคโนโลยี โดย ศูนย์ความเป็นเลิศด้านชีววิทยาศาสตร์ (องค์การมหาชน) หรือ ทีเซลส์ (TCELS) ฝ่ายโปรแกรมบริหารผลิตภัณฑ์เครื่องสำอางและเสริมอาหาร จับมือร่วมกับ สำนักงานพัฒนาวิทยาศาสตร์และเทคโนโลยีแห่งชาติ (สวทช.) โดย โปรแกรมสนับสนุนการพัฒนาเทคโนโลยีและนวัตกรรม (ITAP) คิกออฟโครงการวิจัย พัฒนา และทดสอบทางคลินิก สำหรับอาหารฟังก์ชั่น เปิดรับสมัครผู้ประกอบการอุตสาหกรรมอาหารที่ต้องการพัฒนาผลิตภัณฑ์ใหม่ในกลุ่มอาหารฟังก์ชั่น หรือ ต้องการวิจัยทางคลินิกสำหรับอาหารฟังก์ชั่น พัฒนาอาหารฟังก์ชั่น ตอบโจทย์สังคมผู้สูงอายุ พร้อมขึ้นทะเบียน อย. และสนับสนุนผู้ประกอบการไทยในการวิจัยและพัฒนาผลิตภัณฑ์อาหารฟังก์ชั่น หรือ อาหารมีวัตถุประสงค์พิเศษ สำหรับสังคมผู้สูงอายุ และการวิจัยทางคลินิกในอาหารฟังก์ชั่น เพื่อสร้างความเชื่อมั่น ยืนยันความปลอดภัย และประสิทธิภาพของผลิตภัณฑ์ได้จริง
สนใจสมัครเข้าร่วมโครงการ : ตั้งแต่วันที่ 22 ก.พ. – 5 มี.ค. 2562
สอบถามรายละเอียด : โทร. 0 2564 7000 ต่อ 1388 เสาวภา ยุววุฑโฒ (ITAP)

ที่มา : https://www.thaigov.go.th/news/contents/details/19074
