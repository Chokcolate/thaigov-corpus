รัฐบาลไทย-ข่าวทำเนียบรัฐบาล-ทส. จัดประชุมเสวนาวิชาการ "มิติใหม่ เหมืองแร่ไทย ครั้งที่ 2 : ก้าวใหม่จากนโยบายสู่การปฏิบัติ

วันจันทร์ที่ 11 กุมภาพันธ์ 2562
ทส. จัดประชุมเสวนาวิชาการ "มิติใหม่ เหมืองแร่ไทย ครั้งที่ 2 : ก้าวใหม่จากนโยบายสู่การปฏิบัติ
กระทรวงทรัพยากรธรรมชาติและสิ่งแวดล้อม โดยกรมทรัพยากรธรณี จัดประชุมเสวนาวิชาการ "มิติใหม่ เหมืองแร่ไทย ครั้งที่ 2 : ก้าวใหม่จากนโยบายสู่การปฏิบัติ" เพื่อเป็นเวทีให้ผู้ประกอบการเหมืองแร่ได้มาร่วมกันประกาศและลงนามในเจตนารมณ์การเป็นเหมืองแร่มีธรรมาภิบาลแ
ทส. จัดประชุมเสวนาวิชาการ "มิติใหม่ เหมืองแร่ไทย ครั้งที่ 2 : ก้าวใหม่จากนโยบายสู่การปฏิบัติ
กระทรวงทรัพยากรธรรมชาติและสิ่งแวดล้อม โดยกรมทรัพยากรธรณี จัดประชุมเสวนาวิชาการ "มิติใหม่ เหมืองแร่ไทย ครั้งที่ 2 : ก้าวใหม่จากนโยบายสู่การปฏิบัติ" เพื่อเป็นเวทีให้ผู้ประกอบการเหมืองแร่ได้มาร่วมกันประกาศและลงนามในเจตนารมณ์การเป็นเหมืองแร่มีธรรมาภิบาลและเป็นมิตรต่อสิ่งแวดล้อม
วันที่ 11 กุมภาพันธ์ 2562 พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม ให้เกียรติเป็นประธานเปิดงานการประชุมเสวนาฯ และ กล่าวปาฐกถา หัวข้อ "ก้าวต่อไปเหมืองแร่ไทยเพื่อประชาชนและสังคมไทย" โดยในการประกอบกิจการเหมืองแร่ให้คำนึงถึงผลกระทบที่จะมีต่อสุขภาพ วิถีชีวิต และสิ่งแวดล้อมของประชาชนคนไทยและสังคมไทย จากนั้นได้มอบรางวัล Thailand Green & Smart Mining Awards ให้แก่ผู้ประกอบการเหมืองแร่ที่ได้รับรางวัล จำนวน 10 ราย ณ โรงแรมมิราเคิล แกรนด์ คอนเวนชั่น เขตหลักสี่ กรุงเทพมหานคร
กิจกรรมภายในงานครั้งนี้ นอกจากผู้ประกอบการเหมืองแร่ จำนวน 7 ราย ได้ร่วมกันประกาศและลงนามในเจตนารมณ์การเป็นเหมืองแร่มีธรรมาภิบาลและเป็นมิตรต่อสิ่งแวดล้อมแล้ว ภายในงานยังมีการเสวนาเรื่อง "ก้าวใหม่ของเหมืองแร่ไทยสู่ Green and Smart Mining" โดย ผู้ประกอบการเหมืองแร่ที่ได้รับรางวัลฯ และมีการจัดแสดงนิทรรศการการดำเนินกิจกรรมเหมืองแร่ของหน่วยงานภาครัฐ ภาคเอกชนที่เกี่ยวข้องอีกด้วย

ที่มา : https://www.thaigov.go.th/news/contents/details/18701
