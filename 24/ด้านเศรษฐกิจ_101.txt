รัฐบาลไทย-ข่าวทำเนียบรัฐบาล-รัฐมนตรีช่วยฯ สมชาย เป็นประธานเปิดการประชุมใหญ่สามัญประจำปี สมาคมนวัตกรรมภาคอุตสาหกรรม

วันอาทิตย์ที่ 23 ธันวาคม 2561
รัฐมนตรีช่วยฯ สมชาย เป็นประธานเปิดการประชุมใหญ่สามัญประจำปี สมาคมนวัตกรรมภาคอุตสาหกรรม
รัฐมนตรีช่วยฯ สมชาย เป็นประธานเปิดการประชุมใหญ่สามัญประจำปี สมาคมนวัตกรรมภาคอุตสาหกรรม
วันนี้ (23 ธันวาคม 2561) นายสมชาย หาญหิรัญ รัฐมนตรีช่วยว่าการกระทรวงอุตสาหกรรม เป็นประธานในพิธีเปิดการประชุมใหญ่สามัญประจำปี สมาคมนวัตกรรมภาคอุตสาหกรรม โดยมี นายศุภชัย วัฒนางกูร นายกสมาคมนวัตกรรมภาคอุตสาหกรรม สมาชิกสมาคม และผู้ประกอบการ ให้การต้อนรับ ณ ศูนย์ปฏิรูปอุตสาหกรรมสู่อุตสาหกรรม (ITC) กล้วยน้ำไท กรุงเทพฯ
สมาคมนวัตกรรมภาคอุตสาหกรรม (Inno Thai) เป็นสมาคมที่ก่อตั้งขึ้นจากโครงการเครือข่ายนวัตกรรมภาคอุตสาหกรรม โดยสำนักงานเศรษฐกิจอุตสาหกรรม เพื่อส่งเสริมและสนับสนุนผู้ประกอบการไทยตามแนวทางเศรษฐกิจสร้างสรรค์สู่สังคมระดับสากล ด้วยการเชื่อมโยงข้อมูลข่าวสารนวัตกรรมอุตสาหกรรมระหว่างสมาชิก พร้อมให้ความรู้ด้านเทคโนโลยีนวัตกรรม พัฒนาบุคลากร เพื่อให้เกิดการพัฒนานวัตกรรมในภาคอุตสาหกรรมไทยอย่างยั่งยืน ตลอดจนสร้างการมีส่วนร่วมของทุกภาคส่วนไปสู่ภาคปฏิบัติอย่างเป็นรูปธรรม

ที่มา : https://www.thaigov.go.th/news/contents/details/17707
