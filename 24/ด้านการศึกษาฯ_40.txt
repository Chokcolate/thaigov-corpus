รัฐบาลไทย-ข่าวทำเนียบรัฐบาล-ราชกิจจานุเบกษา เผยแพร่ระเบียบ กพฐ. กำหนดหลักเกณฑ์ฯ สรรหาคณะกรรมการสถานศึกษา ของโรงเรียนร่วมพัฒนา (Partnership School)

วันจันทร์ที่ 21 มกราคม 2562
ราชกิจจานุเบกษา เผยแพร่ระเบียบ กพฐ. กำหนดหลักเกณฑ์ฯ สรรหาคณะกรรมการสถานศึกษา ของโรงเรียนร่วมพัฒนา (Partnership School)
ราชกิจจานุเบกษา เมื่อวันที่ ๑๗ มกราคม ๒๕๖๒ เผยแพร่ระเบียบคณะกรรมการการศึกษาขั้นพื้นฐาน ว่าด้วยการกำหนดองค์ประกอบ หลักเกณฑ์ วิธีการสรรหา และจำนวนกรรมการสถานศึกษา สำหรับสถานศึกษารูปแบบโรงเรียนร่วมพัฒนา พ.ศ. ๒๕๖๑
ราชกิจจานุเบกษา เมื่อวันที่ ๑๗ มกราคม ๒๕๖๒ เผยแพร่ระเบียบคณะกรรมการการศึกษาขั้นพื้นฐาน ว่าด้วยการกำหนดองค์ประกอบ หลักเกณฑ์ วิธีการสรรหา และจำนวนกรรมการสถานศึกษา สำหรับสถานศึกษารูปแบบโรงเรียนร่วมพัฒนา พ.ศ. ๒๕๖๑ ลงนามโดยประธานกรรมการการศึกษาขั้นพื้นฐาน (นายปิยะบุตร ชลวิจารณ์) โดยกำหนดให้แต่ละสถานศึกษามี "คณะกรรมการสถานศึกษา" จำนวน ๑๕ คน มาจากบุคคลหลายฝ่ายในชุมชน พร้อมกำหนดหลักเกณฑ์และวิธีการสรรหาประธานกรรมการและกรรมการ เพื่อเสนอผู้อำนวยการสำนักงานเขตพื้นที่การศึกษา พิจารณาแต่งตั้ง
สำหรับสถานศึกษารูปแบบโรงเรียนร่วมพัฒนา (Partnership School) หมายถึง โรงเรียน หรือหน่วยงานการศึกษาที่เรียกชื่ออย่างอื่นของรัฐ ที่มีอำนาจหน้าที่หรือมีวัตถุประสงค์ในการจัดการศึกษาขั้นพื้นฐานที่ได้รับงบประมาณจากรัฐ ที่จัดการศึกษารูปแบบบริหารจัดการที่เป็น "นวัตกรรมการบริหารจัดการสถานศึกษา" โดยความร่วมมือของภาคส่วนต่าง ๆ ในสังคม โดยเฉพาะภาคเอกชน สถานประกอบการ และหน่วยงานองค์กรต่าง ๆ เพื่อเกิดความเป็นอิสระคล่องตัว ทั้งในด้านการบริหารงานวิชาการ การบริหารงานงบประมาณ การบริหารงานบุคคล และการบริหารงานทั่วไป ที่สร้างความรับผิดชอบต่อผู้เรียน ภายใต้การสนับสนุนทรัพยากร และการบริหารที่จำเป็นและเหมาะสมจากผู้สนับสนุน (บริษัท มูลนิธิ องค์กร ภาคเอกชน สถานประกอบการ หรือสถาบันที่สนับสนุนทรัพยากรและมีส่วนร่วมในการบริหารให้กับสถานศึกษา) ที่ต้องมีส่วนร่วมในการพัฒนาคุณภาพการศึกษาของประเทศ รวมถึงสถานศึกษาอื่น ๆ ที่จัดการศึกษาในลักษณะเดียวกันนี้ และครอบคลุมถึงสถานศึกษาที่จะจัดการศึกษาในรูปแบบในลักษณะเดียวกัน
ดาวน์โหลด .. ราชกิจจานุเบกษาฉบับนี้
Rewriter/Editor บัลลังก์ โรหิตเสถียร

ที่มา : https://www.thaigov.go.th/news/contents/details/18244
