รัฐบาลไทย-ข่าวทำเนียบรัฐบาล-ชาวแม่แจ่มร่วมใจผนึกกำลังป้องกันไฟป่า

วันพฤหัสบดีที่ 10 มกราคม 2562
ชาวแม่แจ่มร่วมใจผนึกกำลังป้องกันไฟป่า
ชาวแม่แจ่มร่วมใจผนึกกำลังป้องกันไฟป่า
ชาวแม่แจ่มร่วมใจผนึกกำลังป้องกันไฟป่า
ประชาชน เยาวชน นักเรียน เครือข่ายอาสาสมัครพิทักษ์ทรัพยากรธรรมชาติและสิ่งแวดล้อมชาวอำเภอแม่แจ่ม จังหวัดเชียงใหม่ นำโดย นายอำเภอแม่แจ่ม ร่วมใจกันกล่าวปฏิญาณตนรวมพลังป้องกันและควบคุมไฟป่า นำร่องรณรงค์การป้องกันและควบคุมมลพิษหมอกควันไฟป่า ปฏิบัติการเชิงรุกชิงเผาในช่วงต้นฤดูการเกิดไฟป่าในพื้นที่เสี่ยง 9 จังหวัดภาคเหนือ ได้แก่ จังหวัดเชียงใหม่ ลำปาง เชียงราย ลำพูน ตาก แพร่ แม่ฮ่องสอน พะเยา และน่าน โดยมีการนำเทคโนโลยีอากาศยานไร้คนขับ (โดรน) มาประยุกต์ใช้ในการชิงเผาเป็นครั้งแรก
โดยในวันนี้ (10 มกราคม 2562) เวลา 13:30 น. กระทรวงทรัพยากรธรรมชาติและสิ่งแวดล้อม โดย กรมป่าไม้ ร่วมกับ จังหวัดเชียงใหม่ และหน่วยงานที่เกีืยวข้อง จัดกิจกรรมรณรงค์การป้องกันและควบคุมมลพิษหมอกควันไฟป่า ณ โรงเรียนราชประชานุเคราะห์ ที่ 31 อำเภอแม่แจ่ม จังหวัดเชียงใหม่ โอกาสนี้ รัฐมนตรีว่าการกระทรวงทรัพยากรธรรมชาติและสิ่งแวดล้อม (พลเอก สุรศักดิ์  กาญจนรัตน์) ประธานในพิธีได้มอบอุปกรณ์ดับไฟป่าให้กับเครือข่ายไฟป่า พร้อมปล่อยขบวนลาดตระเวณไฟป่าและขบวนรณรงค์ป้องกันไฟป่า โดยเมื่อช่วงเช้าในวันนี้  ได้ร่วมกันประชุมหัวหน้าส่วนราชการติดตามงานด้านทรัพยากรธรรมชาติและสิ่งแวดล้อม เพื่อจัดเตรียมข้อมูลสำหรับการประชุม ครม. สัญจร ในพื้นที่กลุ่มภาคเหนือตอนบนในโอกาสนี้ด้วย

ที่มา : https://www.thaigov.go.th/news/contents/details/18060
