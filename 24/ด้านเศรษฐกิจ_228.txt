รัฐบาลไทย-ข่าวทำเนียบรัฐบาล-รมว.เยี่ยมชม “ศูนย์ดิจิทัลชุมชนดีเด่น” ในกิจกรรมวิลเลจ อี คอมเมิร์ซ สร้างชุมชนเข็มแข็ง

วันพุธที่ 16 มกราคม 2562
รมว.เยี่ยมชม “ศูนย์ดิจิทัลชุมชนดีเด่น” ในกิจกรรมวิลเลจ อี คอมเมิร์ซ สร้างชุมชนเข็มแข็ง
รมว.เยี่ยมชม “ศูนย์ดิจิทัลชุมชนดีเด่น”
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม พร้อมคณะมาเยี่ยมศูนย์ดิจิทัลชุมชน และศูนย์พัฒนาเด็กเล็ก ที่เทศบาล ต.ออนใต้ อ.สันกำแพง จ.เชียงใหม่ เมื่อวันที่ 14 มกราคม 2562  โดยมีเด็กอนุบาลและเตรียมอนุบาลฟ้อนรำต้อนรับ และสาธิตวาดรูปลงสีในคอมพ์ของศูนย์ดิจิทัลชุมชน พร้อมกันนี้ได้มีผู้แทนจากชุมชนกำลังเช็คยอดสินค้าชุมชนที่ขึ้นอีคอมเมิร์ซ นับเป็นตัวอย่างของชุมชนเข้มแข็งและมีความก้าวหน้า ทั้งนี้ศูนย์ดิจิทัลชุมชนเทศบาลตำบลออนใต้ ได้จัดตั้งขึ้นตามนโยบายของกระทรวงดิจิทัลฯ เมื่อปี 2554 ปัจจุบันศูนย์ฯแห่งนี้ ได้รับรางวัล “ศูนย์ดิจิทัลชุมชนดีเด่น” ตามกิจกรรม Village e-Commerce (วิลเลจ อี คอมเมิร์ซ) ภายใต้โครงการขับเคลื่อนเศรษฐกิจและสังคมดิจิทัล เพื่อส่งเสริมการเรียนรู้ด้านเทคโนโลยีสารสนเทศ แก่เด็กเยาวชน ประชาชนทั่วไป และยกระดับคุณภาพการให้บริการอินเตอร์เน็ต เพื่อลดช่องว่างในการเข้าถึงเทคโนโลยีฯ รวมทั้งลดช่องว่างที่เกิดจากการขาดทักษะ และความรู้ในการใช้งานอุปกรณ์ และนำมาใช้งานให้เกิดประโยชน์
*******************

ที่มา : https://www.thaigov.go.th/news/contents/details/18169
