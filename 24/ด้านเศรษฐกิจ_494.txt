รัฐบาลไทย-ข่าวทำเนียบรัฐบาล-กรุงไทยก้าวไปอีกขั้น ผนึกโรงพยาบาลทหารอากาศ (สีกัน) ยกระดับสู่ Smart Air Force Hospital แห่งแรกของกองทัพอากาศ

วันศุกร์ที่ 1 มีนาคม 2562
กรุงไทยก้าวไปอีกขั้น ผนึกโรงพยาบาลทหารอากาศ (สีกัน) ยกระดับสู่ Smart Air Force Hospital แห่งแรกของกองทัพอากาศ
ธนาคารกรุงไทยเป็นผู้ให้บริการจัดการทางการเงินแบบครบวงจร เพื่อสนับสนุนโรงพยาบาลทหารอากาศ (สีกัน) ก้าวสู่ Smart Air Force Hospital แห่งแรกของกองทัพอากาศ
วันนี้ (1 มีนาคม 2562) พลอากาศเอก ประจิน จั่นตอง รองนายกรัฐมนตรี และ หม่อมหลวง ปนัดดา ดิศกุล ผู้ช่วยรัฐมนตรีประจำนายกรัฐมนตรี ปฏิบัติราชการกระทรวงยุติธรรม ให้เกียรติร่วมในพิธีเปิดโรงพยาบาลทหารอากาศ (สีกัน) โดยมี พลอากาศเอก ชัยพฤกษ์ ดิษยะศริน ผู้บัญชาการทหารอากาศ เป็นประธาน และมี นาวาอากาศเอก ชัยยา จันทร์ใส ผู้อำนวยการโรงพยาบาลทหารอากาศ (สีกัน) นายปริญญา พัฒนภักดี รองกรรมการผู้จัดการใหญ่อาวุโส และนายกิตติพัฒน์ เพียรธรรม ผู้ช่วยกรรมการผู้จัดการใหญ่อาวุโส ธนาคารกรุงไทย ร่วมพิธี โดยธนาคารกรุงไทยเป็นผู้ให้บริการจัดการทางการเงินแบบครบวงจร เพื่อสนับสนุนโรงพยาบาลทหารอากาศ (สีกัน) ก้าวสู่ Smart Air Force Hospital แห่งแรกของกองทัพอากาศ ที่โรงพยาบาลทหารอากาศ (สีกัน)
นายกิตติพัฒน์ เพียรธรรม เปิดเผยว่า ธนาคารมีความมุ่งมั่นผลักดันโครงการ National e-Payment ของภาครัฐ โดยได้นำนวัตกรรมทางการเงินมาให้บริการในทุกมิติ ซึ่งการพัฒนาโรงพยาบาลต่างๆ สู่ Smart Hospital เป็น 1 ใน 5 Ecosystems หลักของธนาคาร นอกเหนือจากกลุ่มหน่วยงานภาครัฐ กลุ่มการชำระเงิน กลุ่มมหาวิทยาลัยและการศึกษา และกลุ่มระบบขนส่งมวลชน โดยธนาคารได้รับความไว้วางใจจากโรงพยาบาลทหารอากาศ (สีกัน) ให้เป็นผู้บริหารจัดการทางการเงินอย่างครบวงจร ทั้งบุคลากร คู่ค้า ตลอดจนประชาชนผู้ใช้บริการ ด้วย Total Financial Solutions for Smart Air Force Hospital ได้แก่ การบริหารจัดการทางการเงินผ่าน Krungthai Corporate Online ซึ่งเป็นระบบเดียวที่เชื่อมต่อกับระบบบริหารการเงินการคลังภาครัฐ (Government Fiscal Management Information System - GFMIS) ผู้ใช้บริการสามารถตรวจสอบสิทธิ์การรักษาพยาบาลก่อนชำระเงินผ่านเครื่อง EDC พร้อมชำระเงินด้วยตนเองผ่านเครื่อง Self-Payment Machine ด้วยบัตรเดบิต บัตรเครดิต และ QR Code ที่รองรับแอปพลิเคชั่น Mobile Banking กรุงไทย NEXT และธนาคารอื่นๆ ช่วยลดความเสี่ยงและความยุ่งยากในการบริหารจัดการเงินสดให้กับโรงพยาบาล
“นอกจากนี้ยังมี ระบบ e-Donation ที่ผู้บริจาคจะได้รับใบอนุโมทนาบุญอิเล็กทรอนิกส์ทางอีเมลพร้อมส่งข้อมูลไปยังกรมสรรพากรเพื่อนำไปลดหย่อนภาษี รวมถึงผลิตภัณฑ์และบริการสำหรับโรงพยาบาล ทั้งบริการจ่ายเงินเดือน และบริการจ่ายเงินคู่ค้าด้วยระบบโอนเงินอัตโนมัติ อีกทั้งธนาคารยังได้ติดตั้งแอปพลิเคชั่น เป๋าตุง กรุงไทย ให้ร้านค้าต่างๆ บริเวณรอบโรงพยาบาล รองรับการชำระเงินด้วย QR Code เพิ่มความสะดวกสบาย และทำให้เข้าถึงบริการทางการเงินแบบอิเล็กทรอนิกส์อย่างเต็มรูปแบบ”
นายกิตติพัฒน์ เพียรธรรม กล่าวในตอนท้ายว่า ธนาคารมีความพร้อมอย่างยิ่งในการสนับสนุนโรงพยาบาลทหารอากาศ (สีกัน) ก้าวสู่สังคมไร้เงินสด โดยได้นำเทคโนโลยีที่ทันสมัยมาอำนวยความสะดวกและลดภาระการบริหารจัดการด้านบุคลากร ด้วยบัตร Krungthai Smart Staff ID card ที่ตอบโจทย์ได้อย่างลงตัว มีระบบบันทึกเวลาเข้า-ออกแบบอัจฉริยะ และสามารถใช้จ่ายแทนเงินสด รวมทั้งมีแผนเปิดสาขาที่โรงพยาบาลทหารอากาศ (สีกัน) ในรูปแบบ Digital แห่งแรกของกองทัพอากาศ และเตรียมขยายการให้บริการทางการเงินแบบครบวงจร (Total Financial Solutions) ไปยังโรงพยาบาลแห่งอื่นๆ ที่สนใจ ทั่วประเทศ
ฝ่ายสื่อสารองค์กรและภาพลักษณ์
โทร.0-2208-4174-8

ที่มา : https://www.thaigov.go.th/news/contents/details/19061
