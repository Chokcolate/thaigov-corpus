รัฐบาลไทย-ข่าวทำเนียบรัฐบาล-กระทรวงดิจิทัลฯ ร่วมกิจกรรมสวดมนต์ข้ามปี ถวายเป็นพระราชกุศล เสริมสิริมงคลทั่วโลก และลงนามถวายพระพรเนื่องในวันขึ้นปีใหม่ พ.ศ.2562

วันพุธที่ 2 มกราคม 2562
กระทรวงดิจิทัลฯ ร่วมกิจกรรมสวดมนต์ข้ามปี ถวายเป็นพระราชกุศล เสริมสิริมงคลทั่วโลก และลงนามถวายพระพรเนื่องในวันขึ้นปีใหม่ พ.ศ.2562
กระทรวงดิจิทัลฯ
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม เป็นประธานกิจกรรมสวดมนต์ข้ามปี ถวายเป็นพระราชกุศล และเสริมสิริมงคลในวันขึ้นปีใหม่ พ.ศ.2562 เมื่อวันที่ 31 ธันวาคม 2561 ณ วัดผาสุกมณีจักร อ.ปากเกร็ด จ.นนทบุรี โดยมีนางคนึงนิจ คชศิลา ผู้ตรวจราชกระทรวงดิจิทัลเพื่อเศรษฐกิจและสังคม ตลอดจนผู้บริหาร ข้าราชการ และเจ้าหน้าที่สำนักงานปลัดกระทรวงดิจิทัลฯ เข้าร่วมในพิธีดังกล่าว และในวันที่ 1 มกราคม 2562 นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม พร้อมด้วย นาวาอากาศเอกสมศักดิ์ ขาวสุวรรณ์ รองปลัดกระทรวงดิจิทัลเพื่อเศรษฐกิจและสังคม นายขจิต สุขุม ผู้ตรวจราชการกระทรวงดิจิทัลเพื่อเศรษฐกิจและสังคม ตลอดจนผู้บริหารหน่วยงานในสังกัด ข้าราชการและเจ้าหน้าที่ของกระทรวงดิจิทัลฯ เข้าร่วมลงนามถวายพระพรเนื่องในวันขึ้นปีใหม่ พ.ศ.2562 ณ พระบรมมหาราชวัง
*************************

ที่มา : https://www.thaigov.go.th/news/contents/details/17878
