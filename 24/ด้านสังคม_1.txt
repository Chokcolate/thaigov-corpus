รัฐบาลไทย-ข่าวทำเนียบรัฐบาล-กระทรวงดิจิทัลฯ ร่วมงานและแสดงเจตนารมณ์ “วันต่อต้านคอร์รัปชันสากล (ประเทศไทย)”

วันศุกร์ที่ 7 ธันวาคม 2561
กระทรวงดิจิทัลฯ ร่วมงานและแสดงเจตนารมณ์ “วันต่อต้านคอร์รัปชันสากล (ประเทศไทย)”
กระทรวงดิจิทัลฯ
นาวาอากาศเอก สมศักดิ์ ขาวสุวรรณ์ รองปลัดกระทรวงดิจิทัลเพื่อเศรษฐกิจและสังคม (ดีอี) พร้อมด้วยคณะผู้บริหาร ข้าราชการและเจ้าหน้าที่หน่วยงานในสังกัดฯ เข้าร่วมงานและแสดงเจตนารมณ์ “วันต่อต้านคอร์รัปชันสากล (ประเทศไทย)” โดยมี พลเอก ประยุทธ์ จันทร์โอชา นายกรัฐมนตรี เป็นประธานในพิธี เมื่อวันที่ 7 ธันวาคม 2561 ณ อิมแพ็คเอ็กซิบิชั่น ฮอลล์ 2 ศูนย์แสดงสินค้าและการประชุมอิมแพ็ค เมืองทองธานี ซึ่งสมัชชาสหประชาชาติ ประกาศให้วันที่ 9 ธันวาคม ของทุกปี เป็นวันต่อต้านคอร์รัปชันสากล โดยประเทศไทยเป็น 1 ในประเทศภาคีสมาชิกสหประชาชาติ นำโดยรัฐบาล ร่วมกับสำนักงานคณะกรรมการป้องกันและปราบปรามการทุจริตแห่งชาติ (ป.ป.ช.) สำนักงานคณะกรรมการป้องกันและปราบปรามการทุจริตในภาครัฐ (ป.ป.ท.) ภาคีเครือข่ายภาครัฐ ภาคเอกชน และภาคประชาสังคม ร่วมกันขับเคลื่อนยุทธศาสตร์ชาติว่าด้วยการป้องกันและปราบปรามการทุจริตผ่านกลไกทุกภาคส่วนอย่างต่อเนื่อง เพื่อให้คนไทยรับรู้ ตื่นตัว ไม่ทนต่อการทุจริต และเข้ามามีส่วนร่วมในการต่อต้านการทุจริต รวมถึงสร้างวัฒนธรรมสุจริต ทั้งยังช่วยพัฒนาองค์กรที่ตรวจสอบได้และโปร่งใส ทำให้ประชาชนทุกคนสามารถเข้าถึงโอกาสการมีคุณภาพชีวิตที่ดีต่อไป
************************

ที่มา : https://www.thaigov.go.th/news/contents/details/17394
