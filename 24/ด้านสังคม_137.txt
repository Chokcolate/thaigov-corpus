รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ เป็นประธานการแถลงข่าว “ความร่วมมือในการส่งเสริมและพัฒนาภาครัฐ 4.0”

วันอังคารที่ 22 มกราคม 2562
รมว.กระทรวงดิจิทัลฯ เป็นประธานการแถลงข่าว “ความร่วมมือในการส่งเสริมและพัฒนาภาครัฐ 4.0”
รมว.กระทรวงดิจิทัลฯ
ดร.พิเชฐ  ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม เป็นประธานการแถลงข่าว “ความร่วมมือในการส่งเสริมและพัฒนาภาครัฐ 4.0” ร่วมกับ นายภาวุธ พงษ์วิทยภานุ ประธานเจ้าหน้าที่บริหาร บริษัท ครีเดน เอเชีย จำกัด เมื่อวันที่ 21 มกราคม 2562 ณ ห้องฟอร์จูน 3 ชั้น 3 โรงแรมแกรนด์ เมอร์เคียว บางกอก ฟอร์จูน กรุงเทพฯ โดยสำนักงานส่งเสริมเศรษฐกิจดิจิทัล (DEPA) หน่วยงานในสังกัดกระทรวงดิจิทัลเพื่อเศรษฐกิจและสังคม กรมพัฒนาที่ดิน และคณะแพทย์ศาสตร์วชิรพยาบาล ร่วมกับบริษัท ครีเดน เอเชีย จำกัด ในการให้บริการระบบยืนยันตัวตนทางดิจิทัล (Digital ID) ระบบเอกสารและลายเซ็นอิเล็กทรอนิกส์ (Digital Document & Signature) ซึ่งจะทำให้หน่วยงานต่าง ๆ สามารถเพิ่มประสิทธิภาพในการทำงานและลดค่าใช้จ่าย ใช้งานได้ง่าย และลดการใช้กระดาษได้ทันที พร้อมทั้งช่วยอำนวยความสะดวกให้กับการให้บริการราชการ และรับ-ส่งเอกสารทางออนไลน์ได้ฟรี อีกทั้งยังสามารถยืนยันตัวตนได้ทางออนไลน์ (eKYC) โดยเอกสารที่ผ่านระบบสามารถใช้ได้ตามกฎหมาย เตรียมพร้อมประเทศไทยสู่สังคมไร้กระดาษ (Paperless) นอกจากนี้ยังสามารถตอบสนองความต้องการของประชาชนได้
***********************

ที่มา : https://www.thaigov.go.th/news/contents/details/18273
