รัฐบาลไทย-ข่าวทำเนียบรัฐบาล-พันธบัตรรัฐบาลรุ่นที่กระทรวงการคลังกำหนด (Source Bond) สำหรับธุรกรรมแลกเปลี่ยนพันธบัตร (Bond Switching) ในปีงบประมาณ พ.ศ. 2562

วันอังคารที่ 19 มีนาคม 2562
พันธบัตรรัฐบาลรุ่นที่กระทรวงการคลังกำหนด (Source Bond) สำหรับธุรกรรมแลกเปลี่ยนพันธบัตร (Bond Switching) ในปีงบประมาณ พ.ศ. 2562
สบน. มีแผนที่จะดำเนินธุรกรรม Bond Switching ในปีงบประมาณ พ.ศ. 2562 โดยมีวัตถุประสงค์เพื่อ เพิ่มสภาพคล่องของพันธบัตร และส่งเสริมการบริหารจัดการหนี้และความเสี่ยงของพอร์ตหนี้รัฐบาลให้มีประสิทธิภาพยิ่งขึ้นธุรกรรม Bond Switching
นายภูมิศักดิ์ อรัญญาเกษมสุข ผู้อำนวยการสำนักงานบริหารหนี้สาธารณะ แถลงว่า สำนักงานบริหารหนี้สาธารณะ (สบน.) มีแผนที่จะดำเนินธุรกรรม Bond Switching ในปีงบประมาณ พ.ศ. 2562 โดยมีวัตถุประสงค์เพื่อ เพิ่มสภาพคล่องของพันธบัตร และส่งเสริมการบริหารจัดการหนี้และความเสี่ยงของพอร์ตหนี้รัฐบาลให้มีประสิทธิภาพยิ่งขึ้นธุรกรรม Bond Switching ในครั้งนี้ สบน. จะดำเนินการในรูปแบบ Multiple-to-Multiple กล่าวคือ กระทรวงการคลังจะกำหนดพันธบัตร Source Bondsและ Destination Bondsจำนวนหลายรุ่น โดยรูปแบบดังกล่าวจะช่วยลดความผันผวนของอัตราผลตอบแทน ซึ่งเป็นอุปสรรคในการพิจารณาเข้าร่วมธุรกรรมของนักลงทุน และนักลงทุนจะมีทางเลือกมากขึ้นในการนำ Source Bondsที่กระทรวงการคลังได้กำหนดไว้จำนวนหลายรุ่นมาแลกเป็น Destination Bondsในรุ่นที่ต้องการลงทุนได้อย่างอิสระมากขึ้น โดย สบน. จึงได้กำหนด Source Bondsสำหรับธุรกรรม Bond Switchingในครั้งนี้ จำนวน 4 รุ่น ได้แก่
รุ่นพันธบัตร    อายุคงเหลือ (ปี) (ณ 15มี.ค. 2562)      วงเงินคงค้าง (ล้านบาท) (ณ 15มี.ค. 2562)
1. LB196A                                                    0.24                                                    199,379.00
2. LB206A                                                    1.28                                                    125,345.002
3. LB21DA                               2.75                                                    296,103.51
4. LB226A                                   3.25                                                    202,592.00
สำหรับรุ่นที่ สบน. จะกำหนดให้เป็น Destination Bondsจะประกาศในโอกาสต่อไป
สำนักงานบริหารหนี้สาธารณะ กระทรวงการคลัง ผู้จัดจำหน่ายและจัดการการแลกเปลี่ยนพันธบัตรได้แก่ ¬ธนาคารกรุงไทย จำกัด (มหาชน) ธนาคารกรุงเทพ จำกัด (มหาชน) และธนาคารสแตนดาร์ดชาร์เตอร์ด (ไทย) จำกัด (มหาชน)หวังเป็นอย่างยิ่งว่าจะได้รับการตอบรับสนับสนุนและความร่วมมือจากท่านในการดำเนินธุรกรรม Bond Switchingในครั้งนี้
คณะโฆษกสำนักงานบริหารหนี้สาธารณะ
โทร. 02 271 7999 ต่อ 5806 และ 5812

ที่มา : https://www.thaigov.go.th/news/contents/details/19438
