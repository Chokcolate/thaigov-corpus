รัฐบาลไทย-ข่าวทำเนียบรัฐบาล-ออท.สาธารณรัฐเปรู/ไทย เข้าเยี่ยมคำนับ รอง นรม. และ รมว.กห. ในโอกาสเข้ารับหน้าที่

วันพุธที่ 9 พฤษภาคม 2561
ออท.สาธารณรัฐเปรู/ไทย เข้าเยี่ยมคำนับ รอง นรม. และ รมว.กห. ในโอกาสเข้ารับหน้าที่
ออท.สาธารณรัฐเปรู/ไทย เข้าเยี่ยมคำนับ รอง นรม. และ รมว.กห. ในโอกาสเข้ารับหน้าที่
พล.อ.ต.รังสรรค์ เยาวรัตน์ ผช.โฆษก กห. กล่าวว่า เมื่อ 9 พ.ค.61 เวลา 10.45 น. นาย Fernando Julio Antonio Quiros Campos (เฟอร์นันโด ฆูลิโอ อันโตนิโอ กีโรส กัมโปส)  ออท.สาธารณรัฐเปรู/ไทยเข้าเยี่ยมคำนับ พล.อ.ประวิตร วงษ์สุวรรณ  รอง นรม. และ รมว.กห. ณ ศาลาว่าการกลาโหม ในโอกาสเข้ารับหน้าที่
รอง นรม.และ รมว.กห. ได้กล่าวแสดงความยินดีที่นาย Fernando ได้รับการแต่งตั้งเป็น ออท.สาธารณรัฐเปรู/ไทย พร้อมทั้งชื่นชมบทบาทที่แข็งขันของนาย Fernando ในการรื้อฟื้นการเจรจาจัดทำข้อตกลงการค้าเสรี ไทย-เปรู ที่ชะงักไป และพร้อมที่จะให้การสนับสนุนในการทำงาน
ไทยและเปรู มีความสัมพันธ์ที่ราบรื่นมานานกว่า 50 ปี โดยขยายครอบคลุมหลายด้าน ทั้งด้านการเมือง เศรษฐกิจ และภาคประชาชน และยังมีศักยภาพที่จะขยายความร่วมมือทางเศรษฐกิจระหว่างกันได้อีกมาก รวมถึงความสัมพันธ์และร่วมมือด้านความมั่นคงที่ใกล้ชิดกันมากขึ้น ทั้งนี้ นาย Fernando มีความสนใจในโครงการอันเนื่องมาจากพระราชดำริ โดยเฉพาะด้านการพัฒนาทางเลือก ซึ่งไทยพร้อมถ่ายทอดและแบ่งปันองค์ความรู้เกี่ยวกับหลักปรัชญาของเศรษฐกิจพอเพียง รวมทั้งโครงการอันเนื่องมาจากพระราชดำริ โดยทั้งสองฝ่ายจะได้แสวงหาโอกาสที่จะร่วมมือระหว่างกันในอีกหลายด้าน โดยเฉพาะความร่วมมือในกรอบสหประชาชาติ ทั้งในด้านการแก้ไขความขัดแย้ง การส่งเสริมสังคมที่ยุติธรรม สันติสุข และมีส่วนร่วมจากทุกฝ่าย ซึ่งไทยและเปรูต่างให้ความสำคัญ

ที่มา : http://www.thaigov.go.th/news/contents/details/12103
