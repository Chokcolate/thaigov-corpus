รัฐบาลไทย-ข่าวทำเนียบรัฐบาล-ผลการประชุม CONSTITUENCY SENIOR OFFICIALS’ MEETING (CSOM) ณ กรุงมะนิลา สาธารณรัฐฟิลิปปินส์

วันพฤหัสบดีที่ 10 พฤษภาคม 2561
ผลการประชุม CONSTITUENCY SENIOR OFFICIALS’ MEETING (CSOM) ณ กรุงมะนิลา สาธารณรัฐฟิลิปปินส์
นายสุวิชญ โรจนวานิช ผู้อำนวยการสำนักงานเศรษฐกิจการคลัง เป็นผู้แทนปลัดกระทรวงการคลัง เข้าร่วมการประชุม Constituency Senior Officials’ Meeting (CSOM) ที่จัดขึ้นเมื่อวันที่ 3 พฤษภาคม 2561 ณ สำนักงานใหญ่ธนาคารพัฒนาเอเชีย กรุงมะนิลา สาธารณรัฐฟิลิปปินส์
นายสุวิชญ โรจนวานิช ผู้อำนวยการสำนักงานเศรษฐกิจการคลัง เป็นผู้แทนปลัดกระทรวงการคลัง ร่วมการประชุม Constituency Senior Officials’ Meeting (CSOM) ที่จัดขึ้นเมื่อวันที่ 3 พฤษภาคม 2561 ณ สำนักงานใหญ่ธนาคารพัฒนาเอเชีย กรุงมะนิลา สาธารณรัฐฟิลิปปินส์
การประชุมดังกล่าวมีการรายงานผลการดำเนินงานของธนาคารพัฒนาเอเชีย (Asian Development Bank: ADB) ในปี 2560 โดยโครงการส่วนใหญ่ที่ ADB ให้การสนับสนุนในช่วงปี 2559 – 2560 เป็นโครงการพัฒนาระบบขนส่งและพลังงาน (ร้อยละ 60) ของมูลค่าการให้ความช่วยเหลือทั้งหมด  สำหรับผลการดำเนินงานในกลุ่มออกเสียงที่ไทยร่วมอยู่ด้วย ซึ่งประกอบด้วย มาเลเซีย ไทย สิงคโปร์ เมียนมา บรูไนดารุสซาลาม และเนปาล ปัจจุบันมีโครงการที่เป็นเงินกู้ให้แก่ภาครัฐของประเทศสมาชิกในกลุ่ม จำนวน 754 ล้านดอลลาร์สหรัฐ ภาคเอกชน 215.87 ล้านดอลลาร์สหรัฐ การให้เงินกู้ร่วมภาคเอกชน (Cofinance) 665.09  ล้านดอลลาร์สหรัฐ และความช่วยเหลือด้านเทคนิค 27.09 ล้านดอลลาร์สหรัฐ ในจำนวน 6 ประเทศนี้ ธนาคารพัฒนาเอเชียได้ให้ความช่วยเหลือแก่ประเทศไทยมากที่สุดในกลุ่ม
นอกจากนี้ ได้มีการหารือเกี่ยวกับร่างยุทธศาสตร์ธนาคารพัฒนาเอเชีย ADB Strategy 2030  ซึ่งผู้แทนไทยได้มีข้อสังเกตว่า จากตัวเลขการให้กู้ยืมที่ผ่านมา ADB เน้นการลงทุนในโครงสร้างพื้นฐานและพลังงาน ในขณะที่ยุทธศาสตร์ 2030 ระบุว่าจะให้ความสำคัญกับการพัฒนาทรัพยากรมนุษย์และการศึกษา ดังนั้นจึงเห็นควรให้ ADB เพิ่มสัดส่วนการให้ความช่วยเหลือด้านการพัฒนาทรัพยากรมนุษย์ให้มากขึ้น ซึ่งเป็นสิ่งจำเป็นต่อการปรับตัวของประเทศกำลังพัฒนาในยุคที่มีความเปลี่ยนแปลง   ด้านเทคโนโลยี
สำนักนโยบายเศรษฐกิจระหว่างประเทศ สำนักงานเศรษฐกิจการคลัง
โทร. 0 2273 9020 ต่อ 3607

ที่มา : http://www.thaigov.go.th/news/contents/details/11974
