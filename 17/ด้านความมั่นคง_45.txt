รัฐบาลไทย-ข่าวทำเนียบรัฐบาล-การประชุมคณะกรรมการอนุรักษ์และใช้ประโยชน์ความหลากหลายทางชีวภาพแห่งชาติ (กอช.) ครั้งที่ ๒/๒๕๖๑

วันศุกร์ที่ 11 พฤษภาคม 2561
การประชุมคณะกรรมการอนุรักษ์และใช้ประโยชน์ความหลากหลายทางชีวภาพแห่งชาติ (กอช.) ครั้งที่ ๒/๒๕๖๑
การประชุมคณะกรรมการอนุรักษ์และใช้ประโยชน์ความหลากหลายทางชีวภาพแห่งชาติ (กอช.) ครั้งที่ ๒/๒๕๖๑
การประชุมคณะกรรมการอนุรักษ์และใช้ประโยชน์ความหลากหลายทางชีวภาพแห่งชาติ (กอช.) ครั้งที่ ๒/๒๕๖๑
พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานในการประชุมคณะกรรมการอนุรักษ์และใช้ประโยชน์ความหลากหลายทางชีวภาพแห่งชาติ (กอช.) ครั้งที่ ๒/๒๕๖๑ ในวันศุกร์ที่ ๑๑ พฤษภาคม ๒๕๖๑ เวลา ๐๙.๓๐ น. ณ ห้องประชุม ๔๐๑ ชั้น ๔ อาคารสำนักงานนโยบายและแผนทรัพยากรธรรมชาติและสิ่งแวดล้อม (สผ.) โดยมี นายสมชัย มาเสถียร รองปลัดกระทรวงทรัพยากรธรรมชาติและสิ่งแวดล้อม ปฏิบัติหน้าที่แทนปลัดกระทรวงทรัพยากรธรรมชาติและสิ่งแวดล้อม ทำหน้าที่รองประธานคนที่ ๑ นางขนิษฐา วงศ์วัฒนารัตน์ ผู้เชี่ยวชาญด้านอนุรักษ์พันธุกรรม ปฏิบัติหน้าที่แทนปลัดกระทรวงเกษตรและสหกรณ์ ทำหน้าที่รองประธานคนที่ ๒ นางอัษฎาพร ไกรพานนท์ รองเลขาธิการสำนักงานนโยบายและแผนทรัพยากรธรรมชาติและสิ่งแวดล้อม ทำหน้าที่เลขานุการ พร้อมด้วยกรรมการผู้ทรงคุณวุฒิและกรรมการจากหน่วยงานที่เกี่ยวข้อง เข้าร่วมในการประชุมดังกล่าว
โดยในการประชุมครั้งนี้ ได้มีการพิจารณาเรื่องที่สำคัญ ๕ เรื่อง ดังนี้
๑) การเตรียมการประชุมสมัชชาภาคีอนุสัญญาว่าด้วยความหลากหลายทางชีวภาพสมัยที่ ๑๔ ณ เมืองชาร์ม เอล ชีค สาธารณรัฐอาหรับอียิปต์
๒) การเสนอพื้นที่อนุรักษ์ของประเทศไทยขึ้นทะเบียนเป็นอุทยานมรดกแห่งอาเซียนแห่งใหม่
๓) ความก้าวหน้าการจัดทำ (ร่าง) พระราชบัญญัติความหลากหลายทางชีวภาพ พ.ศ. ....
๔) ความก้าวหน้าการจัดทำคลังข้อมูลความหลากหลายทางชีวภาพ และ
๕) (ร่าง) บันทึกความเข้าใจระหว่างกรมป่าไม้และศูนย์วิจัยวิทยาศาสตร์การเกษตรนานาชาติแห่งประเทศญี่ปุ่น (ร่าง) แผนปฏิบัติงาน พ.ศ. ๒๕๕๙ - ๒๕๖๔ เรื่อง วนวัฒนวิธีที่มีศักยภาพเพื่อส่งเสริมการปลูกสวนป่าสัก และ (ร่าง) ข้อตกลงการใช้ตัวอย่างชีวภาพ
ทั้งนี้ ได้มีเรื่องอื่นๆ ที่นำเสนอในที่ประชุมคือ ๑) ผลการประชุมคณะกรรมการบริหารอนุสัญญาว่าด้วยพื้นที่ชุ่มน้ำ ครั้งที่ ๕๔ ณ สมาพันธรัฐสวิส และ ๒) การจัดประชุมวิชาการ ประจำปี พ.ศ. ๒๕๖๑ : ๒๕ ปี ความหลากหลายทางชีวภาพ

ที่มา : http://www.thaigov.go.th/news/contents/details/12179
