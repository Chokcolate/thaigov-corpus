รัฐบาลไทย-ข่าวทำเนียบรัฐบาล-ออมสิน สร้างความสุขด้วย Music Strategy ตลอดปี 2018 "ขอให้ฉันได้ดูแลคุณ" เชื่อมต่อการเข้าถึงลูกค้า

วันพฤหัสบดีที่ 10 พฤษภาคม 2561
ออมสิน สร้างความสุขด้วย Music Strategy ตลอดปี 2018 "ขอให้ฉันได้ดูแลคุณ" เชื่อมต่อการเข้าถึงลูกค้า
ธนาคารออมสินเสียงเพลงเปิดตัว บทเพลง "ขอให้ฉันได้ดูแลคุณ" เชื่อมความรู้สึก ดูแล เข้าถึง เข้าใจ จากธนาคารถึงลูกค้า “ไอซ์ ศรัณยู” รับหน้าที่ขับร้องถ่ายทอด เผยเป็นหนึ่งในยุทธวิธีเข้าถึงลูกค้าและกระชับความสัมพันธ์ที่ดีผ่านเสียงเพลงและกิจกรรมคอนเสิร์ต
นายชาติชาย พยุหนาวีชัย ผู้อำนวยการธนาคารออมสิน เปิดเผยว่า กว่า 105 ปี ที่ธนาคารออมสิน อยู่เคียงข้างประชาชนและสังคมไทย มาถึงวันนี้ GSB New Century ธนาคารออมสินยังคงมีพันธกิจและภารกิจ ในการสนับสนุนให้ประชาชนคนไทยมีความเป็นอยู่ที่ดีขึ้น สร้างรากฐานที่มั่นคงและเปิดโอกาสให้ลูกค้าเข้าถึงแหล่งเงินทุน รวมถึงการสร้างโอกาสใหม่ๆ ธนาคารออมสินจึงได้จัดทำเพลงเพื่อสื่อสารเรื่องดังกล่าว ดังจะเห็นได้จากเนื้อหาผ่านบทเพลงใหม่ของธนาคารฯ "ขอให้ฉันได้ดูแลคุณ" เมื่อฟังแล้วจะเข้าใจและซาวซึ้ง สะท้อนถึงความอบอุ่น การเข้าถึง เข้าใจ และได้รับการดูแล โดยเนื้อหาและทำนองของบทเพลงนี้แต่งขึ้นภายใต้แนวคิดของแนวทางการสื่อสารและกิจกรรมตลอดปี 2561 ของธนาคารออมสิน เพื่อสร้างความสุขด้วย Music Strategy ซึ่งเป็นหนึ่งในยุทธวิธีที่จะเข้าถึงลูกค้าและกระชับความสัมพันธ์ที่ดีผ่านเสียงเพลงและกิจกรรมคอนเสิร์ต ที่จะเกิดขึ้นตลอดปี 2018 นี้
สำหรับบทเพลงดังกล่าวนั้น ขับร้องโดยนักร้องหนุ่มเสียงอบอุ่น “ไอซ์ ศรัณยู” ที่กำลังได้รับความนิยมจากเพลงละครยอดนิยม ทำให้ผู้ที่ได้ยินเพลงสามารถสัมผัสถึงความเข้าใจ ความอบอุ่น การดูแล จากน้ำเสียงของคุณไอซ์ ศรัณยู นอกจากการสัมผัสด้วยเสียงแล้ว ธนาคารฯ ได้ร่วมกับบริษัท Mono Music จัดกิจกรรมคอนเสิร์ต GSB Wow Concert เพื่อให้ลูกค้าสามารถสัมผัสประสบการณ์จริงกับเสียงเพลงจากหลากหลายศิลปินที่จะนำพาความสุขผ่าน Music Strategy ให้กับผู้เข้าร่วมกิจกรรมกับทางธนาคารฯ โดย GSB Wow Concert จะมีศิลปินชื่อดังได้แก่ Modern Dog, น้อย วงพลู, ทาทา ยัง, เป็ก ผลิตโชค เป็นต้น มามอบความสุขความบันเทิง โดยสามารถติดตามตารางกิจกรรม GSB Wow Concert ได้ทางเว็บไซต์ธนาคารออมสิน www.gsb.or.th
“เชื่อมั่นว่าบทเพลงนี้จะสร้างความสุขให้ลูกค้าด้วยการสื่อสารจากนโยบายธนาคารฯ ด้าน Customer Centric ที่ยึดลูกค้าเป็นหลักในการให้บริการ เป็นการตอกย้ำที่นโยบายนี้ประสบความสำเร็จ เพราะธนาคารออมสินเข้าใจและเข้าถึงลูกค้าทุกกลุ่มทุกระดับ” นายชาติชาย กล่าวในที่สุด.

ที่มา : http://www.thaigov.go.th/news/contents/details/12127
