รัฐบาลไทย-ข่าวทำเนียบรัฐบาล-"ปลัดแรงงาน" รับหนังสือกรณีสหภาพพนักงานประกันสังคม เรียกร้องให้ปรับค่าตอบแทนและสวัสดิการแรงงาน

วันศุกร์ที่ 11 พฤษภาคม 2561
"ปลัดแรงงาน" รับหนังสือกรณีสหภาพพนักงานประกันสังคม เรียกร้องให้ปรับค่าตอบแทนและสวัสดิการแรงงาน
นายจรินทร์ จักกะพาก ปลัดกระทรวงแรงงาน รับมอบหนังสือจากนายศาสลักษณ์ ศาสตร์บัญชา ประธานสหภาพพนักงานประกันสังคม ที่ได้นำพนักงานประกันสังคมประมาณ ๓๐ คน เดินทางมายื่นหนังสือเพื่อเรียกร้องให้มีการปรับค่าตอบแทนและสวัสดิการแรงงาน
วันที่ ๑๑ พฤษภาคม ๒๕๖๑ เวลา ๑๐.๐๐ น. นายจรินทร์ จักกะพาก ปลัดกระทรวงแรงงาน รับมอบหนังสือจากนายศาสลักษณ์ ศาสตร์บัญชา ประธานสหภาพพนักงานประกันสังคม ที่ได้นำพนักงานประกันสังคมประมาณ ๓๐ คน เดินทางมายื่นหนังสือถึง พล.ต.อ.อดุลย์ แสงสิงแก้ว รมว.แรงงาน เพื่อเรียกร้องให้มีการปรับค่าตอบแทนและสวัสดิการแรงงานของพนักงานประกันสังคม ณ ห้องประชุมชั้น ๑ กรมสวัสดิการและคุ้มครองแรงงาน
โดย ปลัดกระทรวงแรงงาน กล่าวว่า การเรียกร้องของพนักงานครั้งนี้เป็นสิทธิที่ทำได้ โดยไม่มีการเอาผิดคนที่ออกมาเคลื่อนไหว ทั้งนี้ จะมีการตั้งคณะทำงานมาพิจารณาเรื่องข้อเรียกร้องต่างๆ โดยให้พนักงานเข้าไปมีส่วนร่วม ซึ่งเรื่องค่าตอบแทน และสวัสดิการต่างๆ นั้นจะต้องมีการเปรียบเทียบกับองค์กรอื่นๆ ด้วย ตรงไหนที่ยังด้อยและควรได้ก็ต้องได้ ส่วนเรื่องไหนที่เรียกร้องแล้วไม่มีเหตุผลที่ชัดเจนก็ต้องพิจารณาต่อไป โดยจะพยายามอิงให้ได้ใกล้เคียงกับระบบข้าราชการ ทั้งนี้ ยืนยันว่าจะเร่งรัดให้เร็วที่สุด
--------------------------
กองเผยแพร่และประชาสัมพันธ์/
สมภพ ศีลบุตร - ภาพ/
11 พฤษภาคม 2561

ที่มา : http://www.thaigov.go.th/news/contents/details/12175
