รัฐบาลไทย-ข่าวทำเนียบรัฐบาล-รมต.อุตตมฯ นำคณะผู้บริหารกระทรวงอุตสาหกรรมลงพื้นที่จ.สุรินทร์ หารือภาคเอกชนชงโครงการกระตุ้นเศรษฐกิจดัน SMEs คนตัวเล็กให้โตต่อเนื่อง

วันจันทร์ที่ 7 พฤษภาคม 2561
รมต.อุตตมฯ นำคณะผู้บริหารกระทรวงอุตสาหกรรมลงพื้นที่จ.สุรินทร์ หารือภาคเอกชนชงโครงการกระตุ้นเศรษฐกิจดัน SMEs คนตัวเล็กให้โตต่อเนื่อง
รัฐมนตรีว่าการกระทรวงอุตสาหกรรม พร้อมด้วย รัฐมนตรีช่วยว่าการกระทรวงอุตสาหกรรม ลงพื้นที่สุรินทร์ หารือภาคเอกชนชงโครงการกระตุ้นเศรษฐกิจดัน SMEs คนตัวเล็กให้โตต่อเนื่องระหว่างการประชุมคณะรัฐมนตรีอย่างเป็นทางการนอกสถานที่  ณ จังหวัดสุรินทร์ และบุรีรัมย์
จ.สุรินทร์ : วันนี้ (7 พ.ค. 61) นายอุตตม สาวนายน รัฐมนตรีว่าการกระทรวงอุตสาหกรรม พร้อมด้วยนายสมชาย หาญหิรัญ รัฐมนตรีช่วยว่าการกระทรวงอุตสาหกรรม นำคณะผู้บริหารลงพื้นที่สุรินทร์ หารือภาคเอกชนชงโครงการกระตุ้นเศรษฐกิจดัน SMEs คนตัวเล็กให้โตต่อเนื่องระหว่างการประชุมคณะรัฐมนตรีอย่างเป็นทางการนอกสถานที่ ครั้งที่ 3/2561 ณ จังหวัดสุรินทร์ และบุรีรัมย์ โดยมี
นายสันติ กีระนันทน์ ผู้ช่วยรัฐมนตรีประจำกระทรวงอุตสาหกรรม นายณพพงศ์ ธีระวง คณะทำงานผู้ช่วยรัฐมนตรีประจำกระทรวงอุตสาหกรรม นายทองชัย ชวลิตพิเชฐ รองปลัดกระทรวงอุตสาหกรรม นายสุรพล ชามาตย์ หัวหน้าผู้ตรวจราชการกระทรวงอุตสาหกรรม นางเบญจมาพร เอกฉัตร์ ผู้ตรวจราชการกระทรวงอุตสาหกรรม นายวิษณุ ทับเที่ยง อธิบดีอุตสาหกรรมพื้นฐานและการเหมืองแร่ นายณัฐพล รังสิตพล เลขาธิการสำนักงานมาตรฐานผลิตภัณฑ์อุตสาหกรรม นางสาวสิริรัตน์ ไกรวณิช ผู้ช่วยปลัดกระทรวงอุตสาหกรรม และคณะผู้บริหารกระทรวงอุตสาหกรรมทั้งส่วนกลางและส่วนภูมิภาคเข้าร่วม ณ โรงแรมทองธารินทร์ จ.สุรินทร์
โดยกระทรวงอุตสาหกรรมได้จัดประชุมหารือกับเอกชนในพื้นที่ภาคตะวันออกเฉียงเหนือตอนล่าง 1 คือ จังหวัดสุรินทร์ บุรีรัมย์ นครราชสีมา และชัยภูมิ ภายใต้แนวคิด “การสร้างรายได้ ขยายโอกาส เสริมเศรษฐกิจฐานราก” ซึ่งนอกจากจะเน้นการช่วยแก้ไขปัญหาอุปสรรคในการดำเนินธุรกิจด้วยการรับฟังข้อเสนอแนะจากภาคเอกชนไปพิจารณาดำเนินแล้ว ยังมีโครงการและสิ่งที่กระทรวงฯจะเข้าไปช่วยพัฒนาเศรษฐกิจในพื้นที่ ซึ่งสอดคล้องกับความต้องการของจังหวัดเพื่อจะได้เป็นการสร้างงานสร้างรายได้ที่มีความยั่งยืน รวมทั้งการเสนอมาตรการ กลไก เครื่องมือที่กระทรวงฯ มีในจังหวัดเพื่อให้ผู้ประกอบการได้รับทราบและมาใช้บริการเพิ่มขึ้น เช่น ศูนย์ปฏิรูปอุตสาหกรรม ITC การพัฒนาหมู่บ้านอุตสาหกรรมสร้างสรรค์ CIV การพัฒนาอุตสาหกรรมเกษตรแปรรูป และการสนับสนุนเงินทุนต่างๆ และมีหน่วยม้าเร็วของ Sme Devolopment Bank ซึ่งเข้าถึงชุมชน
โดยภาคเอกชนในพื้นที่ได้มีข้อเสนอ คือ 1. การฟื้นฟูและพัฒนาเหมืองแร่ โดยนำเหมืองเก่าที่ได้เลิกกิจการแล้ว มาฟื้นฟูเป็นอ่างเก็บน้ำ พร้อมทั้งปรับปรุงทัศนียภาพเป็นแหล่งท่องเที่ยวทางนำ้ หรือสุรินทร์โมเดล 2.โครงการ Inland Container Depot (ICD) ใน จ.นครราชสีมา ที่กระทรวงฯ จะช่วยต่อยอดได้ เช่น พัฒนาเป็นเขตประกอบการโกดังการซ่อมตู้คอนเทนเนอร์และโครงการด้านโลจิสติกส์อุตสาหกรรม และ 3.โครงการจัดตั้งนิคมอุตสาหกรรมอุปกรณ์ประดับยนต์ (motor Sport)ในพื้นที่จังหวัดบุรีรัมย์ เพราะมีสนามแข่งรถมาตรฐานระดับโลก และมีการนำรถเข้ามาแข่งในพื้นที่จำนวนมาก ประกอบกับเอสเอ็มอีไทยมีความสามารถผลิตอุปกรณ์ประดับยนต์ส่งออกไปยังต่างประเทศหลายประเทศ
...
.
#prmoi #ครม.สัญจรบุรีรัมย์ สุรินทร์..

ที่มา : http://www.thaigov.go.th/news/contents/details/12039
