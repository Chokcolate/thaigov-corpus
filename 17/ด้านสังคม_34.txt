รัฐบาลไทย-ข่าวทำเนียบรัฐบาล-ปลัดกระทรวงดิจิทัลฯ เป็นประธานกิจกรรม “กระทรวงดิจิทัลฯ ใสสะอาด ปราศจากทุจริต”

วันพฤหัสบดีที่ 10 พฤษภาคม 2561
ปลัดกระทรวงดิจิทัลฯ เป็นประธานกิจกรรม “กระทรวงดิจิทัลฯ ใสสะอาด ปราศจากทุจริต”
ปลัดกระทรวงดิจิทัลฯ
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานกิจกรรมประกาศเจตจำนงสุจริตและความมุ่งมั่นในการบริหารงานให้สำเร็จ ตามพันธกิจของหน่วยงานอย่างมีธรรมาภิบาล ภายใต้ชื่อกิจกรรม “กระทรวงดิจิทัลฯ ใสสะอาด ปราศจากทุจริต” โดยมีผู้บริหาร ข้าราชการ พนักงาน และเจ้าหน้าที่ในสังกัดกระทรวงดิจิทัลฯ เข้าร่วมอย่างพร้อมเพรียงกัน จากการให้ความสำคัญของรัฐบาลในการป้องกันและปราบปรามการทุจริต รวมถึงการต่อต้านการทุจริตคอร์รัปชัน โดยกำหนดให้เป็นวาระแห่งชาติ เพื่อแก้ไขปัญหาทุจริตให้หมดสิ้นไป ซึ่งหน่วยงานที่เกี่ยวข้องกับการป้องกันและปราบปรามการทุจริต ได้ร่วมกันสร้างเครื่องมือ กลไก และกำหนดเป้าหมายสำหรับการปฏิบัติงานด้านการป้องกันและปราบปรามการทุจริตให้เป็นไปในทิศทางเดียวกัน ตามยุทธศาสตร์ชาติว่าด้วยการป้องกันและปราบปรามการทุจริต โดยเริ่มตั้งแต่ช่วงปี 2551 ถึงปัจจุบัน และกระทรวงดิจิทัลฯ ได้มีการจัดทำแผนปฏิบัติการป้องกันและปราบปรามการทุจริต พร้อมทั้งปฏิบัติตามแผนฯ ดังกล่าวมาอย่างต่อเนื่อง เมื่อวันที่ 10 พฤษภาคม 2561 ณ ลานอเนกประสงค์ ชั้น 6 กระทรวงดิจิทัลฯ อาคารรัฐประศาสนภักดี ศูนย์ราชการเฉลิมพระเกียรติ 80 พรรษาฯ ถนนแจ้งวัฒนะ กรุงเทพฯ
************************

ที่มา : http://www.thaigov.go.th/news/contents/details/12137
