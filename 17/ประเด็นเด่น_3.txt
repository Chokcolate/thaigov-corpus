รัฐบาลไทย-ข่าวทำเนียบรัฐบาล-อสค. ชี้แจงการจัดสรรสิทธิ การจำหน่ายนมโรงเรียนภาคเรียนที่ 1/2561

วันจันทร์ที่ 7 พฤษภาคม 2561
อสค. ชี้แจงการจัดสรรสิทธิ การจำหน่ายนมโรงเรียนภาคเรียนที่ 1/2561
อสค. ชี้แจงการจัดสรรสิทธิการจำหน่ายนมโรงเรียนภาคเรียนที่ 1/2561
นายณรงค์ฤทธิ์ วงศ์สุวรรณ ผู้อำนวยการองค์การส่งเสริมกิจการโคนมแห่งประเทศไทย (อสค.) กระทรวงเกษตรและสหกรณ์ ชี้แจงกรณีปัญหาการจัดสรรนมโรงเรียน ตามที่นายศรีสุวรรณ จรรยา เลขาธิการสมาคมองค์การพิทักษ์รัฐธรรมนูญไทย ร้องเรียนคณะอนุกรรมการบริหารจัดการโครงการอาหารเสริม (นม) โรงเรียน (อนุมิลด์บอร์ด) กรณีจัดสรรนมโรงเรียนไม่เป็นไปตามหลักเกณฑ์ มีประเด็นดังนี้
1. กลุ่มเกษตรกร ร้องเรียนว่าอนุมิลด์บอร์ได้พิจารณาการจัดสรรสิทธิและคุณสมบัติของผู้ประกอบการเข้าร่วมโครงการฯ ภาคเรียนที่ 1/2561 มา 2 ครั้ง แต่ยังหาข้อสรุปเกี่ยวกับการพิจารณาการจัดสรรสิทธิการจัดจำหน่ายไม่ได้เนื่องจากมีความพยายามที่จะเอื้อประโยชน์แก่ผู้ประกอบการเฉพาะกลุ่มผู้ประกอบการเฉพาะราย โดยเฉพาะกลุ่มผู้ประกอบการนมกล่อง
2. เรียกร้องให้อนุมิลด์บอร์ดดำเนินการหลักเกณฑ์อย่างเคร่งครัด การจัดสรรสิทธิต้องป็นธรรม โปร่งใส หากมีการเอื้อประโยชน์แก่ผู้ประกอบการนมกล่อง สมาคมฯ จะร้องเรียนต่อ ป.ป.ช. และฟ้องศาลปกครอง
องค์การส่งเสริมกิจการโคนมแห่งประเทศไทย (อสค.) กระทรวงเกษตรและสหกรณ์ (เลขานุการคณะกรรมการโคนมเเละผลิตภัณฑ์นม) ขอชี้แจงการจัดสรรสิทธิการจำหน่ายนมโรงเรียนภาคเรียนที่ 1/2561 ดังนี้
1. การจัดสรรสิทธิการจำหน่ายนมโรงเรียนภาคเรียนที่ 1/2561 ดำเนินการจัดสรรสิทธิตามหลักเกณฑ์และวิธีการดำเนินการทุกข้อในหมวดของการจัดสรรสิทธิ ตั้งแต่การใช้ MOU น้ำนมดิบของอนุบริหารนมทั้งระบบมาจัดสรรสิทธิ
2. เมื่อมีผู้ต้องการสิทธิการจำหน่ายมากกว่าจำนวนนักเรียนที่มี จึงต้องใช้หลักเกณฑ์ในการตัดทอนลงเมื่อให้ได้เท่ากับจำนวนนักเรียน
3. การตัดทอนลงตามจำนวนน้ำนมดิบที่กำหนดไม่ได้เอื้อประโยชน์ให้กับโรงงานใหญ่ตามข้อร้องเรียน คณะอนุกรรมการบริหารโครงการอาหารเสริม (นม) โรงเรียนตัดทอนโดยการยึดหลักเกณฑ์และมติ ครม.เมื่อ 15 ธ.ค. 2552 โดยดูจากกำลังการผลิต ประวัติการจัดสรรสิทธิเดิม และอื่นๆประกอบ
4. การตัดทอนน้ำนมดิบลงตามจำนวนที่กำหนดนั้น ผู้ประกอบการส่วนใหญ่เข้าระบบการจัดสรรสิทธิจะทราบดีว่าทุกคนจะไม่ได้รับสิทธิเพิ่มเพราะจำนวนเด็กนักเรียนลดลงทุกเทอม จึงยอมลดสิทธิกลับไปอยู่ที่สิทธิเดิมเท่าที่เคยได้ในเทอมที่ผ่านมา ยกเว้นกลุ่มเดียวที่ยังคงต้องการสิทธิการจำหน่ายตามปริมาณที่แจ้งไว้ใน MOU ก่อนหน้านั้น ซึ่งถ้าดำเนินการตามที่แจ้งจะทำให้น้ำนมดิบเกินกว่าจำนวนนักเรียนที่ต้องการ เรื่องดังกล่าวคณะอนุบริหารโครงการอาหารเสริม (นม) โรงเรียนจะดำเนินการประชุมเพื่อตัดทอนจำนวนน้ำนมลงให้อยู่ในปริมาณที่กำหนดต่อไป
--------------------------

ที่มา : http://www.thaigov.go.th/news/contents/details/12009
