รัฐบาลไทย-ข่าวทำเนียบรัฐบาล-กรมสรรพากรขอชี้แจงเรื่องการขอเอกสารประกอบการพิจารณาคืนภาษีเงินได้บุคคลธรรมดา ปีภาษี 2560 เพิ่มเติม

วันศุกร์ที่ 4 พฤษภาคม 2561
กรมสรรพากรขอชี้แจงเรื่องการขอเอกสารประกอบการพิจารณาคืนภาษีเงินได้บุคคลธรรมดา ปีภาษี 2560 เพิ่มเติม
ตามที่ปรากฏว่ามีผู้เสียภาษีบางรายได้รับจดหมายอิเล็กทรอนิกส์ หัวเรื่อง เรื่องการขอเอกสารประกอบการพิจารณาคืนภาษีเงินได้บุคคลธรรมดา ปีภาษี 2560 เพิ่มเติม โดยขอให้ผู้เสียภาษีส่งหลักฐานประกอบการพิจารณาคืนภาษีเงินได้บุคคลธรรมดา พร้อมสำเนาบัตรประชาชน
ตามที่ปรากฏว่ามีผู้เสียภาษีบางรายได้รับจดหมายอิเล็กทรอนิกส์ หัวเรื่อง เรื่องการขอเอกสารประกอบการพิจารณาคืนภาษีเงินได้บุคคลธรรมดา ปีภาษี 2560 เพิ่มเติม โดยขอให้ผู้เสียภาษีส่งหลักฐานประกอบการพิจารณาคืนภาษีเงินได้บุคคลธรรมดา พร้อมสำเนาบัตรประจำตัวประชาชน โดยให้นำส่งเอกสารผ่านทาง www.e-revenue.go.th พร้อมกรอกข้อมูลหมายเลขบัตรประชาชน และเบอร์โทรศัพท์ นั้น
กรมสรรพากรขอเรียนว่า ในกรณีการขอหลักฐานประกอบการพิจารณาคืนภาษี กรมสรรพากร ไม่มีนโยบายการขอสำเนาบัตรประชาชนจากผู้เสียภาษี และหากมีการขอหลักฐานเพื่อประกอบการพิจารณาคืนภาษี กรมสรรพากรกำหนดให้ผู้เสียภาษีนำส่งเอกสารหลักฐานผ่าน 4 ช่องทาง ดังนี้
1  ทางโทรสาร ตามหมายเลขที่ได้รับแจ้ง
2. ทางไปรษณีย์
3. ด้วยตนเอง
4. เว็บไซต์กรมสรรพากร www.rd.go.th ด้วยรหัสผู้ใช้และรหัสผ่านเดียวกับการยื่นแบบฯ ผ่านอินเทอร์เน็ต
หากผู้เสียภาษีได้รับจดหมายขอให้ส่งหลักฐานประกอบการพิจารณาคืนภาษีในลักษณะดังกล่าว โปรดอย่าหลงเชื่อ สำหรับผู้ที่มีข้อสงสัยขอให้สอบถามข้อมูลเพิ่มเติมได้ที่ศูนย์สารนิเทศสรรพากร โทร. 1161 สำนักงานสรรพากรพื้นที่ หรือสำนักงานสรรพากรพื้นที่สาขา ทุกแห่งทั่วประเทศ ในวันและเวลาราชการ

ที่มา : http://www.thaigov.go.th/news/contents/details/11985
