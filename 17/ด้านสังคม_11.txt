รัฐบาลไทย-ข่าวทำเนียบรัฐบาล-ปลัดกระทรวงดิจิทัลฯ เป็นประธานเปิดสัมมนา “มหกรรมดาต้าเซ็นเตอร์”

วันศุกร์ที่ 4 พฤษภาคม 2561
ปลัดกระทรวงดิจิทัลฯ เป็นประธานเปิดสัมมนา “มหกรรมดาต้าเซ็นเตอร์”
ปลัดกระทรวงดิจิทัลฯ
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานกล่าวเปิดงานสัมมนา “มหกรรมดาต้าเซ็นเตอร์” โดย วิศวกรรมสถานแห่งประเทศไทย ในพระบรมราชูปถัมภ์ (วสท.) จัดขึ้น ซึ่งปัจจุบัน วสท.ได้ทำมาตรฐานดาต้าเซ็นเตอร์สำหรับประเทศไทย ผ่านการทำประชาพิจารณ์อย่างถูกต้องจนได้นำออกเผยแพร่แล้ว ซึ่ง “ศูนย์ข้อมูลคอมพิวเตอร์ หรือ ดาต้าเซ็นเตอร์” (Data Center) เป็นส่วนสำคัญอย่างยิ่งของโครงสร้างพื้นฐานของระบบสารสนเทศ เนื่องจากดาต้าเซ็นเตอร์ เป็นศูนย์ในการประมวลและแลกเปลี่ยนข้อมูลระหว่างผู้ใช้งานและหน่วยงานต่างๆ ทั้งภายในประเทศและระหว่างประเทศ ดังนั้น ดาต้าเซ็นเตอร์ที่จัดตั้งขึ้น จึงต้องเป็นไปตามมาตรฐานที่ยอมรับได้ทั้งในประเทศและนานาประเทศ จึงมีความจำเป็นที่ประเทศไทยต้องมีมาตรฐานดาต้าเซ็นเตอร์สำหรับประเทศไทย ที่จะเป็น National Data Center Standard ทั้งนี้ ปลัดกระทรวงดิจิทัลฯ ได้แนะนำถึงมาตรฐานที่ทำขึ้นนี้ โดยไม่ควรจำกัดเพียงการออกแบบ ติดตั้ง ตรวจรับ เท่านั้น แต่ต้องรวมไปถึงมาตรฐานการดำเนินการใช้งาน การบำรุงรักษา ที่จะทำให้ดาต้าเซ็นเตอร์ที่จัดทำขึ้น สามารถใช้การได้ดีตลอดไป จึงจะถือได้ว่าเป็นมาตรฐานที่สมบูรณ์ เมื่อวันที่ 3 พฤษภาคม 2561 ณ โรงแรมเจ้าพระยาปาร์ค ถนนรัชดาภิเษก เขตดินแดง กรุงเทพฯ
*********************

ที่มา : http://www.thaigov.go.th/news/contents/details/11961
