รัฐบาลไทย-ข่าวทำเนียบรัฐบาล-“บิ๊กอู๋” เผย รัฐบาลช่วยเหลือแรงงานไทยเสียชีวิตที่ไต้หวันอย่างเต็มที่  พร้อม ดูแลทายาทเดินทางจัดพิธีศพ กลับถึงไทย 11 พ.ค.นี้

วันพุธที่ 9 พฤษภาคม 2561
“บิ๊กอู๋” เผย รัฐบาลช่วยเหลือแรงงานไทยเสียชีวิตที่ไต้หวันอย่างเต็มที่  พร้อม ดูแลทายาทเดินทางจัดพิธีศพ กลับถึงไทย 11 พ.ค.นี้
“โฆษกแรงงาน” เผย รมว.แรงงาน ห่วงใยและติดตามความคืบหน้าการช่วยเหลือแรงงานไทยเสียชีวิตที่ไต้หวัน กรณีไฟไหม้โรงงานเมื่อวันที่ 28 เม.ย.ที่ผ่านมา ยืนยัน รัฐบาลช่วยเหลืออย่างเต็มที่ พร้อม อำนวยความสะดวกทายาทจัดพิธีศพที่ไต้หวัน ก่อนเดินทางถึงไทย 11 พ.ค.นี้
“โฆษกแรงงาน” เผย รมว.แรงงาน ห่วงใยและติดตามความคืบหน้าการช่วยเหลือแรงงานไทยเสียชีวิตที่ไต้หวัน กรณีไฟไหม้โรงงานเมื่อวันที่ 28 เม.ย.ที่ผ่านมา ยืนยัน รัฐบาลช่วยเหลืออย่างเต็มที่ พร้อม อำนวยความสะดวกทายาทจัดพิธีศพที่ไต้หวัน ก่อนเดินทางถึงไทย 11 พ.ค.นี้ เพื่อนำเถ้าอัฐิมาบำเพ็ญกุศลตามศาสนา
นางเพชรรัตน์ สินอวย รองปลัดกระทรวงแรงงาน ในฐานะโฆษกกระทรวงแรงงาน เปิดเผยว่าพล.ต.อ.อดุลย์ แสงสิงแก้ว รัฐมนตรีว่าการกระทรวงแรงงาน ได้มีความห่วงใยและติดตามความคืบหน้า
การให้ความช่วยเหลือแรงงานไทยกรณีไฟไหม้โรงงานชินพูน สาขาผิงเจิ้น ในไต้หวัน เมื่อวันที่ 28 เมษายน
ที่ผ่านมา เป็นเหตุให้แรงงานไทยเสียชีวิต 2 ราย คือ นายภานุพงษ์ เสงี่ยม อายุ 24 ปี เป็นชาวจังหวัดฉะเชิงเทรา และนายเชิดศักดิ์ บุรัมสูงเนิน อายุ 42 ปี เป็นชาวจังหวัดบุรีรัมย์นั้น ซึ่งความคืบหน้าการให้ความช่วยเหลือล่าสุด สำนักงานแรงงานไทย ณ กรุงไทเป ประเทศไต้หวัน รายงานว่า ได้อำนวยความสะดวกแก่ทายาทของแรงงานทั้ง 2 ครอบครัว ซึ่งได้เดินทางไปในการจัดพิธีศพตามศาสนาที่ประเทศไต้หวันเมื่อสัปดาห์ที่ผ่านมา โดยทายาทจะเดินทางกลับถึงประเทศไทยในวันที่ 11 พฤษภาคมนี้ เพื่อนำเถ้าอัฐิของแรงงานมาบำเพ็ญกุศลต่อที่ประเทศไทย
นางเพชรรัตน์ฯ กล่าวต่อว่า สำนักงานแรงงานไทย ณ กรุงไทเป ประเทศไต้หวัน ยังได้นำทายาท
เข้าคารวะแท่นป้ายชื่อและรูปของผู้เสียชีวิต โดยจะมีกำหนดการจัดพิธีศพและฌาปนกิจในวันที่
10 พฤษภาคมนี้ นอกจากนี้ ยังได้มอบเงินช่วยเหลือครอบครัวละ 10,000 เหรียญไต้หวัน โดยมีคนไทย
จากชุมชนต่างๆ ร่วมกันบริจาคสมทบเพิ่ม รวมเป็นเงินบริจาคช่วยเหลือครอบครัวละ 27,400 เหรียญไต้หวัน รวมทั้งได้ชี้แจงการให้ความช่วยเหลือที่นายจ้างจะดำเนินการให้และสิทธิประโยชน์ต่างๆ ที่ทายาทพึงได้รับ
ตามกฎหมายท้องถิ่นของทางการไต้หวัน โดยในวันนี้ (9 พ.ค.61) สนร.ไทเป จะได้นำทายาทของแรงงาน
เข้าพบอัยการ กองแรงงานนครเถาหยวน และเข้าพบนายจ้างตามลำดับต่อไป
“พล.ต.อ.อดุลย์ แสงสิงแก้ว รัฐมนตรีว่าการกระทรวงแรงงาน ได้มีความห่วงใยและติดตาม
ความคืบหน้าการให้ความช่วยเหลือแก่แรงงานไทยที่เสียชีวิตในไต้หวันอย่างใกล้ชิด เพื่อให้ได้รับสิทธิประโยชน์การคุ้มครองแรงงานตามกฎหมาย สอดคล้องกับนโยบายของรัฐบาลที่ให้ความสำคัญในการดูแลแรงงานไทย
ที่ไปทำงานต่างประเทศอย่างเต็มที่ ”นางเพชรรัตน์ฯ กล่าว
------------------------------
กองเผยแพร่และประชาสัมพันธ์/
ชนินทร เพ็ชรทับ - ข่าว/
ปริยรณ พรหมสาขา ณ สกลนคร - ภาพ/
9 พ.ค. 61

ที่มา : http://www.thaigov.go.th/news/contents/details/12099
