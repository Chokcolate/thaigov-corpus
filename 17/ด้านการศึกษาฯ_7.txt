รัฐบาลไทย-ข่าวทำเนียบรัฐบาล-หัวหน้าผู้แทน JICA และเอกอัครราชทูตเวียดนาม เข้าเยี่ยมคารวะ รมว.ศธ.

วันอังคารที่ 8 พฤษภาคม 2561
หัวหน้าผู้แทน JICA และเอกอัครราชทูตเวียดนาม เข้าเยี่ยมคารวะ รมว.ศธ.
ภารกิจด้านต่างประเทศของรัฐมนตรีว่าการกระทรวงศึกษาธิการ เมื่อวันจันทร์ที่ 7 พฤษภาคม 2561 ได้ให้การต้อนรับและหารือกับหัวหน้าผู้แทนองค์การความร่วมมือระหว่างประเทศแห่งญี่ปุ่น และเอกอัครราชทูตสาธารณรัฐสังคมนิยมเวียดนามประจำประเทศไทย
กระทรวงศึกษาธิการ - ภารกิจด้านต่างประเทศของรัฐมนตรีว่าการกระทรวงศึกษาธิการ เมื่อวันจันทร์ที่ 7 พฤษภาคม 2561 ได้ให้การต้อนรับและหารือกับหัวหน้าผู้แทนองค์การความร่วมมือระหว่างประเทศแห่งญี่ปุ่น และเอกอัครราชทูตสาธารณรัฐสังคมนิยมเวียดนามประจำประเทศไทย
เมื่อเวลา 09.00 น. นพ.ธีระเกียรติ เจริญเศรษฐศิลป์ รัฐมนตรีว่าการกระทรวงศึกษาธิการ พร้อมด้วยนางวัฒนาพร ระงับทุกข์ รองปลัดกระทรวงศึกษาธิการ และ น.ส.นงศิลินี โมสิกะ ผู้อำนวยการสำนักความสัมพันธ์ต่างประเทศ สำนักงานปลัดกระทรวงศึกษาธิการ ได้ให้การต้อนรับนายฮิโรโอะ ทานากะ (Mr Hiroo Tanaka) หัวหน้าผู้แทนองค์การความร่วมมือระหว่างประเทศแห่งญี่ปุ่น (Japan International Cooperation Agency : JICA) ประจำประเทศไทย : Chief Representative of JICA Thailand Office  และคณะ เพื่อหารือเกี่ยวกับการดำเนินความร่วมมือตามโครงการเพิ่มศักยภาพกำลังคนด้านเทคโนโลยีและนวัตกรรม สนับสนุนการลงทุนและเพิ่มขีดความสามารถสำหรับภาคอุตสาหกรรมในประเทศและภูมิภาค ณ ห้องทำงานรัฐมนตรี อาคารราชวัลลภ กระทรวงศึกษาธิการ
ต่อมาในเวลา 13.00 น. ได้ให้การต้อนรับนายเหวียน หาย บั่ง (Mr Nguyen Hai Bang) เอกอัครราชทูตสาธารณรัฐสังคมนิยมเวียดนาม และคณะ ซึ่งเข้าเยี่ยมคารวะในโอกาสเข้ารับตำแหน่งเอกอัครราชทูตวิสามัญผู้มีอำนาจเต็มแห่งสาธารณรัฐสังคมนิยมเวียดนามประจำประเทศไทย ณ ห้องทำงานรัฐมนตรี
รมว.ศึกษาธิการ กล่าวแสดงความยินดีกับการเข้ารับตำแหน่งเอกอัครราชทูตวิสามัญผู้มีอำนาจเต็มแห่งสาธารณรัฐสังคมนิยมเวียดนามประจำประเทศไทย พร้อมทั้งกล่าวว่าความสัมพันธ์ของทั้งสองประเทศมีความแน่นแฟ้นมาอย่างต่อเนื่องยาวนาน มีความร่วมมือและสนับสนุนกันหลายด้าน โดยเฉพาะความร่วมมือด้านการศึกษาและด้านต่าง ๆ ที่พร้อมให้การสนับสนุนร่วมกันต่อไป และชื่นชมการพัฒนาด้านการศึกษาของเวียดนาม ซึ่งประเทศไทยต้องเรียนรู้รูปแบบและวิธีการจัดการเรียนการสอนจากเวียดนามเช่นกันด้วย
นายเหวียน หาย บั่ง (Mr.Nguyen Hai Bang) กล่าวว่า รู้สึกยินดีที่ได้มาพบปะพูดคุยกับรัฐมนตรีว่าการกระทรวงศึกษาธิการ ซึ่งประเทศไทยและเวียดนามมีสัมพันธภาพอันดีระหว่างกันมาอย่างต่อเนื่อง ทั้งด้านภาษา วัฒนธรรม และด้านการศึกษา มีการสนับสนุนทุนแลกเปลี่ยนด้านการศึกษา ส่งเสริมการเรียนกานสอนภาษาเวียดนามในไทย ขอบคุณประเทศไทยและรัฐบาลไทยที่อำนวยความสะดวกและให้การสนับสนุนเวียดนามในด้านต่าง ๆ เป็นอย่างดีเสมอมา
Written by จงจิตร ฟองละแอ,
Photo Credit กิตติกร แซ่หมู่
Editor บัลลังก์ โรหิตเสถียร

ที่มา : http://www.thaigov.go.th/news/contents/details/12064
