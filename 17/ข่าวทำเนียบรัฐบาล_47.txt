รัฐบาลไทย-ข่าวทำเนียบรัฐบาล-รองนรม. พล.อ.อ.ประจินฯ เป็นประธานการประชุมคณะกรรมการขับเคลื่อนการดำเนินนโยบายเพื่อใช้ประโยชน์ข้อมูลขนาดใหญ่ (Big data) ฯ ครั้งที่ 1/2561

วันศุกร์ที่ 11 พฤษภาคม 2561
รองนรม. พล.อ.อ.ประจินฯ เป็นประธานการประชุมคณะกรรมการขับเคลื่อนการดำเนินนโยบายเพื่อใช้ประโยชน์ข้อมูลขนาดใหญ่ (Big data) ฯ ครั้งที่ 1/2561
โดยที่ประชุมมีมติเห็นชอบการจัดตั้งหน่วยบริการรูปแบบพิเศษ (Special Delivery Unit: SUD)
เพื่อรองรับการให้บริการวิเคราะห์ข้อมูลขนาดใหญ่ (Big Data Analytics) ภาครัฐ เพื่อการตัดสินใจของประเทศอย่างเป็นระบบ
วันนี้ (11 พ.ค. 61) เวลา 13.30 น. ณ ห้องประชุมคณะรัฐมนตรี (เดิม) อาคารสำนักเลขาธิการคณะรัฐมนตรี ทำเนียบรัฐบาล พลอากาศเอก ประจิน จั่นตอง รองนายกรัฐมนตรี เป็นประธานการประชุมคณะกรรมการขับเคลื่อนการดำเนินนโยบายเพื่อใช้ประโยชน์ข้อมูลขนาดใหญ่ (Big data) ศูนย์ข้อมูล (Data Center) และคลาวด์คอมพิวติ้ง (Cloud Computing) ครั้งที่ 1/2561 ซึ่งสรุปสาระสำคัญได้ดังนี้
ทั้งนี้ รัฐบาลได้ตระหนักถึงความสำคัญของเทคโนโลยีดิจิทัลในการใช้ขับเคลื่อนการพัฒนาประเทศอย่างยั่งยืน ซึ่งเห็นได้จากการผลักดันภารกิจต่าง ๆ ในการจัดการข้อมูลขนาดใหญ่ (Big data) เพื่อให้เกิดการบูรณาการข้อมูลของภาครัฐอย่างต่อเนื่อง เพื่อลดข้อจำกัดในการขับเคลื่อนภารกิจการใช้ประโยชน์ข้อมูลขนาดใหญ่ (Big data) และศูนย์ข้อมูล (Data Center) ภาครัฐ ตลอดจนเพิ่มแนวทางการขับเคลื่อนภารกิจการพัฒนาข้อมูลดิจิทัลขนาดใหญ่ของภาครัฐ และการมีหน่วยงานกลางเป็นหน่วยบริการรูปแบบพิเศษ (Service Delivery Unit: SUD) อย่างเป็นรูปธรรมซึ่งเรียกว่า “สถาบันส่งเสริมการวิเคราะห์และบริหารข้อมูลภาครัฐ (สวช.) (Government Data Analytics and Management Promotion Institute: GDAP)”
………………………….................................
กลุ่มประชาสัมพันธ์และเผยเเพร่ สำนักโฆษก

ที่มา : http://www.thaigov.go.th/news/contents/details/12184
