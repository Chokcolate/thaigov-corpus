รัฐบาลไทย-ข่าวทำเนียบรัฐบาล-ปลัดกระทรวงดิจิทัลฯ พร้อมด้วยผู้บริหารหน่วยงานในสังกัดฯ เข้าร่วมการประชุมคณะหัวหน้าส่วนราชการฯ โดยมี นายกฯเป็นประธาน

วันศุกร์ที่ 4 พฤษภาคม 2561
ปลัดกระทรวงดิจิทัลฯ พร้อมด้วยผู้บริหารหน่วยงานในสังกัดฯ เข้าร่วมการประชุมคณะหัวหน้าส่วนราชการฯ โดยมี นายกฯเป็นประธาน
ปลัดกระทรวงดิจิทัลฯ
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม พร้อมคณะผู้บริหารกระทรวงดิจิทัล และหน่วยงานในสังกัดฯ เข้าร่วมการประชุมคณะหัวหน้าส่วนราชการระดับกระทรวงหรือเทียบเท่า ครั้งที่ 2/2561 โดยมี พลเอก ประยุทธ์ จันทร์โอชา นายกรัฐมนตรี เป็นประธาน ซึ่งกระทรวงดิจิทัลฯ เป็นเจ้าภาพจัดขึ้น โดยได้มีการนำเสนอผลการดำเนินภารกิจสำคัญของกระทรวงฯ ให้ที่ประชุมได้รับทราบ โดยแบ่งเป็น 5 ด้านหลัก ได้แก่ ด้าน Digital Infrastructure ด้าน Digital Manpower ด้าน Digital Applications & Technology Development ด้าน Digital Government และด้าน Cyber Security นอกจากนี้ กระทรวงฯ ยังได้เสนอขอรับการสนับสนุนจากรัฐบาลเพื่อขับเคลื่อนงานสำคัญใน 5 ภารกิจ ประกอบด้วย 1) การบูรณาการข้อมูลและใช้ประโยชน์ข้อมูลขนาดใหญ่ (Big Data) 2) นโยบายด้านโครงสร้างพื้นฐานด้านดิจิทัล 3) ด้าน Cybersecurity 4) การพัฒนาโครงสร้างพื้นฐานด้านดิจิทัลสำหรับ EEC และ 5) ด้าน Startup ทั้งนี้ กระทรวงดิจิทัลฯ มีความตั้งใจให้ประชาชนทั่วประเทศสามารถเข้าถึงเทคโนโลยีดิจิทัลอย่างเท่าเทียม ตลอดจนผลักดันให้เทคโนโลยีดิจิทัลกลายเป็นนวัตกรรมขับเคลื่อนเศรษฐกิจให้ขยายตัวแบบก้าวกระโดด เพิ่มขีดความสามารถในการแข่งขันและยกระดับการแข่งขันของภาคธุรกิจของประเทศให้สูงขึ้นผ่านโครงการต่างๆ ของกระทรวงฯ เมื่อวันที่ 4 พฤษภาคม 2561 ณ อาคารไปรษณีย์กลาง ถนนเจริญกรุง เขตบางรัก กรุงเทพฯ
**********************

ที่มา : http://www.thaigov.go.th/news/contents/details/11976
