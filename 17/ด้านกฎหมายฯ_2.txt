รัฐบาลไทย-ข่าวทำเนียบรัฐบาล-รองนายกรัฐมนตรีและรัฐมนตรีว่าการกระทรวงยุติธรรม กล่าวปาฐกถาในพิธีเปิดการประชุมระดับภูมิภาคในหัวข้อ ASEAN ๒๐๒๕ : Synchronising the Economic and Security Agendas

วันพุธที่ 2 พฤษภาคม 2561
รองนายกรัฐมนตรีและรัฐมนตรีว่าการกระทรวงยุติธรรม กล่าวปาฐกถาในพิธีเปิดการประชุมระดับภูมิภาคในหัวข้อ ASEAN ๒๐๒๕ : Synchronising the Economic and Security Agendas
รองนายกรัฐมนตรีและรัฐมนตรีว่าการกระทรวงยุติธรรม กล่าวปาฐกถาในพิธีเปิดการประชุมระดับภูมิภาคในหัวข้อ ASEAN ๒๐๒๕ : Synchronising the Economic and Security Agendas
ในวันพุธที่ ๒ พฤษภาคม ๒๕๖๑ เวลา ๐๙.๓๐ น.
พล.อ.อ. ประจิน จั่นตอง รองนายกรัฐมนตรีและรัฐมนตรีว่าการกระทรวงยุติธรรม
เข้าร่วมประชุมและกล่าวปาฐกถาในพิธีเปิดการประชุมระดับภูมิภาคในหัวข้อ ASEAN ๒๐๒๕ : Synchronising the Economic and Security Agendas
จัดโดย กรมอาเซียน กระทรวงการต่างประเทศ ร่วมกับสำนักงานป้องกันยาเสพติด
และปราบปรามอาชญากรรมแห่งสหประชาชาติ (UNODC)
เพื่อหารือร่วมกับประเทศสมาชิกอาเซียนเกี่ยวกับแนวทางการเตรียมความพร้อม
เพื่อรับมือกับความท้าทายด้านความมั่นคง ในบริบทของความเชื่อมโยงภายใต้ประชาคมอาเซียน
ซึ่งรวมถึงปัญหาอาชญากรรมข้ามชาติ อันเนื่องมาจากการขยายตัวทางเศรษฐกิจอย่างรวดเร็วในภูมิภาค
โดยมี นายเจเรมี ดักลาส ผู้แทนสำนักงานป้องกันยาเสพติดและปราบปรามอาชญากรรมแห่งสหประชาชาติ (UNODC) ประจำภูมิภาคเอเชียตะวันออกเฉียงใต้และแปซิฟิก
นายอาคม เติมพิทยาไพสิฐ รัฐมนตรีว่าการกระทรวงคมนาคม
พร้อมด้วยผู้แทนระดับสูงจากประเทศสมาชิกอาเซียน และผู้ที่เกี่ยวข้อง เข้าร่วมฯ
ณ อาคารศูนย์ประชุมสหประชาชาติ ถนนราชดำเนินนอก กรุงเทพมหานคร
โอกาสนี้ รองนายกรัฐมนตรีและรัฐมนตรีว่าการกระทรวงยุติธรรม กล่าวตอนหนึ่งว่า
ประเทศไทยมีความมุ่งมั่นในการส่งเสริมความเชื่อมโยงระหว่างกันในอาเซียน
เพื่อให้เกิดความสอดคล้องกันทางด้านเศรษฐกิจและด้านความมั่นคงปลอดภัย
พร้อมทั้งพัฒนาความร่วมมือทางเศรษฐกิจและความสามารถในการแข่งขัน
ตลอดจนส่งเสริมความสามัคคีและความเชื่อมโยงกันของอาเซียน
ซึ่งทุกประเทศในอาเซียนจะต้องร่วมมือกัน
เพื่อให้บรรลุตามเป้าหมายการพัฒนาอย่างยั่งยืน พ.ศ. ๒๕๗๓
และนำไปสู่การเป็นประชาคมที่เข้มแข็ง ซึ่งเป็นส่วนหนึ่งของวิสัยทัศน์อาเซียน พ.ศ. ๒๕๖๘

ที่มา : http://www.thaigov.go.th/news/contents/details/11924
