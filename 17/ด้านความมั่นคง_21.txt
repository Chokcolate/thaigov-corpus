รัฐบาลไทย-ข่าวทำเนียบรัฐบาล-ผบ.ทบ.สาธารณรัฐสิงคโปร์ และคณะ เข้าเยี่ยมคำนับ พล.อ.เทพพงศ์ ทิพยจันทร์ ปล.กห.

วันอังคารที่ 8 พฤษภาคม 2561
ผบ.ทบ.สาธารณรัฐสิงคโปร์ และคณะ เข้าเยี่ยมคำนับ พล.อ.เทพพงศ์ ทิพยจันทร์ ปล.กห.
ผบ.ทบ.สาธารณรัฐสิงคโปร์ และคณะ เข้าเยี่ยมคำนับ พล.อ.เทพพงศ์ ทิพยจันทร์ ปล.กห.
เมื่อ 8 พ.ค.61 พล.จ.Goh Si Hou(โก๊ะ ซือ เฮา) ผบ.ทบ.สาธารณรัฐสิงคโปร์ และคณะ เข้าเยี่ยมคำนับ พล.อ.เทพพงศ์ ทิพยจันทร์ ปล.กห. ณ ศาลาว่าการกลาโหม ในโอกาสเดินทางเยือนประเทศไทยอย่างเป็นทางการในฐานะแขกของกองทัพบก
พล.อ.เทพพงศ์ ฯ ได้กล่าวต้อนรับและแสดงความยินดีกับ ผบ.ทบ.สิงคโปร์ที่ได้รับตำแหน่งเมื่อ21มีนาคมที่ผ่านมาชื่นชมความสัมพันธ์อันดีระหว่างทั้งสองประเทศโดยเฉพาะทางด้านการทหารก็ได้มีการแลกเปลี่ยนการเยือนของผู้นำทางทหารและกำลังพลในทุกระดับ รวมถึงการฝึกร่วมในระดับทวิภาคีและพหุภาคี ซึ่งในปัจจุบันก็กำลังมีการฝึกร่วมกันคือการฝึกคชสีห์2018(Kocha Singa)ที่ฝึกกันอยู่ในพื้นที่ อ. วังน้ำเขียว จ. นครราชสีมา และใน (9พ.ค.61)ทางคณะของ ผบ.ทบ. สาธารณรัฐสิงคโปร์ก็จะเดินทางไปร่วมพิธีปิดการฝึกด้วย นอกจากนี้ก็ยังมีความร่วมมือทางด้านการศึกษา และการประชุมต่างๆ
ทางด้าน พล.จ. Goh Si Hou(โก๊ะ ซือ เฮา) ผบ.ทบ. สาธารณรัฐสิงคโปร์ได้กล่าวขอบคุณสำหรับการต้อนรับในครั้งนี้และก็ได้กล่าวชื่นชมความสัมพันธ์อันอันดีของทั้งสองประเทศเช่นกันโดยเฉพาะทางการทหาร สำหรับสิงคโปร์ที่มีพื้นที่เล็กๆ การได้มาฝึกร่วมในประเทศไทยถือว่าเป็นประสบการณ์ให้กับกำลังพลเป็นอย่างมาก และขอขอบคุณไทยที่ให้การสนับสนุนการเป็นเจ้าภาพการจัดประชุมอาเซียนของสิงคโปร์ในปีที่ผ่านมา โดยในช่วงท้ายของการสนทนาทั้งสองฝ่ายได้แสดงออกถึงเจตนารมย์ร่วมกันในอันที่จะรักษาความสัมพันธ์ของทั้งสองประเทศให้ยั่งยืนสืบไป

ที่มา : http://www.thaigov.go.th/news/contents/details/12083
