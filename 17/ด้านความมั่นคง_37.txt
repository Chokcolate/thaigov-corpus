รัฐบาลไทย-ข่าวทำเนียบรัฐบาล-รอง นรม. และ รมว.กห. ขอความร่วมมือทุกภาคส่วน คำนึงถึงประโยชน์ร่วมและเป็นธรรมในการผลักดันขับเคลื่อนยุทธศาสตร์ปฏิรูปปาล์มน้ำมัน ตามข้อมูลความเป็นจริงร่วมกัน

วันศุกร์ที่ 11 พฤษภาคม 2561
รอง นรม. และ รมว.กห. ขอความร่วมมือทุกภาคส่วน คำนึงถึงประโยชน์ร่วมและเป็นธรรมในการผลักดันขับเคลื่อนยุทธศาสตร์ปฏิรูปปาล์มน้ำมัน ตามข้อมูลความเป็นจริงร่วมกัน
รอง นรม. และ รมว.กห. ขอความร่วมมือทุกภาคส่วน คำนึงถึงประโยชน์ร่วมและเป็นธรรมในการผลักดันขับเคลื่อนยุทธศาสตร์ปฏิรูปปาล์มน้ำมัน ตามข้อมูลความเป็นจริงร่วมกัน
พล.ท.คงชีพ ตันตระวาณิชย์ โฆษก กห. เปิดเผยว่า เมื่อ 11 พ.ค. 61 : 1000 พล.อ.ประวิตร วงษ์สุวรรณ รองนรม.และรมว.กห. ได้ประชุมคณะกรรมการนโยบายปาล์มน้ำมันแห่งชาติ ครั้งที่ 2/2561 ณ ห้องประชุม สมช. เพื่อติดตามขับเคลื่อนการแก้ปัญหาปาล์มนำ้มันและนำ้มันปาล์ม
ที่ประชุมรับทราบสรุป สถานการณ์น้ำมันปาล์มตลาดโลกปี 61 ซึ่งมีแนวโน้มราคาลดลง จากผลผลิตและสต็อกรวมของโลกที่เพิ่มขึ้น เทียบกับปี 60  และข้อเสนอสภาเกษตรกรแห่งชาติ รวมทั้งรับทราบ การแต่งตั้งคณะกรรมการผู้ทรงคุณวุฒิ ในการทำหน้าที่ขับเคลื่อนและติดตามงานสำคัญ ตามนโยบายของคณะกรรมการปาล์มน้ำมันแห่งชาติ
ต่อจากนั้นได้ร่วมกันพิจารณา มาตรการแก้ปัญหาปาล์มน้ำมันและนำ้มันปาล์ม ในประเด็น การลดต้นทุนและเพิ่มรายได้ให้เกษตรกร  การพัฒนาคุณภาพปาล์มน้ำมัน  ตามยุทธศาสตร์การปฏิรูปปาล์มน้ำมันและน้ำมันปาล์มแห่งชาติ  การปรับสมดุลน้ำมันปาล์มในประเทศ  การกำหนดมาตรฐานโรงงานสกัดน้ำมันปาล์ม  การส่งเสริมการใช้น้ำมันดีเซลบี 20  และการส่งเสริมปลูกปาล์มน้ำมันพันธุ์ดี
โดย พล.อ.ประวิตร ได้ขอความร่วมมือทุกหน่วยงาน ได้ร่วมกันแสดงความจริงใจ พิจารณานำข้อเสนอของสภาเกษตรกรแห่งชาติและมติร่วมของที่ประชุม ไปเร่งรัดผลักดันขับเคลื่อน ร่วมกับยุทธศาสตร์การปฏิรูปปาล์มน้ำมันและน้ำมันปาล์มแห่งชาติทั้งระบบ บนฐานข้อมูลจริงที่ตรงกันทุกฝ่าย โดยขอให้คำนึงถึงประโยชน์ร่วมของทุกกลุ่มที่มีส่วนได้เสียอย่างทั่วถึง เป็นธรรม ทั้งเกษตรกร ผู้ประกอบการอุตสาหกรรมปาล์มนำ้มัน และภาครัฐ เพื่อร่วมกันรักษาเสถียรภาพของระบบเกษตรและอุตสาหกรรมปาล์มนำ้มันในภาพรวม
นอกจากนั้น รองนรม.และรมว.กห.ได้กำชับให้กระทรวงพาณิชย์ กำหนดมาตรการเฉพาะเร่งด่วนเข้าไปสนับสนุนผลักดันการส่งออกสต๊อกนำ้มันปาล์มส่วนเกิน  และประสานกับกรมศุลกากร เร่งแก้ปัญหาการกระทำที่ผิดกฎหมายในการถ่ายลำ/ผ่านแดนนำ้มันปาล์ม เพื่อรักษาและปรับสมดุลราคาภายในประเทศ  พร้อมกันนี้ให้กระทรวงอุตสาหกรรม เร่งกำหนดมาตรฐานโรงงานสกัดนำ้มันปาล์ม เพื่อปรับคุณภาพการสกัดให้สูงขึ้น พร้อมทั้งประสานกับกระทรวงพลังงาน ส่งเสริมการใช้นำมันดีเซลหมุนเร็ว บี 20 เพื่อประโยชน์ร่วมกัน

ที่มา : http://www.thaigov.go.th/news/contents/details/12162
