รัฐบาลไทย-ข่าวทำเนียบรัฐบาล-ม.ล.ปนัดดาฯ บรรยายพิเศษแก่ข้าราชการในโครงการพัฒนานักบริหารการเปลี่ยนแปลงรุ่นใหม่  เน้นย้ำการบำเพ็ญความเพียร ความซื่อตรง ความเป็นสุภาพชนเพื่อเกียรติคุณของประเทศชาติ

วันจันทร์ที่ 7 พฤษภาคม 2561
ม.ล.ปนัดดาฯ บรรยายพิเศษแก่ข้าราชการในโครงการพัฒนานักบริหารการเปลี่ยนแปลงรุ่นใหม่  เน้นย้ำการบำเพ็ญความเพียร ความซื่อตรง ความเป็นสุภาพชนเพื่อเกียรติคุณของประเทศชาติ
ม.ล.ปนัดดา ดิศกุล ผู้ช่วยรัฐมนตรีประจำนายกรัฐมนตรี ปฏิบัติราชการกระทรวงยุติธรรม บรรยายพิเศษ เรื่อง “แรงบันดาลใจในการรับราชการ” ให้แก่ข้าราชการในโครงการพัฒนานักบริหารการเปลี่ยนแปลงรุ่นใหม่ (นปร.) รุ่นที่ ๑๑ -๑๒
เมื่อวันศุกร์ที่ ๔ พฤษภาคม ๒๕๖๑ เวลา ๑๐.๓๐ น.
ม.ล.ปนัดดา ดิศกุล ผู้ช่วยรัฐมนตรีประจำนายกรัฐมนตรี ปฏิบัติราชการกระทรวงยุติธรรม
บรรยายพิเศษ เรื่อง “แรงบันดาลใจในการรับราชการ” ให้แก่ข้าราชการในโครงการพัฒนานักบริหาร
การเปลี่ยนแปลงรุ่นใหม่ (นปร.) รุ่นที่ ๑๑ -๑๒ ณ ห้องบอลรูม โรงแรมบางแสน เฮอริเทจ อำเภอเมือง จ.ชลบุรี
ม.ล.ปนัดดาฯ กล่าวว่า “การรับราชการสนองพระเดชพระคุณของเหล่าข้าราชการ
ตั้งแต่แรกเริ่มต้นทำงาน ถือเป็นความบริสุทธิ์ใจ ด้วยความจริงใจ มีความตั้งใจ และไม่ปรารถนาสิ่งอื่นใด
นอกจากอยากแลเห็นสังคมมีความร่มเย็นเป็นสุข ประเทศไทยมีเกียรติ มีศักดิ์ศรี ข้าราชการสร้างความไว้เนื้อเชื่อใจ
ให้สังคมเกิดความไว้วางใจ ไม่ใช่สร้างความทุกข์ร้อนใจ ความห่วงใย และความกังวลใจ ความสำเร็จในเรื่องใด ๆ
ที่เกิดขึ้นถือเป็นความภาคภูมิใจของเหล่าข้าราชการในองค์กร ไม่ใช่เรื่องของวงศาคณาญาติหรือเรื่องของพวกพ้อง
แต่เป็นเรื่องของสถาบันข้าราชการ เป็นเรื่องของแผ่นดินอันมีบุญคุณใหญ่หลวง ข้าราชการไม่หาเสียงหาคะแนนนิยม
แต่มองความสำเร็จในเรื่องหนึ่ง ๆ เป็นความมุ่งมั่นตั้งใจของสมาชิกในองค์กร และบำเพ็ญปฏิบัติเพื่อเกียรติคุณของประเทศชาติ ความเพียร ความซื่อตรง ความเป็นสุภาพชน ความไม่โลภโมโทสัน ล้วนเป็นปัจจัยที่ก่อให้เกิดเอกลักษณ์
ของผู้เป็นข้าราชการอันพึงประสงค์ ปฏิบัติสิ่งเหล่านี้ได้ ความดี ความซื่อตรง ความเพียรของผู้เป็นข้าราชการ
ย่อมถือเป็นสิ่งที่ผู้คนให้ความเชื่อมั่นศรัทธาและแซ่ซ้องยินดี”

ที่มา : http://www.thaigov.go.th/news/contents/details/12024
