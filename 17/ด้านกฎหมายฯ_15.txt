รัฐบาลไทย-ข่าวทำเนียบรัฐบาล-“ยุติธรรม” หารือเพื่อกำหนดแนวทางการนำแผนที่ทางภูมิศาสตร์ มาใช้ปรับในการดำเนินงานของกระทรวงยุติธรรม

วันพุธที่ 9 พฤษภาคม 2561
“ยุติธรรม” หารือเพื่อกำหนดแนวทางการนำแผนที่ทางภูมิศาสตร์ มาใช้ปรับในการดำเนินงานของกระทรวงยุติธรรม
กระทรวงยุติธรรม หารือเพื่อกำหนดแนวทางการนำแผนที่ทางภูมิศาสตร์มาใช้ปรับในการดำเนินงานของกระทรวงยุติธรรม
ในวันพุธที่ ๙ พฤษภาคม ๒๕๖๑ เวลา ๑๐.๐๐ น.
ณ ห้องประชุมกระทรวงยุติธรรม ๒ ชั้น ๘ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
นายธวัชชัย ไทยเขียว รองปลัดกระทรวงยุติธรรม
เป็นประธานการประชุมหารือการนำแผนที่ทางภูมิศาสตร์มาใช้สนับสนุนการดำเนินงาน
ของหน่วยงานในสังกัดกระทรวงยุติธรรม ประกอบด้วย กรมคุมประพฤติ กรมบังคับคดี
กรมพินิจและคุ้มครองเด็กและเยาวชน กรมราชทัณฑ์ และสำนักงานปลัดกระทรวงยุติธรรม
ทั้งนี้ ได้เชิญผู้เชี่ยวชาญจากสำนักงานพัฒนาเทคโนโลยีอวกาศและภูมิสารสนเทศ (องค์การมหาชน) (GISTDA)
เพื่อให้ข้อมูลที่เป็นประโยชน์ในการดำเนินงานด้วย
โดยที่ประชุมได้ร่วมกันพิจารณาแนวทางในการใช้ประโยชน์จากข้อมูลของ GISTDA ในด้านต่างๆ
อาทิ ข้อมูลด้านพิกัดสถานที่ ข้อมูลพิกัดบุคคล ข้อมูลเชิงสถิติและข้อมูลสนับสนุนทางเทคโนโลยี
มาใช้ในการปฏิบัติงานเพื่อให้มีความสะดวก รวดเร็ว และมีประสิทธิภาพมากยิ่งขึ้น
ทั้งนี้ ที่ประชุมมีมติให้กำหนดมาตรฐานพื้นที่เขตปลอดภัยในภารกิจงานด้านพัฒนาพฤตินิสัย ๓ หน่วยงาน
ประกอบด้วย กรมคุมประพฤติ กรมพินิจและคุ้มครองเด็กและเยาวชน และกรมราชทัณฑ์
เพื่อเป็นการสร้างมาตรฐานในการดำเนินงานด้านกระบวนการยุติธรรม
ให้แก่หน่วยงานในสังกัดกระทรวงยุติธรรมต่อไป

ที่มา : http://www.thaigov.go.th/news/contents/details/12107
