รัฐบาลไทย-ข่าวทำเนียบรัฐบาล-ชาวบุรีรัมย์คึกคัก ร่วมงานประชารัฐ   สร้างงาน สร้างตลาด สร้างโอกาส สร้างรายได้

วันพฤหัสบดีที่ 3 พฤษภาคม 2561
ชาวบุรีรัมย์คึกคัก ร่วมงานประชารัฐ   สร้างงาน สร้างตลาด สร้างโอกาส สร้างรายได้
ชาวบุรีรัมย์คึกคัก ร่วมงานประชารัฐ   สร้างงาน สร้างตลาด สร้างโอกาส สร้างรายได้
“สนธิรัตน์”เป็นประธานเปิดงานโครงการประชารัฐ “สร้างงาน สร้างตลาด สร้างโอกาส สร้างรายได้” มีผู้ถือบัตรสวัสดิการแห่งรัฐและประชาชนชาวบุรีรัมย์และจังหวัดใกล้เคียงแห่
เข้าร่วมงานสุดคึกคักเผยส่วนใหญ่สนใจเข้าร่วมฝึกอาชีพ ทั้งแม่บ้านมือ เสริมสวย ร้านอาหาร และซื้อแฟรนไชส์ พร้อมชอปสินค้า  ธงฟ้ากันกระหน่ำ หลังราคาถูกจริง
นายสนธิรัตน์ สนธิจิรวงศ์ รัฐมนตรีว่าการกระทรวงพาณิชย์ เปิดเผยว่า วันที่ 3 พฤษภาคม 2561 กระทรวงพาณิชย์และหน่วยงานพันธมิตร ได้เปิดตัวโครงการประชารัฐ "สร้างงาน สร้างตลาด สร้างโอกาส สร้างรายได้" เพื่อจังหวัดบุรีรัมย์ ซึ่งจัดขึ้นที่โรงเรียนเมืองตลุงพิทยาสรรพ์ อำเภอประโคนชัย จังหวัดบุรีรัมย์ เพื่อนำเสนอมาตรการช่วยเหลือของรัฐบาลให้แก่ผู้ถือบัตรสวัสดิการแห่งรัฐ เกษตรกร วิสาหกิจชุมชน        และผู้ประกอบการรายย่อยของจังหวัดบุรีรัมย์ และจังหวัดใกล้เคียง ได้เข้าถึงและได้รับประโยชน์จากมาตรการช่วยเหลือที่รัฐบาลจัดให้ โดยเฉพาะการสร้างงาน สร้างอาชีพ การเพิ่มโอกาสทางการตลาด และการลดค่าครองชีพ โดยมีผู้สนใจเข้าร่วมกันกันอย่างคึกคักหลายพันคน ทั้งนี้ จำนวนผู้มีบัตรสวัสดิการแห่งรัฐของอำเภอประโคนชัย ประมาณ 23,000 คน
ทั้งนี้ จากการสอบถามผู้เข้าร่วมงาน ส่วนใหญ่เห็นด้วยกับมาตรการช่วยเหลือของรัฐบาลที่ช่วยส่งเสริมให้ผู้มีรายได้น้อยมีโอกาสในการประกอบอาชีพ โดยอาชีพที่กระทรวงพาณิชย์นำมาแนะนำ ได้แก่ แม่บ้านมืออาชีพ ธุรกิจเสริมสวย ธุรกิจร้านอาหาร และแฟรนไชส์ที่ใช้เงินลงทุนไม่มากตั้งแต่ 1-5 หมื่นบาท มีผู้สนใจเข้ามาสอบถามรายละเอียดและต้องการเรียนรู้ รวมถึงต้องการนำไปทำอาชีพเป็นจำนวนมาก ซึ่งกระทรวงฯ  ได้ช่วยแนะนำอาชีพที่เหมาะสมกับแต่ละคน และยังได้ชี้โอกาสในการเข้าถึงแหล่งเงินทุนจากสถาบันการเงินของรัฐที่ได้เข้ามาร่วมงาน ทั้งสินเชื่อเพื่อธุรกิจแฟรนไชส์ สินเชื่อสตรีทฟู้ด สินเชื่อเพื่อยกระดับเศรษฐกิจชุมชน รวมทั้งการมารับคำปรึกษาเกี่ยวกับหนี้นอกระบบ ด้วย
ส่วนการเชื่อมโยงและสร้างโอกาสทางการตลาดให้กับเกษตรกร ผู้ประกอบการในท้องถิ่น กระทรวงฯ ได้จัดให้มีการเชื่อมโยงเครือข่ายของธุรกิจชุมชนและธุรกิจรายย่อยในจังหวัดบุรีรัมย์กับธุรกิจขนาดใหญ่      เช่น ธุรกิจโมเดิร์นเทรด เพื่อเชื่อมโยงการจำหน่ายสินค้า และยังได้ประสานให้มีการนำสินค้าเข้าไปจำหน่าย   ในร้านค้าธงฟ้าประชารัฐ เพื่อสร้างรายได้เพิ่มแก่ท้องถิ่นด้วย รวมถึงมีการเข้ามาขอคำแนะนำการ            เป็นผู้ประกอบการและการใช้ช่องทางการค้าออนไลน์ในการขายสินค้า เป็นต้น
สำหรับหน่วยงานพันธมิตรอื่นๆ ที่เข้ามาร่วมงาน ต่างก็ได้รับความสนใจจากผู้ถือบัตรสวัสดิการแห่งรัฐและประชาชนทั่วไปเช่นเดียวกัน ทั้งการฝึกอาชีพโดยหน่วยบัญชาการทหารพัฒนา การจัดแสดงและจำหน่ายสินค้าของกลุ่มวิสาหกิจชุมชน การขอรับคำปรึกษาแหล่งเงินทุนและปัญหาหนี้นอกระบบกับสถาบันการเงินของรัฐ ทั้งธ.ก.ส. ธอส. และธนาคาร SME
อย่างไรก็ตาม หลังจากจัดงานที่บุรีรัมย์ครั้งนี้แล้ว กระทรวงฯ จะจัดงานในจังหวัดที่มีรายได้น้อยสุด   10 จังหวัดที่เหลือต่อไป ได้แก่ น่าน ชัยนาท ปัตตานี นราธิวาส กาฬสินธุ์ นครพนม แม่ฮ่องสอน และตาก     ตั้งเป้าให้แล้วเสร็จภายในปี 2561 นี้
นายสนธิรัตน์กล่าวว่า ยังได้ติดตามการจำหน่ายสินค้าในงาน “มหกรรมธงฟ้าลดค่าครองชีพเพื่อประชาชนจังหวัดบุรีรัมย์” ที่บริเวณสนามกีฬาโรงเรียนเมืองตลุงพิทยาสรรพ์ อำเภอประโคนชัย จังหวัดบุรีรัมย์ด้วย โดยพบว่ามีประชาชนในจังหวัดบุรีรัมย์และจังหวัดใกล้เคียงเดินทางมาเลือกซื้อสินค้ากันเป็นจำนวนมาก มีสินค้าที่นำมาจำหน่ายรวม 120 บูธ ได้แก่ สินค้าอุปโภคบริโภคและของใช้ประจำวัน ราคาถูกกว่าท้องตลาด 20-40 % เช่น ผงซักฟอก สบู่ ยาสีฟัน น้ำยาล้างจาน ผลิตภัณฑ์ชุมชน ของดีจังหวัดบุรีรัมย์ และยังมีสินค้าราคาถูกเป็นพิเศษ เช่น น้ำมันพืชปาล์มและถั่วเหลือง น้ำตาลทราย ไข่ไก่ เนื้อไก่ เป็นต้น ซึ่งประชาชนที่มาซื้อสินค้าต่างพูดเป็นเสียงเดียวกันว่าสินค้ามีราคาถูกจริง และช่วยลดภาระด้านค่าครองชีพได้จริง

ที่มา : http://www.thaigov.go.th/news/contents/details/11948
