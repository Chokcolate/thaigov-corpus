รัฐบาลไทย-ข่าวทำเนียบรัฐบาล-​การประชุมคณะกรรมการตรวจสอบและประเมินภาคราชการกระทรวงอุตสาหกรรม (คตป.อก.) ครั้งที่ 114-5/2561

วันพุธที่ 2 พฤษภาคม 2561
​การประชุมคณะกรรมการตรวจสอบและประเมินภาคราชการกระทรวงอุตสาหกรรม (คตป.อก.) ครั้งที่ 114-5/2561
หัวหน้าผู้ตรวจราชการกระทรวงอุตสาหกรรม  ได้เข้าร่วมการประชุมคณะกรรมการตรวจสอบและประเมินภาคราชการกระทรวงอุตสาหกรรม (คตป.อก.) ครั้งที่ 114-5/2561
วันนี้ (2 พฤษภาคม 2561) เวลา 09.30 น. นายสุรพล ชามาตย์ หัวหน้าผู้ตรวจราชการกระทรวงอุตสาหกรรม ในฐานะกรรมการและเลขานุการ คณะกรรมการตรวจสอบและประเมินผลประจำกระทรวงอุตสาหกรรม ได้เข้าร่วมการประชุมคณะกรรมการฯ โดยมี นายโกศล ใจรังษี ประธานกรรมการ อดีตรองปลัดกระทรวงอุตสาหกรรม นายอนุสรณ์ เนื่องผลมาก กรรมการ อดีตรองปลัดกระทรวงอุตสาหกรรม นายเสน่ห์ นิยมไทย กรรมการ อดีตอธิบดีกรมอุตสาหกรรมพื้นฐานและการเหมืองแร่ นายพงศ์เทพ จารุอำพรพรรณ กรรมการ อดีตผู้ตรวจราชการกระทรวงอุตสาหกรรม เข้าร่วมประชุม
การประชุมในครั้งนี้ ได้สรุปข้อมูลโครงการที่ดำเนินการในปีงบประมาณ พ.ศ. 2560 ได้แก่ กรมส่งเสริมอุตสาหกรรม 13 โครงการย่อย สำนักงานปลัดกระทรวงอุตสาหกรรม 9 โครงการย่อย และสำนักงานคณะกรรมการอ้อยและน้ำตาลทราย 3 โครงการย่อย และมีการรายงานผลการตรวจสอบและประเมินผลภาคราชการ ประจำปีงบประมาณ พ.ศ.2560 ครั้งที่ 2 รวมถึงได้พิจารณาแผนการตรวจสอบและประเมินผลโครงการที่ดำเนินการในปีงบประมาณ พ.ศ.2560 ด้วย

ที่มา : http://www.thaigov.go.th/news/contents/details/11911
