รัฐบาลไทย-ข่าวทำเนียบรัฐบาล-รองนรม. วิษณุฯ เป็นประธานการประชุมคณะกรรมการอำนวยการขับเคลื่อนยุทธศาสตร์การบูรณาการการพัฒนาตามปรัชญาของเศรษฐกิจพอเพียง ครั้งที่ 1/2561

วันพุธที่ 2 พฤษภาคม 2561
รองนรม. วิษณุฯ เป็นประธานการประชุมคณะกรรมการอำนวยการขับเคลื่อนยุทธศาสตร์การบูรณาการการพัฒนาตามปรัชญาของเศรษฐกิจพอเพียง ครั้งที่ 1/2561
รองนรม. วิษณุฯ เป็นประธานการประชุมคณะกรรมการอำนวยการขับเคลื่อนยุทธศาสตร์การบูรณาการการพัฒนาตามปรัชญาของเศรษฐกิจพอเพียง ครั้งที่ 1/2561
วันนี้ (2 พ.ค. 61) เวลา 10.00 น. ณ ห้องประชุมคณะรัฐมนตรี (เดิม) ชั้น 2 อาคารสำนักเลขาธิการคณะรัฐมนตรี  ทำเนียบรัฐบาล  นายวิษณุ เครืองาม  รองนายกรัฐมนตรี  เป็นประธานการประชุมคณะกรรมการอำนวยการขับเคลื่อนยุทธศาสตร์การบูรณาการการพัฒนาตามปรัชญาของเศรษฐกิจพอเพียง ครั้งที่ 1/2561 สรุปสาระสำคัญดังนี้
ที่ประชุมรับทราบการจัดทำแผนยุทธศาสตร์การขับเคลื่อนการพัฒนาตามปรัชญาของเศรษฐกิจพอเพียง (พ.ศ. 2561 – 2565)  โดยสืบเนื่องจากแผนยุทธศาสตร์การบูรณาการการขับเคลื่อนการพัฒนาตามปรัชญาของเศรษฐกิจพอเพียง (พ.ศ. 2557-2560) ได้สิ้นสุดลง สำนักงานปลัดสำนักนายกรัฐมนตรี ในฐานะ
ฝ่ายเลขานุการฯ ได้รับความเห็นชอบจากรองนายกรัฐมนตรี (นายวิษณุ เครืองาม) ประธานกรรมการอำนวยการขับเคลื่อนยุทธศาสตร์การบูรณาการการพัฒนาตามปรัชญาของเศรษฐกิจพอเพียง ให้จัดทำแผนยุทธศาสตร์การบูรณาการการพัฒนาตามปรัชญาของเศรษฐกิจพอเพียง  (พ.ศ. 2561-2565) ซึ่งได้กำหนดกรอบและแนวทางเพื่อเน้นการสืบสานพระราชปณิธานและหลักการทรงงานของพระบาทสมเด็จพระปรมินทรมหาภูมิพลอดุลยเดช  บรมนาถบพิตร และตามพระราโชบายของสมเด็จพระเจ้าอยู่หัว  รัชกาลปัจจุบัน  ตลอดจนให้สอดคล้องกับนโยบายของรัฐบาลในเรื่องการบรรลุเป้าหมายการพัฒนาที่ยั่งยืน ตามแผนพัฒนาเศรษฐกิจและสังคมแห่งชาติ ฉบับที่ 12 (พ.ศ. 2560-2564) รวมทั้ง ยุทธศาสตร์ชาติระยะ 20 ปี (พ.ศ. 2560-2579) ซึ่งสำนักงานปลัดสำนักนายกรัฐมนตรีได้จัดจ้างสำนักงานศูนย์วิจัยและให้คำปรึกษาแห่งมหาวิทยาลัยธรรมศาสตร์มาเป็นที่ปรึกษาโครงการจัดทำแผนยุทธศาสตร์ฯ ล่าสุดดังกล่าว
..............................
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/11917
