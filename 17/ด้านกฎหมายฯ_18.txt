รัฐบาลไทย-ข่าวทำเนียบรัฐบาล-"ยุติธรรม" ส่งเสริมการป้องกันและแก้ไขปัญหาการตั้งครรภ์แก่เด็กและเยาวชน

วันศุกร์ที่ 11 พฤษภาคม 2561
"ยุติธรรม" ส่งเสริมการป้องกันและแก้ไขปัญหาการตั้งครรภ์แก่เด็กและเยาวชน
กระทรวงยุติธรรม ส่งเสริมการป้องกันและแก้ไขปัญหาการตั้งครรภ์แก่เด็กและเยาวชน
ในวันศุกร์ที่ ๑๑ พฤษภาคม ๒๕๖๑ เวลา ๐๙.๓๐ น.
ณ ห้องประชุมกระทรวงยุติธรรม ๒ ชั้น ๘ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
พล.ต.ท.วรศักดิ์ นพสิทธิพร ผู้ช่วยรัฐมนตรีประจำสำนักนายกรัฐมนตรี
เข้าร่วมการประชุมคณะทำงานขับเคลื่อนแผนยุทธศาสตร์การป้องกันและแก้ไขปัญหาการตั้งครรภ์
แก่เด็กและเยาวชนในความรับผิดชอบของกระทรวงยุติธรรม พ.ศ. ๒๕๖๒ – ๒๕๖๒
โดยมี นางกรรณิการ์ แสงทอง รองปลัดกระทรวงยุติธรรม เป็นประธาน
เพื่อหารือการจัดทำแผนยุทธศาสตร์การป้องกันและแก้ไขปัญหาการตั้งครรภ์แก่เด็กและเยาวชน
ในความรับผิดชอบของกระทรวงยุติธรรม พ.ศ.๒๕๖๑ – ๒๕๖๒
ด้านการป้องกันและส่งเสริมสิทธิในการรับรู้ข้อมูลและความรู้เพื่อการป้องกันการถูกละเมิด
ด้านการดูแลช่วยเหลือและคุ้มครอง และด้านการติดตามผลหลังการช่วยเหลือ
เพื่อป้องกันปัญหาการถูกละเมิด และป้องกันไม่ให้มีการตั้งครรภ์ก่อนวัยอันควร
รวมทั้งส่งเสริมให้เด็กและเยาวชนได้รับการดูแล ช่วยเหลือ คุ้มครองและเยียวยาจากกระทรวงยุติธรรมอย่างเป็นระบบ
โดยมี ผู้แทนหน่วยงานในสังกัดกระทรวงยุติธรรม และผู้แทนหน่วยงานที่เกี่ยวข้อง เข้าร่วมฯ

ที่มา : http://www.thaigov.go.th/news/contents/details/12185
