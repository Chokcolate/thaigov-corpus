รัฐบาลไทย-ข่าวทำเนียบรัฐบาล-รองนรม.พล.อ.อ.ประจินฯ เป็นประธานการประชุมคณะกรรมการบริหารกองทุนพัฒนาดิจิทัลเพื่อเศรษฐกิจและสังคม (สดช.) ครั้งที่ 2/2561

วันพุธที่ 2 พฤษภาคม 2561
รองนรม.พล.อ.อ.ประจินฯ เป็นประธานการประชุมคณะกรรมการบริหารกองทุนพัฒนาดิจิทัลเพื่อเศรษฐกิจและสังคม (สดช.) ครั้งที่ 2/2561
ที่ประชุม สดช. มีมติเห็นชอบขับเคลื่อนโครงการต่าง ๆ เพื่อเศรษฐกิจดิจิทัลตามนโยบายของรัฐบาล
วันนี้ (2 พ.ค. 61) เวลา 13.30 น. ณ ห้องประชุม 302 ตึกบัญชาการ 1 ทำเนียบรัฐบาล พลอากาศเอก ประจิน จั่นตอง รองนายกรัฐมนตรี เป็นประธานการประชุมคณะกรรมการบริหารกองทุนพัฒนาดิจิทัลเพื่อเศรษฐกิจและสังคม ครั้งที่ 2/2561 ซึ่งสรุปสาระสำคัญ ดังนี้
ที่ประชุมได้พิจารณาและมีมติเห็นชอบโครงการต่าง ๆ ที่ขอรับการสนับสนุนเงินทุน ตามที่คณะอนุกรรมการพิจารณากลั่นกรองโครงการฯเสนอ ทั้งนี้ เป็นโครงการพัฒนาบุคลากรภาครัฐด้าน Big Data และ Data Analytics เพื่อสร้างนักวิทยาศาสตร์ข้อมูล (Data Scientist) รวมถึงงานวิจัยและการพัฒนาระบบอำนวยความสะดวกในการประกอบธุรกิจแบบครบวงจร ตลอดจน โครงการศึกษาวิจัย เรื่อง นโยบายการกำหนดสิทธิในการส่งและรับสัญญาณในการเข้าตลาดของดาวเทียมต่างชาติ (Landing Rights and Market Access Policy) โดยโครงการต่าง ๆ ดังกล่าวเป็นไปตามนโยบายรัฐบาลและการส่งเสริมเศรษฐกิจดิจิทัล ซึ่งจะส่งผลให้มีการใช้เทคโนโลยีได้อย่างเหมาะสมและเกิดประโยชน์ต่อประชาชนอย่างแท้จริงต่อไป
..........................................................
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/11926
