รัฐบาลไทย-ข่าวทำเนียบรัฐบาล-ม.ล.ปนัดดาฯ บรรยายพิเศษ เรื่อง “การเรียนรู้ตามรอยพระยุคลบาท” ในหลักสูตรการบริหารงานตำรวจชั้นสูง รุ่นที่ ๔๔ เน้นการยึดมั่นหลักปรัชญาคำสอนพระราชทานชีวิตที่พอเพียงและหลักธรรมาภิบาลเพื

วันอังคารที่ 8 พฤษภาคม 2561
ม.ล.ปนัดดาฯ บรรยายพิเศษ เรื่อง “การเรียนรู้ตามรอยพระยุคลบาท” ในหลักสูตรการบริหารงานตำรวจชั้นสูง รุ่นที่ ๔๔ เน้นการยึดมั่นหลักปรัชญาคำสอนพระราชทานชีวิตที่พอเพียงและหลักธรรมาภิบาลเพื
ม.ล.ปนัดดาฯ บรรยายพิเศษ เรื่อง “การเรียนรู้ตามรอยพระยุคลบาท” ในหลักสูตรการบริหารงานตำรวจชั้นสูง รุ่นที่ ๔๔ เน้นการยึดมั่นหลักปรัชญาคำสอนพระราชทานชีวิตที่พอเพียงและหลักธรรมาภิบาลเพื่อการบริหารกิจการบ้านเมืองที่ดี
เมื่อวันจันทร์ที่ ๗ พฤษภาคม ๒๕๖๑ เวลา ๐๙.๐๐ น.
ม.ล.ปนัดดา ดิศกุล ผู้ช่วยรัฐมนตรีประจำนายกรัฐมนตรี ปฏิบัติราชการกระทรวงยุติธรรม
บรรยายพิเศษ เรื่อง “การเรียนรู้ตามรอยพระยุคลบาท” แก่ข้าราชการตำรวจชั้นสัญญาบัตร
ตำแหน่งรองผู้บังคับการหรือเทียบเท่า ข้าราชการหรือพนักงานในสังกัดส่วนราชการ/รัฐวิสาหกิจ ภาคเอกชน
และนายตำรวจจากประเทศสมาชิกประชาคมอาเซียน ในหลักสูตรการบริหารงานตำรวจชั้นสูง รุ่นที่ ๔๔
ณ ห้องพันธุ์คงชื่น อาคารเรียน วิทยาลัยการตำรวจ ถนนวิภาวดีรังสิต เขตจตุจักร กรุงเทพฯ
ม.ล.ปนัดดาฯ กล่าวว่า “พระราชปณิธานของพระองค์คือความอยู่เย็นเป็นสุขของอาณาประชาราษฎร์
ความปลอดภัย อีกทั้งความมั่นคงในการดำรงชีวิตอันเป็นปกติสุขของปวงประชาราษฎร์
ข้าราชการทุกหมู่เหล่าจึงต้องร่วมกันเสริมสร้างแบบอย่างให้เกิดความเป็นเอกภาพทางสังคม
เอกภาพในที่นี้ หมายถึง การถึงพร้อมซึ่งหลักศีลธรรมจรรยา บ้านเมืองมีครรลองคลองธรรม
การไม่เอารัดเอาเปรียบ การไม่ทุจริตคอร์รัปชัน และการไม่กล่าวคำเท็จ อันจะเป็นกำลังใจประการสำคัญ
และความมุ่งมั่นของลูกหลานเยาวชนและประชาชนที่จะเกิดความภาคภูมิใจในความเป็นชาติ
ความภาคภูมิใจในบรรพบุรุษ และเดินตามรอยเบื้องพระยุคลบาท ในการรักษาความดีงาม
ความถูกต้องให้เกิดขึ้นแก่สังคมของคนในชาติ ความปรารถนาย่อมมิใช่สิ่งอื่นใดเลย
นอกจากสังคมสุจริตธรรม ยึดมั่นหลักปรัชญาคำสอนพระราชทานชีวิตที่พอเพียง
และหลักธรรมาภิบาลเพื่อการบริหารกิจการบ้านเมืองที่ดี โดยไม่มีอะไรจะดียิ่งไปกว่า
การมีผู้บริหารเป็นต้นแบบที่ยั่งยืนอันยังความมั่นใจและภาคภูมิใจแก่ผู้คนทั้งหลาย
การมีสุขภาพที่ดีก็ถือเป็นอีกเรื่องหนึ่งที่มีความสำคัญยิ่งของประชาชน เพื่อที่ทุกคนจะได้อยู่ช่วยกัน
ดำรงรักษาบ้านเมืองไทยให้กับลูกหลานของเราทุกคนสืบไปได้อย่างตลอดรอดฝั่ง”

ที่มา : http://www.thaigov.go.th/news/contents/details/12059
