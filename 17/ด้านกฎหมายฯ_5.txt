รัฐบาลไทย-ข่าวทำเนียบรัฐบาล-กรมบังคับคดีได้รับการรับรองเป็นสมาชิกถาวร (Full Member) ของสภาเจ้าพนักงานบังคับคดีระหว่างประเทศ (UIHJ)

วันศุกร์ที่ 4 พฤษภาคม 2561
กรมบังคับคดีได้รับการรับรองเป็นสมาชิกถาวร (Full Member) ของสภาเจ้าพนักงานบังคับคดีระหว่างประเทศ (UIHJ)
ในวันที่ ๔ พฤษภาคม ๒๕๖๑ เวลา ๑๑.๓๐ น.
ณ โรงแรมเซ็นทาราแกรนด์ บางกอกคอนเวนชั่น เซ็นทรัลเวิลด์ กรุงเทพฯ
ที่ประชุมสภาเจ้าพนักงานบังคับคดีระหว่างประเทศ
ในการประชุมคองเกรสนานาชาติของสภาเจ้าพนักงานบังคับคดีระหว่างประเทศ ครั้งที่ ๒๓
ที่กระทรวงยุติธรรมและกรมบังคับคดีร่วมกับสภาเจ้าพนักงานบังคับคดีระหว่างประเทศจัดการประชุม
ในระหว่างวันที่ ๑ - ๔ พฤษภาคม ๒๕๖๑
มีมติเห็นชอบเป็นเอกฉันท์ให้กรมบังคับคดีเป็นสมาชิกถาวร (Full Member)
ของสภาเจ้าพนักงานบังคับคดีระหว่างประเทศ
ซึ่งเป็น ๑ ในจำนวน ๙๓ ประเทศ ของการเป็นสมาชิกแบบสมาชิกถาวร (Full Member)
ที่จะมีส่วนให้กรมบังคับคดีมีสิทธิเต็มรูปแบบในการแลกเปลี่ยน แสดงความคิดเห็น ประสบการณ์
และลงคะแนนเสียงในประเด็นต่าง ๆ
ในการบริหารจัดการสภาเจ้าพนักงานบังคับคดีระหว่างประเทศ
เพื่อพัฒนาวิชาชีพของเจ้าพนักงานบังคับคดีและมาตรฐานการบังคับคดีแพ่งให้มีประสิทธิภาพ
และรองรับการเปลี่ยนแปลงของเศรษฐกิจ สังคม และเทคโนโลยีที่สำคัญ
ซึ่งกรมบังคับคดีจะสามารถนำเสนอพัฒนาการการบังคับคดีของไทยที่มีความทันสมัย
และมีความสอดคล้องกับสากลให้กับประเทศต่าง ๆ ทั่วโลก
อันจะเป็นการเสริมสร้างความเชื่อมั่นให้กับผู้ลงทุนและความสามารถในการแข่งขันของประเทศ

ที่มา : http://www.thaigov.go.th/news/contents/details/11986
