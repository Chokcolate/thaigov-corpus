รัฐบาลไทย-ข่าวทำเนียบรัฐบาล-สธ. เริ่มใช้บัตรประชาชน เบิกจ่ายตรงกรมบัญชีกลาง โรงพยาบาลในสังกัด

วันศุกร์ที่ 4 พฤษภาคม 2561
สธ. เริ่มใช้บัตรประชาชน เบิกจ่ายตรงกรมบัญชีกลาง โรงพยาบาลในสังกัด
กระทรวงสาธารณสุข เริ่มใช้บัตรประชาชน เบิกจ่ายตรงกรมบัญชีกลาง โรงพยาบาลในสังกัด ขอให้ประชาชนที่มีสิทธิเบิกจ่ายตรงกรมบัญชีกลาง แสดงบัตรประชาชนทุกครั้งที่มาใช้บริการ เริ่ม 4 พฤษภาคม 2561
สธ. เริ่มใช้บัตรประชาชน เบิกจ่ายตรงกรมบัญชีกลาง โรงพยาบาลในสังกัด
กระทรวงสาธารณสุข เริ่มใช้บัตรประชาชน เบิกจ่ายตรงกรมบัญชีกลาง โรงพยาบาลในสังกัด ขอให้ประชาชนที่มีสิทธิเบิกจ่ายตรงกรมบัญชีกลาง แสดงบัตรประชาชนทุกครั้งที่มาใช้บริการ เริ่ม 4 พฤษภาคม 2561
นายแพทย์เจษฎา  โชคดำรงสุข ปลัดกระทรวงสาธารณสุข ให้สัมภาษณ์ว่า ในวันนี้ (4 พฤษภาคม 2561) กระทรวงสาธารณสุข ได้ปรับระบบการเบิกจ่ายตรงผู้ป่วยนอก โดยให้สถานพยาบาลในสังกัดทั่วประเทศ ยกเลิกการสแกนนิ้วมือผู้มีสิทธิสวัสดิการรักษาพยาบาลจากกระทรวงการคลัง เพื่อลงทะเบียนในการเบิกจ่ายตรง เป็นการใช้เครื่อง EDC Healthcare โดยผู้มีสิทธิ/ คู่สมรส/ บิดา/ มารดา/ บุตรที่มีอายุ 7 – 20 ปีให้ใช้บัตรประชาชน ส่วนบุตรที่อายุต่ำกว่า 7 ปีให้ใช้เลขบัตรประชาชนของเด็กและบัตรประชาชนผู้ดูแล ส่วนคู่สมรส/บิดา/มารดา/ ชาวต่างชาติใช้เลข 13 หลักที่ทางราชการออกให้ หากไม่มีให้ใช้เลขที่กรมบัญชีกลางกำหนด สำหรับผู้ป่วยติดเตียงหรือผู้สูงอายุที่มีปัญหาด้านการเคลื่อนไหว ใช้บัตรประชาชนของผู้ป่วยและของผู้ดูแล
ด้านนายแพทย์ธเรศ กรัษนัยรวิวงค์ รองปลัดกระทรวงสาธารณสุข กล่าวว่า ขอให้ผู้มีสิทธิในระบบจ่ายตรงนำบัตรประชาชนมาแสดงสิทธิด้วยทุกครั้ง  เพื่อความสะดวกรวดเร็วในการรับบริการที่โรงพยาบาล หากลืมบัตรประชาชนหรือเอกสารที่กรมบัญชีกลางกำหนด หรือบัตรประชาชนหาย จะต้องสำรองจ่ายเงินค่ารักษาไปก่อน และนำใบเสร็จรับเงินไปเบิกกับส่วนราชการต้นสังกัด ในช่วงแรกอาจพบปัญหาในการใช้บัตรบ้าง ซึ่งกระทรวงสาธารณสุขจะปรับระบบให้ดีขึ้นเรื่อย ๆ
*********************************  4 พฤษภาคม 2561

ที่มา : http://www.thaigov.go.th/news/contents/details/11980
