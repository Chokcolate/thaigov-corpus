รัฐบาลไทย-ข่าวทำเนียบรัฐบาล-รองปลัดกระทรวงมหาดไทย ให้การต้อนรับรักษาการหัวหน้าสำนักงาน UNHCR ประจำประเทศไทย และร่วมหารือการดำเนินการแก้ไขปัญหาบุคคลไร้สัญชาติในประเทศไทย

วันพฤหัสบดีที่ 10 พฤษภาคม 2561
รองปลัดกระทรวงมหาดไทย ให้การต้อนรับรักษาการหัวหน้าสำนักงาน UNHCR ประจำประเทศไทย และร่วมหารือการดำเนินการแก้ไขปัญหาบุคคลไร้สัญชาติในประเทศไทย
รองปลัดกระทรวงมหาดไทย ให้การต้อนรับรักษาการหัวหน้าสำนักงาน UNHCR ประจำประเทศไทย และร่วมหารือการดำเนินการแก้ไขปัญหาบุคคลไร้สัญชาติในประเทศไทย
วันนี้ (10 พ.ค.2561) เวลา 09:30 น. ณ ห้องรับรองปลัดกระทรวงมหาดไทย อาคารศาลากว่าการกระทรวงมหาดไทย นายประยูร รัตนเสนีย์ รองปลัดกระทรวงมหาดไทย ให้การต้อนรับ นายชินจิ คุโบะ (MR.Shinji Kubo) รักษาการหัวหน้าสำนักงานข้าหลวงใหญ่ผู้ลี้ภัยแห่งสหประชาชาติ (UNHCR) ประจำประเทศไทย โดยมีผู้บริหารกระทรวงมหาดไทย และผู้เกี่ยวข้องร่วมให้การต้อนรับ
นายชินจิ คุโบะ (MR.Shinji Kubo) รักษาการหัวหน้าสำนักงาน UNHCR ประจำประเทศไทย กล่าวว่า มีความยินดีที่ได้ร่วมมือกับกระทรวงมหาดไทย ในการแก้ปัญหาบุคคลไร้สัญชาติ และการดูแลผู้พลัดถิ่น และผู้หนีภัยจากการสู้รบ พร้อมทั้งกล่าวชื่นชมประเทศไทยและกระทรวงมหาดไทย ที่ได้ดำเนินการแก้ไขปัญหาดังกล่าวด้วยความจริงใจเสมอมา
นายประยูร รัตนเสนีย์ รองปลัดกระทรวงมหาดไทย กล่าวว่า กระทรวงมหาดไทย มีความยินดีที่ได้ร่วมมือกับ UNHCR และพร้อมที่จะสนับสนุนการดำเนินงานของ UNHCR ต่อไปในอนาคต และยินดีที่จะร่วมแก้ไขปัญหาบุคคลไร้สัญชาติ และการดูแลผู้พลัดถิ่น และผู้หนีภัยจากการสู้รบตามกฎหมาย และตามหลักมนุษยธรรม.
ครั้งที่  100/2561 วันที่ 10 พ.ค. 2561
กองสารนิเทศ สำนักงานปลัดกระทรวงมหาดไทย
โทร 0-22224131-2

ที่มา : http://www.thaigov.go.th/news/contents/details/12143
