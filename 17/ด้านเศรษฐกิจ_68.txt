รัฐบาลไทย-ข่าวทำเนียบรัฐบาล-บสย. ลุย Money Expo 2018 จัดหนัก ฟรี! “ค่าธรรมเนียม 4 ปี”

วันอังคารที่ 8 พฤษภาคม 2561
บสย. ลุย Money Expo 2018 จัดหนัก ฟรี! “ค่าธรรมเนียม 4 ปี”
บสย. ลุย Money Expo 2018 จัดหนักแพ็กเกจค้ำประกัน เจาะ SMEs ทุกกลุ่ม โค้งสุดท้าย  โครงการค้ำประกัน PGS6 ปรับปรุงใหม่ ฟรี! ค่าธรรมเนียม 4 ปี พร้อมส่งทีมผู้เชี่ยวชาญให้คำปรึกษาค้ำประกัน-ขอสินเชื่อ จัดเต็มตลอด 4 วัน
นายจตุฤทธิ์ จันทรกานต์ รองผู้จัดการทั่วไป  สายงานสนับสนุน บรรษัทประกันสินเชื่ออุตสาหกรรมขนาดย่อม (บสย.) เปิดเผยว่า ในงาน “มหกรรมการเงิน” ครั้งที่ 18 (Money Expo 2018) ซึ่งจะจัดขึ้นระหว่างวันที่ 10-13 พฤษภาคม 2561 บสย. ได้ระดมทีมงานผู้เชี่ยวชาญเพื่อให้คำปรึกษาการค้ำประกันสินเชื่อและการขอสินเชื่อแก่ผู้ประกอบการ SMEs และผู้เข้าร่วมงานตลอด 4 วัน โดยได้จัดเตรียมโครงการ     ค้ำประกันสินเชื่อต่างๆ สำหรับผู้ประกอบการ SMEs ทุกกลุ่ม โดยเฉพาะโครงการค้ำประกันสินเชื่อ SMEs ทวีทุน (PGS6) ปรับปรุงใหม่ ซึ่งถือเป็นช่วงโค้งสุดท้าย ฟรี “ค่าธรรมเนียมค้ำประกัน 4 ปีแรก” (รัฐบาลและธนาคารเป็นผู้ชำระแทน) ปีต่อไป 1.75% ต่อปี ค้ำประกันสูงสุด 40 ล้านบาทต่อราย หมดเขตในวันที่ 30 มิถุนายน 2561
สำหรับโครงการอื่นๆ ได้แก่ โครงการค้ำประกันสินเชื่อผู้ประกอบการรายย่อย ระยะที่ 2 ฟรีค่าธรรมเนียมค้ำประกันปีแรก (รัฐบาลเป็นผู้ชำระแทน) ปีต่อไป 1-3% ต่อปี วงเงินตั้งแต่ 10,000 บาท แต่ไม่เกิน 2 แสนบาทต่อราย  หมดเขต 30 มิถุนายน 2561 และโครงการค้ำประกันสินเชื่อ Start-up & Innovation เพื่อผู้ประกอบการใหม่ อายุกิจการไม่เกิน 3 ปี และผู้ประกอบการที่มีนวัตกรรม/เทคโนโลยี
ภายในบูธปีนี้ บสย. ยังเตรียมกิจกรรมต่าง ๆ มากมายที่ SMEs ไม่ควรพลาด อาทิ กิจกรรมกดไลค์ & แชร์ เฟสบุ๊ก บสย. รับของที่ระลึกฟรี และตื่นตาตื่นใจไปกับ  VR Game ท่องโลกเสมือนจริง
งานมหกรรมการเงินครั้งที่ 18 (Money Expo 2018X จัดขึ้นระหว่างวันที่ 10-13 พฤษภาคม 2561 ณ อาคารชาเลนเจอร์ อิมแพ็ค เมืองทองธานี พบกับบูธ บสย.ได้ที่บูธ J7
บรรษัทประกันสินเชื่ออุตสาหกรรมขนาดย่อม    ศูนย์ลูกค้าสัมพันธ์ 0-2890-9999
ชนิญญา สันสมภาค          081-860-7477      chaninya@tcg.or.th     www.tcg.or.th
ศรัญยู ตันติเสรี         091-771-2885      saranyu@tcg.or.th       www.facebook.com/tcg.or.th
วิขุดา ก้องกีรติ        089-605-9870     wichuda@tcg.or.th

ที่มา : http://www.thaigov.go.th/news/contents/details/12079
