รัฐบาลไทย-ข่าวทำเนียบรัฐบาล-ม.ล.ปนัดดาฯ  ตรวจเยี่ยมพร้อมให้กำลังใจแก่เด็กและเยาวชนบ้านเมตตา   เน้นให้ยึดมั่นความซื่อตรง มีความเพียร และเป็นสุภาพชน

วันพฤหัสบดีที่ 10 พฤษภาคม 2561
ม.ล.ปนัดดาฯ  ตรวจเยี่ยมพร้อมให้กำลังใจแก่เด็กและเยาวชนบ้านเมตตา   เน้นให้ยึดมั่นความซื่อตรง มีความเพียร และเป็นสุภาพชน
ม.ล.ปนัดดาฯ  ตรวจเยี่ยมพร้อมให้กำลังใจแก่เด็กและเยาวชนบ้านเมตตา เน้นให้ยึดมั่นความซื่อตรง มีความเพียร และเป็นสุภาพชน
เมื่อวันพุธที่ ๙ พฤษภาคม ๒๕๖๑ เวลา ๑๔.๐๐ น.
ม.ล.ปนัดดา ดิศกุล ผู้ช่วยรัฐมนตรีประจำนายกรัฐมนตรี ปฏิบัติราชการกระทรวงยุติธรรม
เข้าตรวจเยี่ยมพร้อมให้กำลังใจแก่ผู้บริหาร ครูอาจารย์ นักสังคมสงเคราะห์ ฝ่ายปกครอง
พร้อมปฏิบัติหน้าที่ครูพิเศษ บรรยายในวิชาสังคมศึกษา เรื่อง “จิตวิทยาสังคม” แก่เด็กและเยาวชน
ณ สถานพินิจและคุ้มครองเด็กและเยาวชนกรุงเทพมหานคร (บ้านเมตตา) เขตบางนา กรุงเทพฯ
ม.ล.ปนัดดาฯ  กล่าวตอนหนึ่งในการบรรยายว่า “ครูอาจารย์ท่านสอนศิษย์มาหลายชั่วคน ว่า
ใครก็ตามได้รับความสำเร็จในชีวิตทางโลก อันได้แก่ ยศถาบรรดาศักดิ์ ตำแหน่งหน้าที่ ความใหญ่ความโต
ทั้งหลายเหล่านั้นหากมีภูมิคุ้มกันไม่ดี ที่อ่อนยวบยาบ ความสำเร็จดังกล่าว จะกลายเป็นความทุกขเวทนา
ความล้มเหลวโดยสิ้นเชิง เป็นยาพิษให้โทษตนเองไปตลอดชีวิต กลับกลายเป็นไหลซึมซับลงไปในสายเลือด
อันเป็นพิษเป็นภัยแก่ทั้งตนเองและลูกหลานไม่จบไม่สิ้น ละครฉากใหญ่จะเกิดขึ้น ที่ไม่ใช่เรื่องจริง
เพราะความหลงลืมตัว ความทะเยอทะยาน และหยิ่งผยองมากขึ้นของคนที่สมควรเป็นแบบอย่าง
แก่ครอบครัวและองค์กร แต่กลับไม่ทำหน้าที่ให้เหมาะสม ความถูกจึงกลายเป็นผิด ความดีเลยกลายเป็นชั่ว
คำชื่นชมเลยกลายเป็นคำตำหนิติเตียน เรื่องนี้มองในทางธรรมย่อมถือเป็นเวรเป็นกรรม ไม่มีใครช่วยเราได้
เพราะความมืดมนทางความคิด นอกจากตัวเราเองเท่านั้นที่จะเลือกทางเดินให้ถูก ให้เป็นไปตามครรลองคลองธรรม
ลูกหลานเยาวชนจึงต้องเลือกทางเดินให้ถูก มีความเคารพเชื่อฟังในบุพการี ครูอาจารย์ในสถานพินิจฯ
ที่ทุกท่านต่างมีความตั้งใจจริงและมีความจริงใจ ยึดมั่นความซื่อตรง มีความเพียร เป็นสุภาพชน ไม่อวดรู้อวดดี
วางอำนาจบาตรใหญ่ ความสำเร็จแก่ตนย่อมเกิดขึ้นโดยธรรมชาติ ความจริงไม่ทิ้งเราไปไหน”

ที่มา : http://www.thaigov.go.th/news/contents/details/12114
