รัฐบาลไทย-ข่าวทำเนียบรัฐบาล-รมว.ทส. เข้าร่วมการประชุมสภาเกษตรกรแห่งชาติ ครั้งที่ 5/2561

วันพุธที่ 26 กันยายน 2561
รมว.ทส. เข้าร่วมการประชุมสภาเกษตรกรแห่งชาติ ครั้งที่ 5/2561
รัฐมนตรีว่าการกระทรวงทรัพยากรธรรมชาติและสิ่งแวดล้อม (พลเอก สุรศักดิ์  กาญจนรัตน์) เข้าร่วมการประชุมสภาเกษตรกรแห่งชาติ ครั้งที่ 5/2561 จัดโดยสภาเกษตรกรแห่งชาติ ณ ห้องประชุมพึ่งบุญ สำนักงานเศรษฐกิจการเกษตร กรุงเทพฯ
รมว.ทส. เข้าร่วมการประชุมสภาเกษตรกรแห่งชาติ ครั้งที่ 5/2561
รัฐมนตรีว่าการกระทรวงทรัพยากรธรรมชาติและสิ่งแวดล้อม (พลเอก สุรศักดิ์  กาญจนรัตน์) เข้าร่วมการประชุมสภาเกษตรกรแห่งชาติ ครั้งที่ 5/2561 จัดโดยสภาเกษตรกรแห่งชาติ ณ ห้องประชุมพึ่งบุญ สำนักงานเศรษฐกิจการเกษตร กรุงเทพฯ
ในการนี้ รัฐมนตรีว่าการกระทรวงทรัพยากรธรรมชาติและสิ่งแวดล้อม ได้ชี้แจงถึงแนวทางความร่วมมือในการทำงานร่วมกันระหว่างกระทรวงทรัพยากรธรรมชาติและสิ่งแวดล้อมกับสภาเกษตรกรแห่งชาติ ซึ่งจากการทำงานของ ทส. ที่ผ่านมาจะเป็นการบังคับ จับกุมผู้ที่บุกรุกพื้นที่ป่า แต่ในปัจจุบัน ได้มีการปรับเปลี่ยนการทำงานมาเป็นลักษณะส่งเสริมการอยู่ร่วมกันระหว่างป่ากับชุมชน ทั้งนี้ จากข้อเสนอสภาเกษตรกรฯ ที่ให้มีการปลูกไม้เศรษฐกิจได้ ทส.กำลังแก้ไขเพิ่มเติม เมื่อเปิดมาตรา 7 ใน พระราชบัญญัติป่าไม้ พ.ศ.2489 เพื่อให้กฎหมายเข้าสู่สภานิติบัญญัติแห่งชาติ คาดว่าไม่เกินสิ้นเดือนตุลาคม 2561 โดยจะเพิ่มเติมเพื่อให้กฎหมายฉบับนี้ครอบคลุมพื้นที่ สปก. และพื้นที่อนุญาตอื่นๆ ด้วย คณะกรรมการนโยบายที่ดินแห่งชาติ (คทช.) จะได้เปิดโอกาสให้ดำเนินการใช้ประโยชน์ได้เต็มที่ สำหรับข้อติดขัดในการทำธุรกิจต่อเนื่องจากไม้ ต้องมีการปรับเรื่องการอนุญาตให้มีความง่ายสะดวกรวดเร็วขึ้น ซึ่งเป็นนโยบายของรัฐบาลในการอำนวยความสะดวก ทุกกระทรวงต้องอำนวยความสะดวกให้ การจดทะเบียนหรืออนุญาตตามกฎหมายจะไม่เกิน 15 วัน แต่ต้องคุยกับพี่น้องเกษตรกรว่าทำอย่างไรถึงจะสะดวกรวดเร็วและควบคุมเท่าที่จำเป็น หมายความว่า ต่อไปนี้ ใครมีที่กรรมสิทธิ์สามารถปลูกต้นไม้ได้ ตัดได้ ให้เลือกปลูกไม้ที่มีอนาคตตรงกับความต้องการตลาด หลักก็คือ “ ปลูกง่าย ตัดง่าย ขายง่าย ” ทส.และรัฐบาลไม่ได้ต้องการให้เกษตรกรพี่น้องประชาชนยากจนไปตลอดชีวิต การแก้กฎหมายด้วยหวังว่าไม้จะสร้างเศรษฐกิจยกระดับรายได้คนไทยทุกคนให้มีฐานะดีขึ้น สูงขึ้น จึงขอให้ลุกขึ้นมาดูแลพื้นที่ของตัวเองแล้วก็ปลูกไม้มีค่า
ขอบคุณภาพและข่าวจาก: https://siamrath.co.th/n/47629

ที่มา : http://www.thaigov.go.th/news/contents/details/15666
