รัฐบาลไทย-ข่าวทำเนียบรัฐบาล-รมช.สมชาย เปิดงาน SME สัญจร จ.สงขลา

วันศุกร์ที่ 28 กันยายน 2561
รมช.สมชาย เปิดงาน SME สัญจร จ.สงขลา
นายสมชาย หาญหิรัญ รัฐมนตรีช่วยว่าการกระทรวงอุตสาหกกรรมเป็นประธานเปิดงาน SME สัญจร เสริมแกร่ง SMEs รอบรู้เรื่องบัญชีและการเงิน พลิกธุรกิจสู่อุตสาหกรรม 4.0 ณ โรงแรมลีการ์เดนส์พลาซ่า
เมื่อวันที่ 26 กันยายน 2561 นายสมชาย หาญหิรัญ รัฐมนตรีช่วยว่าการกระทรวงอุตสาหกกรรมเป็นประธานเปิดงาน SME สัญจร เสริมแกร่ง SMEs รอบรู้เรื่องบัญชีและการเงิน พลิกธุรกิจสู่อุตสาหกรรม 4.0 โดยมีนายณพพงษ์ ธีระวร ที่ปรึกษารัฐมนตรีช่วยว่าการกระทรวงอุตสาหกรรม นางสาวนิสากร จึงเจริญธรรม รองปลัดกระทรวงอุตสาหกรรม ผู้บริหารกระทรวงอุตสาหกรรม พร้อมด้วยอุตสาหกรรมจังหวัด  จังหวัดพื้นที่ภาคใต้ ร่วมเป็นเกียรติ โดยมี นายธีระ แก้วพิมล อุตสาหกรรมจังหวัดสงขลา ให้การต้อนรับ ณ โรงแรมลีการ์เดนส์พลาซ่า
โดยการอบรมให้ความรู้แก่ผู้ประกอบการ  ในด้านบัญชีและการเงิน ภายใต้โครงการส่งเสริมและพัฒนาธุรกิจระดับเติบโต (SME Strong/Regular Level) ตามมาตรการส่งเสริมพัฒนาความรู้ด้านการบริหารจัดการการเงิน (Financial Literacy) ซึ่งเป็นหนึ่งในมาตรการพิเศษเพื่อขับเคลื่อน SMEs สู่ยุค 4.0 ของกระทรวงอุตสาหกรรม ที่คาดว่าจะทำให้ผู้ประกอบการ SMEs ได้รับความรู้ด้านบัญชีการเงิน และเห็นความสำคัญของการเข้าสู่ระบบบัญชีเดียว เพิ่มศักยภาพผู้ประกอบการให้สูงขึ้นและเตรียมความพร้อมให้เข้าถึงแหล่งทุนต่อไป
ทั้งนี้ภายในงานมีพิธีมอบสินเชื่อตามมาตรการ Financial Literacy ของกระทรวงอุตสาหกรรม จำนวน 15 ราย พิธีมอบมาตรฐานผลิตภัณฑ์พร้อมทั้งมาตรฐาน SME Standard Up จำนวน 5 ราย และพิธีมอบคูปองตรวจยกระดับมาตรฐาน SME ไทยสู่สากล จากสำนักงานส่งเสริมวิสาหกิจขนาดกลางและขนาดย่อม (สสว.) จำนวน 6 ราย อีกด้วย

ที่มา : http://www.thaigov.go.th/news/contents/details/15741
