รัฐบาลไทย-ข่าวทำเนียบรัฐบาล-รมว.ดิจิทัลฯ กล่าวปาฐกถาพิเศษในหัวข้อ “กองทุน ดีอี : สร้างชาติ ด้วยพลังดิจิทัล”

วันพฤหัสบดีที่ 27 กันยายน 2561
รมว.ดิจิทัลฯ กล่าวปาฐกถาพิเศษในหัวข้อ “กองทุน ดีอี : สร้างชาติ ด้วยพลังดิจิทัล”
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) กล่าวปาฐกถาพิเศษ ในหัวข้อ “กองทุน ดีอี : สร้างชาติ ด้วยพลังดิจิทัล” ภายใต้การสัมมนาและการประชุมเชิงปฏิบัติการกองทุนพัฒนาดิจิทัลเพื่อเศรษฐกิจและสังคม (กองทุนดีอี) ซึ่งเป็นหนึ่งในกลไกขับเคลื่อนสังคมไทยสู่สังคมดิจิทัล โดยกองทุนดีอี เป็นหน่วยงานในสังกัดสำนักงานคณะกรรมการดิจิทัลเพื่อเศรษฐกิจและสังคมแห่งชาติ (สดช.) มีหน้าที่หลัก 2 ประการ คือ 1) ส่งเสริม สนับสนุน หรือให้ความช่วยเหลือหน่วยงานภาครัฐ ภาคเอกชน หรือบุคคลทั่วไป ในการดำเนินการพัฒนาดิจิทัลเพื่อเศรษฐกิจและสังคม ที่มีวัตถุประสงค์เพื่อประโยชน์ต่อการบริการสาธารณะและไม่เป็นการแสวงหากำไร 2) จัดให้มีทุนอุดหนุนการวิจัยและพัฒนาแก่หน่วยงานของรัฐและเอกชนหรือบุคคลทั่วไปเรื่องเกี่ยวกับการพัฒนาดิจิทัลเพื่อเศรษฐกิจและสังคม สำหรับการจัดสัมมนาดังกล่าว มีวัตถุประสงค์เพื่อประชาสัมพันธ์ภารกิจ หน้าที่ กรอบนโยบาย และแนวทางปฏิบัติในการขอรับการส่งเสริม สนับสนุน หรือขอรับความช่วยเหลือจากกองทุนพัฒนาดิจิทัล เพื่อเศรษฐกิจและสังคม โดยมีผู้เข้าร่วมสัมมนาฯ ประกอบด้วย หน่วยงานภาครัฐ ภาคเอกชน สถาบันการศึกษา/มหาวิทยาลัย และภาคประชาสังคม โดยกระทรวงดิจิทัลฯ ได้ดำเนินการในหลายด้าน เพื่อรองรับการเติบโตของดิจิทัล เช่น ด้าน telecom, Internet services, Internet Boardband, Cyber Security, การพัฒนาเทคโนโลยี, การพัฒนาคน เช่น Coding Thailand, Digital Government (One Stop Service) เป็นต้น
*************************

ที่มา : http://www.thaigov.go.th/news/contents/details/15692
