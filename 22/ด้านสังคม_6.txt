รัฐบาลไทย-ข่าวทำเนียบรัฐบาล-รองปลัดกระทรวงดิจิทัลฯ เป็นประธานเปิดการฝึกอบรมภาคีเครือข่ายเทคโนโลยีสารสนเทศและการสื่อสารในภาวะวิกฤต รุ่นที่ 4

วันพฤหัสบดีที่ 27 กันยายน 2561
รองปลัดกระทรวงดิจิทัลฯ เป็นประธานเปิดการฝึกอบรมภาคีเครือข่ายเทคโนโลยีสารสนเทศและการสื่อสารในภาวะวิกฤต รุ่นที่ 4
รองปลัดกระทรวงดิจิทัลฯ
นางอาทิตยา สุธาธรรม รองปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานกล่าวเปิดการฝึกอบรมภาคีเครือข่ายเทคโนโลยีสารสนเทศและการสื่อสารในภาวะวิกฤตประจำปีงบประมาณ พ.ศ. 2561 รุ่นที่ 4 โดยศูนย์เทคโนโลยีสารสนเทศและการสื่อสาร สำนักงานปลัดกระทรวงดิจิทัลฯ จัดขึ้น เมื่อวันที่ 25 กันยายน 2561 ณ โรงแรมเซ็นทรา บายเซ็นทาราศูนย์ราชการและคอนเวนชั่นเซ็นเตอร์ แจ้งวัฒนะ เพื่อสร้างความรู้ความเข้าใจเกี่ยวกับนโยบายด้านต่างๆ ที่เกี่ยวกับความมั่นคง ที่งานด้านเทคโนโลยีสารสนเทศและการสื่อสารให้การสนับสนุน ทั้งนี้ ผู้เข้าร่วมการฝึกอบรมฯ จะได้เตรียมความพร้อมรองรับภัยทั้ง 3 ด้าน คือสาธารณภัย ภัยที่เกิดจากการสู้รบ วิกฤตการณ์ความมั่นคง ผ่านการผลักดันจากบุคลากรด้าน ICT ทั้งจากภาครัฐและเอกชนที่จะร่วมมือกันดำเนินการให้ภาคีเครือข่ายเทคโนโลยีสารสนเทศและการสื่อสารในภาวะวิกฤต เป็นเครือข่ายที่เข้มแข็ง สนับสนุนงานด้านความมั่นคงของชาติ เพื่อสร้างรากฐานในการบริหารจัดการภัยในภาวะวิกฤตได้อย่างเป็นระบบ ซึ่งเป็นผลให้ประชาชนได้รับบริการได้อย่างทันท่วงที ลดการสูญเสีย สร้างการมีส่วนร่วมระหว่างภาคส่วนต่างๆ อย่างยั่งยืนต่อไป
*************************************

ที่มา : http://www.thaigov.go.th/news/contents/details/15725
