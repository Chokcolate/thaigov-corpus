รัฐบาลไทย-ข่าวทำเนียบรัฐบาล-เร่งจัดระเบียบนกจรจัด วอนประชาชนงดให้อาหาร

วันพฤหัสบดีที่ 27 กันยายน 2561
เร่งจัดระเบียบนกจรจัด วอนประชาชนงดให้อาหาร
รัฐบาลขอความร่วมมือประชาชนงดให้อาหารนกพิราบทั้งในที่สาธารณะและพื้นที่ส่วนบุคคล พร้อมเร่งจัดระเบียบการดูแลนกเพื่อรักษาความสะอาดของบ้านเมืองและสุขภาพอนามัยของประชาชน
ศุกร์ที่ 28 ก.ย.61
เร่งจัดระเบียบนกจรจัด วอนประชาชนงดให้อาหาร
ต่อจากนี้ไป ขอเชิญรับฟังไทยคู่ฟ้า ครับ
รัฐบาลขอความร่วมมือประชาชนงดให้อาหารนกพิราบทั้งในที่สาธารณะและพื้นที่ส่วนบุคคล พร้อมเร่งจัดระเบียบการดูแลนกเพื่อรักษาความสะอาดของบ้านเมืองและสุขภาพอนามัยของประชาชน เนื่องจากปัจจุบันการให้อาหารที่ไม่มีการควบคุมทำให้จำนวนนกเพิ่มขึ้นอย่างรวดเร็ว สร้างความเดือดร้อนรำคาญแก่ผู้พักอาศัยและสัญจรไปมาในบริเวณใกล้เคียง และยังเป็นแหล่งเพาะพันธุ์เชื้อโรคหลายชนิด โดยเฉพาะไข้หวัดนกและไข้สมองอักเสบ โดยได้กำชับให้กรุงเทพมหานคร จังหวัด และองค์กรปกครองส่วนท้องถิ่นทั่วประเทศดำเนินการเรื่องนี้อย่างจริงจัง ซึ่งในกรุงเทพมหานครจะนำร่องจัดระเบียบที่บริเวณท่าเรือวัดระฆังโฆสิตาราม และจะขยายผลไปสู่พื้นที่อื่น ๆ ต่อไป
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/15711
