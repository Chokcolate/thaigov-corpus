รัฐบาลไทย-ข่าวทำเนียบรัฐบาล-ทส. จัดประชุมสัมมนาการปรับปรุงบทบาท ภารกิจ และโครงสร้างส่วนราชการ ภายในกระทรวงทรัพยากรธรรมชาติและสิ่งแวดล้อม

วันพฤหัสบดีที่ 27 กันยายน 2561
ทส. จัดประชุมสัมมนาการปรับปรุงบทบาท ภารกิจ และโครงสร้างส่วนราชการ ภายในกระทรวงทรัพยากรธรรมชาติและสิ่งแวดล้อม
ทส. จัดประชุมสัมมนาการปรับปรุงบทบาท ภารกิจ และโครงสร้างส่วนราชการ ภายในกระทรวงทรัพยากรธรรมชาติและสิ่งแวดล้อม
กระทรวงทรัพยากรธรรมชาติและสิ่งแวดล้อม จัดประชุมสัมมนาการปรับปรุงบทบาท ภารกิจ และโครงสร้างส่วนราชการ ภายในกระทรวงทรัพยากรธรรมชาติและสิ่งแวดล้อม เพื่อให้การปรับปรุงโครงสร้างของส่วนราชการในสังกัดเป็นไปอย่างมีประสิทธิภาพ สามารถสนองนโยบายการปฏิรูปประเทศ และเป็นไปตามข้อเสนอของ สำนักงาน ก.พ.ร. ที่ได้ตรวจแผนปฏิรูปองค์การของทุกส่วนราชการ ในตัวชี้วัดที่ 5.2 ของการประเมินส่วนราชการตามมาตรการปรับปรุงประสิทธิภาพในการปฏิบัติราชการ (มาตรา 44) ประจำปีงบประมาณ พ.ศ. 2561
เมื่อวันที่ 26 กันยายน 2561 พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม ให้เกียรติเป็นประธานเปิดการประชุมสัมมนาการปรับปรุงบทบาท ภารกิจ และโครงสร้างส่วนราชการ ภายในกระทรวงทรัพยากรธรรมชาติและสิ่งแวดล้อม พร้อมมอบนโยบายการปรับปรุงบทบาท ภารกิจ และโครงสร้างส่วนราชการเพื่อการปฏิรูปบริหารจัดการทรัพยากรธรรมชาติและสิ่งแวดล้อม แก่ผู้เข้าร่วมประชุม ณ ห้องประชุมศักดิ์สิทธิ์ ตรีเดช อาคารกระทรวงทรัพยากรธรรมชาติและสิ่งแวดล้อม
การประชุมดังกล่าว มีการบรรยายหัวข้อ ดังนี้
- การปฏิรูปองค์การด้านทรัพยากรธรรมชาติและสิ่งแวดล้อม ด้วยการปรับบทบาทภารกิจและโครงสร้างของส่วนราชการ
- กรอบแนวทางการจัดทำ/ปรับปรุงโครงสร้างส่วนราชการ รองรับแผนยุทธศาสตร์ชาติระยะ 20 ปี และแผนปฏิรูปองค์การตามแนวทางสำนักงาน ก.พ.ร.

ที่มา : http://www.thaigov.go.th/news/contents/details/15693
