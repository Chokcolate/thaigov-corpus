รัฐบาลไทย-ข่าวทำเนียบรัฐบาล-รัฐมนตรีช่วยฯ สมชาย เยี่ยมชมพื้นที่ชุมชนบ้านท่าข้าม หารือแนวทางการพัฒนาให้เป็นหมู่บ้าน CIV ในปี 2562

วันศุกร์ที่ 28 กันยายน 2561
รัฐมนตรีช่วยฯ สมชาย เยี่ยมชมพื้นที่ชุมชนบ้านท่าข้าม หารือแนวทางการพัฒนาให้เป็นหมู่บ้าน CIV ในปี 2562
นายสมชาย หาญหิรัญ รัฐมนตรีช่วยว่าการกระทรวงอุตสาหกรรม และผู้บริหารกระทรวงอุตสาหกรรม เยี่ยมชมพื้นที่ชุมชนบ้านท่าข้าม  ณ ชุมชนบ้านท่าข้าม ตำบลท่าข้าม  อำเภอหาดใหญ่ จังหวัดสงขลา
เมื่อวันที่ 26 กันยายน 2561 นายสมชาย หาญหิรัญ รัฐมนตรีช่วยว่าการกระทรวงอุตสาหกรรม และผู้บริหารกระทรวงอุตสาหกรรม เยี่ยมชมพื้นที่ชุมชนบ้านท่าข้าม พบปะผู้นำชุมชน สมาชิก และผู้ประกอบการ Local Economy เพื่อหารือแนวทางการพัฒนาให้เป็นหมู่บ้าน CIV ในปี 2562 มุ่งเป้าพัฒนาให้เป็นจุด Check in ศูนย์เรียนรู้ร้านค้าชุมชน รวมถึงเป็นหมู่บ้านท่องเที่ยวเชิงเกษตร ยกระดับผลิตภัณฑ์ในชุมชน โดยมี นายวีรวุฒิ สังข์ศิริ นายอำเภอหาดใหญ่ และนายสินธพ อินทรัตน์ นายกองค์การบริหารส่วนตำบลท่าข้าม ให้การต้อนรับ ณ ชุมชนบ้านท่าข้าม ตำบลท่าข้าม  อำเภอหาดใหญ่ จังหวัดสงขลา
ทั้งนี้ ตำบลท่าข้าม มีความพร้อมที่จะเป็นหมู่บ้านอุตสาหกรรมสร้างสรรค์ (Creative Industry Village) หรือ CIV  เนื่องจากมีความพร้อมทั้งทางวัฒนธรรม อัตลักษณ์ชุมชน อาหารและผลิตภัณฑ์ดึงดูดนักท่องเที่ยว อาทิ อาหารจากกลีบบัว อาหารแปรรูปจากเห็ดแครง เป็นต้น

ที่มา : http://www.thaigov.go.th/news/contents/details/15743
