รัฐบาลไทย-ข่าวทำเนียบรัฐบาล-รมว.ดิจิทัลฯ ร่วมงานแถลงข่าวความสำเร็จการจัดงาน Digital Thailand Big Bang 2018 ตั้งเป้ายกระดับสู่ ASEAN Connectivity

วันพฤหัสบดีที่ 27 กันยายน 2561
รมว.ดิจิทัลฯ ร่วมงานแถลงข่าวความสำเร็จการจัดงาน Digital Thailand Big Bang 2018 ตั้งเป้ายกระดับสู่ ASEAN Connectivity
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) พร้อมด้วย ดร.ณัฐพล นิมมานพัชรินทร์ ผู้อำนวยการสำนักงานส่งเสริมเศรษฐกิจดิจิทัล (depa) ร่วมแถลงข่าวเผยถึงความสำเร็จของการจัดงาน Digital Thailand Big Bang 2018 เมื่อวันที่ 26 กันยายน 2561 ณ ห้อง 203 ชั้น 2 อาคารศูนย์ประชุมวายุภักษ์ โรงแรมเซ็นทรา บายเซ็นทาราศูนย์ราชการและคอนเวนชันเซ็นเตอร์ แจ้งวัฒนะ ภายใต้แนวคิด “Thailand Big Data โลกเปิด เราปรับ ประเทศเปลี่ยน” ซึ่งจัดโดย กระทรวงดิจิทัลฯ ได้มอบหมายให้ สำนักงานส่งเสริมเศรษฐกิจดิจิทัล (depa) โดยมีผู้เข้าร่วมงานกว่า 355,000 คน เมื่อรวมกับยอดผู้เข้าชมงาน Digital Thailand Big Bang Regional 2018 ที่ depa ได้ไปจัดสัญจรใน 4 ภูมิภาคของประเทศในเมืองใหญ่ ได้แก่ จังหวัดขอนแก่น เชียงใหม่ สงขลา และระยอง ช่วงเดือนกรกฎาคม – สิงหาคม 2561 อีก 61,089 คน ทำให้ยอดผู้เข้าชมงาน รวมทั้งสิ้นประมาณ 410,000 คน ซึ่งไม่เพียงเป็นเป็นเวทีที่ประเทศไทยได้ประกาศศักยภาพในการเป็นผู้นำเทคโนโลยีดิจิทัลในภูมิภาคอาเซียน แต่ยังเป็นเวทีที่สร้างแรงบันดาลใจ สร้างโอกาส สร้างการเรียนรู้-ต่อยอด-ขยายผล เพื่อก้าวไปสู่การเป็นประเทศที่ขับเคลื่อนเศรษฐกิจและสังคมด้วยเทคโนโลยีดิจิทัลอย่างเต็มรูปแบบ พร้อมมั่นใจไทยก้าวสู่การเป็นแชร์แมนด้านดิจิทัลของอาเซียน และสำหรับก้าวต่อไปของงาน Digital Thailand Big Bang 2019 คือ ASEAN Connectivity
*********************

ที่มา : http://www.thaigov.go.th/news/contents/details/15694
