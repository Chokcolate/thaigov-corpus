รัฐบาลไทย-ข่าวทำเนียบรัฐบาล-ปรึกษาหารือ กศจ.เชียงใหม่ จ.สงขลา จ.ร้อยเอ็ด ต.นครปฐม ฯลฯ เป็นกรณีศึกษา และวาระสำคัญของชาติ'

วันจันทร์ที่ 27 กุมภาพันธ์ 2560
ปรึกษาหารือ กศจ.เชียงใหม่ จ.สงขลา จ.ร้อยเอ็ด ต.นครปฐม ฯลฯ เป็นกรณีศึกษา และวาระสำคัญของชาติ'
ม.ล.ปนัดดา ดิศกุล รัฐมนตรีช่วยว่าการกระทรวงศึกษาธิการ พบปะหารือข้อราชการร่วมกับคณะกรรมการศึกษาธิการจังหวัดเชียงใหม่ (กศจ.เชียงใหม่)
เพื่อปรึกษาหารือในการสนับสนุนบุคลากรทางการศึกษาประจำสำนักงานศึกษาธิการจังหวัดเชียงใหม่ในการประสานการทำงานของคณะกรรมการศึกษาธิการจังหวัดและคณะอนุกรรมการศึกษาธิการจังหวัด ตามคำสั่งหัวหน้าคณะรักษาความสงบแห่งชาติ ที่ 10/2559 เรื่อง การขับเคลื่อนการปฏิรูปการศึกษาของกระทรวงศึกษาธิการในส่วนภูมิภาค
โดยที่ได้ปรากฏข้อเท็จจริงถึงสภาพปัญหาในการจัดการศึกษาในส่วนภูมิภาคว่าเกิดจากปัญหาการสั่งการและการบริหารจัดการไม่มีประสิทธิภาพและไม่เป็นเอกภาพเป็นปัญหาสำคัญ นำมาซึ่งข้อปัญหาอื่น ๆ ในการบริหารราชการ
ม.ล.ปนัดดา ขอให้มีการเร่งรัดแต่งตั้งผู้ทรงคุณวุฒิทางการศึกษาและบุคลากรทางการศึกษาผู้เป็นแบบอย่างทางธรรมาภิบาล ความซื่อสัตย์สุจริต เป็นคณะทำงานและอนุกรรมการของ กศจ. ตามรูปแบบที่วางไว้และให้เป็นไปในทิศทางของการบูรณาการทางระบบการศึกษาให้มีความรอบรู้ ทันต่อเหตุการณ์ของโลก และเป็นสากลในแวดวงการศึกษาของประเทศและต่างประเทศ
โดยศึกษาจากกรณี จ.สงขลา จ.เชียงใหม่ จ.เชียงราย จ.สกลนคร จ.ร้อยเอ็ด จ.อุบลราชธานี จ.พิจิตร จ.นครปฐม จ.สมุทรสาคร จ.ปทุมธานี ฯลฯ เป็นทิศทางการดำเนินงานทั้งในเชิงบวกและประสิทธิภาพการแก้ไขปัญหา มีการประชุมคณะทำงานติดตามประเมินผลใน 5 เรื่องสำคัญของความเป็นโรงเรียนคุณธรรม และ 7 ตัวชี้วัด อย่างต่อเนื่อง รวมถึงข้อเสนอแนะการประเมินผลทิศทางการทำงานของแต่ละภาคส่วนทางการศึกษาในระดับภูมิภาคอย่างเป็นระบบและเป็นรูปธรรม

ที่มา : http://www.thaigov.go.th/news/contents/details/2081
