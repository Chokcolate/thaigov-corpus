รัฐบาลไทย-ข่าวทำเนียบรัฐบาล-รัฐมนตรีว่าการกระทรวงอุตสาหกรรม เป็นประธานในพิธีประกาศผลและมอบรางวัลพระราชทาน THAILAND CORPORATE EXCELLENCE AWARDS 2016

วันศุกร์ที่ 24 กุมภาพันธ์ 2560
รัฐมนตรีว่าการกระทรวงอุตสาหกรรม เป็นประธานในพิธีประกาศผลและมอบรางวัลพระราชทาน THAILAND CORPORATE EXCELLENCE AWARDS 2016
23 กพ 60 รัฐมนตรีว่าการกระทรวงอุตสาหกรรม เป็นประธานในพิธีประกาศผลและมอบรางวัลพระราชทาน THAILAND CORPORATE EXCELLENCE AWARDS 2016
เมื่อวันที่ 23 กุมภาพันธ์ 2560 นายอุตตม สาวนายน รัฐมนตรีว่าการกระทรวงอุตสาหกรรม เป็นประธานในพิธีประกาศผลและมอบรางวัลพระราชทาน THAILAND CORPORATE EXCELLENCE AWARDS 2016 และรางวัล SMEs EXCELLENCE AWARDS 2016 เพื่อเชิดชูองค์กรที่มีความเป็นเลิศด้านการบริหารจัดการและมีความเหมาะสมเป็นองค์กรต้นแบบในการพัฒนาแนวทางการบริหารจัดการ โดยปีนี้มีองค์กรจากหลากหลายอุตสาหกรรมที่ได้รับการยอมรับจากผู้บริหารระดับสูงโหวตให้เข้ารับรางวัลพระราชทาน รวมทั้งสิ้น 9 สาขา ได้แก่ ความเป็นเลิศด้านการพัฒนาการบริหารจัดการขององค์กร ด้านการบริหารทางการเงิน ด้านการจัดการทรัพยากรบุคคล ด้านนวัตกรรมและการสร้างสรรค์สิ่งใหม่ๆ ด้านผู้นำ ด้านการตลาด ด้านสินค้า/บริการ ด้านการพัฒนาที่ยั่งยืน/ความรับผิดชอบต่อสังคม และด้านการบริหารจัดการโดยรวม  โดยมีนายวิสิฐ ตันติสุนทร ประธาน THAILAND CORPORATE EXCELLENCE AWARDS และศาสตรจารย์ ดร. เกื้อ วงศ์บุญสิน รองผู้อำนวยการฝ่ายบริหาร สถาบันบัณฑิตบริหารธุรกิจศศินทร์แห่งจุฬาลงกรณ์มหาวิทยาลัย ร่วมเปิดงาน ณ ห้องฉัตรา บอลรูม โรงแรมสยามเคมปินสกี้ กรุงเทพฯ

ที่มา : http://www.thaigov.go.th/news/contents/details/2043
