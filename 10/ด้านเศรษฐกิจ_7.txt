รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ เป็นประธานแถลงข่าวการประชุม “Global Entrepreneurship Congress” ที่แอฟริกาใต้

วันศุกร์ที่ 24 กุมภาพันธ์ 2560
รมว.กระทรวงดิจิทัลฯ เป็นประธานแถลงข่าวการประชุม “Global Entrepreneurship Congress” ที่แอฟริกาใต้
รมว.กระทรวงดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานงานแถลงข่าวการประชุม “Global Entrepreneurship Congress” ร่วมกับเอกอัคราชทูตสาธารณรัฐแอฟริกาใต้ประจำประเทศไทย และประธาน Global Entrepreneurship Network Thailand (GEN) ซึ่งจะจัดขึ้นในระหว่างวันที่ 13 – 16 มีนาคม 2560 ณ นครโจฮันเนสเบิร์ก สาธารณรัฐแอฟริกาใต้ โดยการประชุมดังกล่าวเป็นเวทีให้ผู้ประกอบการ นักลงทุน นักวิจัย ผู้กำหนดนโยบาย และธุรกิจ Startups ชั้นนำจาก 160 ประเทศทั่วโลกได้ร่วมหารือเพื่อแลกเปลี่ยนประสบการณ์และสร้างเครือข่าย ซึ่งเป็นโอกาสของผู้ประกอบการ Startups และธุรกิจ SMEs ของไทย ที่จะได้แสวงหาช่องทางในการขยายการลงทุนและตลาดในทวีปแอฟริกาใต้ รวมทั้งเป็นโอกาสที่จะได้พบปะและสร้างเครือข่ายความร่วมมือในระดับนานาชาติ โดยงานแถลงข่าวฯ ครั้งนี้จัดขึ้นเพื่อเป็นการส่งเสริมการดำเนินกิจกรรม Startups และธุรกิจ SMEs ของประเทศไทยไปสู่เวทีระดับโลก ณ ห้องโถง ชั้น G/LG มหาวิทยาลัย Stamford อาคาร Exchange Tower ถนนสุขุมวิท เขตคลองเตย กรุงเทพฯ เมื่อวันที่ 23 กุมภาพันธ์ 2560
***********************

ที่มา : http://www.thaigov.go.th/news/contents/details/2039
