รัฐบาลไทย-ข่าวทำเนียบรัฐบาล-รมว.พม. กำชับเจ้าหน้าที่เร่งเยียวยาฟื้นฟูสภาพจิตใจเด็กหญิง วัย 12 ขวบ ที่ถูกแม่แท้ๆ บังคับให้ร่วมหลับนอนกับพ่อเลี้ยง ที่ จ.นนทบุรี

วันศุกร์ที่ 24 กุมภาพันธ์ 2560
รมว.พม. กำชับเจ้าหน้าที่เร่งเยียวยาฟื้นฟูสภาพจิตใจเด็กหญิง วัย 12 ขวบ ที่ถูกแม่แท้ๆ บังคับให้ร่วมหลับนอนกับพ่อเลี้ยง ที่ จ.นนทบุรี
รมว.พม. กำชับเจ้าหน้าที่เร่งเยียวยาฟื้นฟูสภาพจิตใจเด็กหญิง วัย 12 ขวบ ที่ถูกแม่แท้ๆ บังคับให้ร่วมหลับนอนกับพ่อเลี้ยง ที่ จ.นนทบุรี
เมื่อวันที่ 23 ก.พ. 60 เวลา 07.30 น. ที่กระทรวงการพัฒนาสังคมและความมั่นคงของมนุษย์ สะพานขาว กรุงเทพฯ พลตำรวจเอก อดุลย์ แสงสิงแก้ว รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เป็นประธานการประชุมศูนย์ปฏิบัติการกระทรวงการพัฒนาสังคมและความมั่นคงของมนุษย์ (ศปก.พม.) ครั้งที่ 578/2557-2560 เพื่อรับทราบปัญหาทางสังคมต่างๆ ที่เกิดขึ้นในแต่ละวัน และร่วมหาแนวทางการแก้ไขปัญหาและการป้องกันปัญหาดังกล่าว โดยมีผู้บริหารและผู้แทนจากหน่วยงานในกระทรวงฯ เข้าร่วมประชุม พร้อมเปิดเผยว่า จากกรณีเด็กหญิงวัย 12 ปี ถูกแม่แท้ๆ วัย 39 ปี บังคับให้ไปร่วมหลับนอนกับพ่อเลี้ยงวัย 25 ปี นานกว่า 2 ปี ซึ่งสาเหตุเพราะไม่อยากถูกสามีใหม่บอกเลิก ที่อำเภอเมือง จังหวัดนนทบุรี นั้น ตนได้กำชับให้พัฒนาสังคมและความมั่นคงของมนุษย์จังหวัดนนทบุรี (พมจ.นนทบุรี) และบ้านพักเด็กและครอบครัวจังหวัดนนทบุรี ลงพื้นที่เยี่ยมเด็กดังกล่าว เพื่อตรวจสอบข้อเท็จจริงและให้การช่วยเหลือในเบื้องต้นตามภารกิจด้านเด็กของกระทรวงการพัฒนาสังคมฯ โดยบ้านพักเด็กและครอบครัวจังหวัดนนทบุรีพร้อมรับเด็กเข้าไว้อยู่ในความคุ้มครองดูแลชั่วคราวเพื่อเข้าสู่กระบวนการฟื้นฟูทางจิตใจอย่างใกล้ชิด เพื่อให้เด็กสามารถกลับมาใช้ชีวิตในสังคมอย่างปกติ นอกจากนี้ ให้ประสานความร่วมมือกับหน่วยงานที่เกี่ยวข้องในพื้นที่ช่วยเหลือดูแลในเรื่องการศึกษาเล่าเรียนของเด็กอย่างต่อเนื่องต่อไป

ที่มา : http://www.thaigov.go.th/news/contents/details/2068
