รัฐบาลไทย-ข่าวทำเนียบรัฐบาล-ปลัดกระทรวงดิจิทัลฯ นำคณะผู้แทนไทยร่วมประชุมสร้างความร่วมมือด้านดิจิทัล กับ อินโดนีเซีย


วันจันทร์ที่ 5 มีนาคม 2561
236
ปลัดกระทรวงดิจิทัลฯ นำคณะผู้แทนไทยร่วมประชุมสร้างความร่วมมือด้านดิจิทัล กับ อินโดนีเซีย
ปลัดกระทรวงดิจิทัลฯ
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม (ดีอี) นำคณะผู้แทนไทย ร่วมด้วยผู้แทนกระทรวงการคลัง สำนักงานคณะกรรมการดิจิทัลเพื่อเศรษฐกิจและสังคมแห่งชาติ และสำนักงานพัฒนาธุรกรรมทางอิเล็กทรอกนิกส์ (องค์การมหาชน) เข้าร่วมการประชุมหารือระหว่างไทยและสาธารณรัฐอินโดนีเซีย ซึ่งทั้งสองฝ่ายได้ร่วมหารือและแลกเปลี่ยนข้อคิดเห็นประเด็นการจัดเก็บภาษี การทำธุรกรรมอิเล็กทรอนิกส์ พาณิชย์อิเล็กทรอนิกส์ เทคโนโลยี OTT และการพัฒนา Startup รวมถึงความร่วมมือด้านเทคโนโลยีสารสนเทศและการสื่อสารระหว่างไทยและอินโดนีเซีย นอกจากนี้ ปลัดกระทรวงดิจิทัลฯ ยังได้เข้าเยี่ยมคารวะ H.E. Mr. Rudiantara รัฐมนตรีว่าการกระทรวงการสื่อสารและเทคโนโลยีสารสนเทศแห่งอินโดนีเซีย พร้อมทั้งได้มีโอกาสเข้าเยี่ยมชมและแลกเปลี่ยนประสบการณ์กับหน่วยงาน Indonesia Security Incident Response Team on Internet Infrastructure (ID-SIRTII) ซึ่งเป็นศูนย์ประสานการรักษาความมั่นคงปลอดภัยระบบคอมพิวเตอร์ของอินโดนีเซีย เมื่อวันที่ 27 กุมภาพันธ์ 2561 ณ กรุงจาการ์ตา ประเทศอินโดนีเซีย
*******************

ที่มา : http://www.thaigov.go.th/news/contents/details/10493