รัฐบาลไทย-ข่าวทำเนียบรัฐบาล-รัฐมนตรีช่วย ก.อุตฯ รับฟังแนวทางการดำเนินงานและเยี่ยมชมศูนย์ปฏิรูปอุตสาหกรรม (ITC) จ.เชียงใหม่

วันอาทิตย์ที่ 25 กุมภาพันธ์ 2561
รัฐมนตรีช่วย ก.อุตฯ รับฟังแนวทางการดำเนินงานและเยี่ยมชมศูนย์ปฏิรูปอุตสาหกรรม (ITC) จ.เชียงใหม่
รัฐมนตรีช่วย ก.อุตฯ รับฟังแนวทางการดำเนินงานและเยี่ยมชมศูนย์ปฏิรูปอุตสาหกรรม (ITC) จ.เชียงใหม่
วันนี้ (24 กุมภาพันธ์ 2561) นายสมชาย หาญหิรัญ รัฐมนตรีช่วยว่าการกระทรวงอุตสาหกรรม เยี่ยมชมและรับฟังแนวทางการดำเนินงานศูนย์ปฏิรูปอุตสาหกรรม (Industry Transformation Center : ITC) ณ ศูนย์ส่งเสริมอุตสาหกรรมภาคที่ 1 ถนนทุ่งโฮเต็ล จังหวัดเชียงใหม่ โดยมีนายพรเทพ การศัพท์ ผู้ตรวจราชการกระทรวงอุตสาหกรรม นางจันทรรัตน์  ปิยพัทธไชย์ อุตสาหกรรมจังหวัดเชียงใหม่ นายวรมิตร ครุฑโต รองกรรมการผู้จัดการธนาคารวิสาหกิจขนาดกลางและขนาดย่อมแห่งประเทศไทย นายวชิระ แก้วกอ ผู้อำนวยการกลุ่มงานข้อมูลและสถานการณ์ สำนักงานส่งเสริมวิสาหกิจขนาดกลางและขนาดย่อม ร่วมรับฟัง และมีนายภาสกร ชัยรัตน์ ผู้อำนวยการศูนย์ส่งเสริมอุตสาหกรรมภาคที่ 1 บรรยายแนวทางการดำเนินงาน
โดยศูนย์ ITC เชียงใหม่ จะเน้นการพัฒนาอุตสาหกรรมสร้างสรรค์ อุตสาหกรรมเกษตรแปรรูป การทำงานร่วมกับเครือข่ายในพื้นที่ไม่ว่าจะเป็นมหาวิทยาลัย  ผู้ประกอบการเอสเอ็มอี  และผู้ประกอบการรายใหญ่ในพื้นที่ นับจากเปิดศูนย์  ITC  เมื่อวันที่ 2  ธันวาคม 2560  มีผู้ประกอบการเอสเอ็มอีมาใช้บริการจำนวนมาก  ไม่ว่าจะเป็นการขอคำแนะนำในการดำเนินธุรกิจ การใช้บริการเครื่องอบแห้ง การออกแบบบรรจุภัณฑ์ #prmoi #กระทรวงอุตสาหกรรม #prindustry #อุตสาหกรรสร้างสรรค์

ที่มา : http://www.thaigov.go.th/news/contents/details/10339
