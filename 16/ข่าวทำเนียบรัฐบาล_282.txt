รัฐบาลไทย-ข่าวทำเนียบรัฐบาล-นายกรัฐมนตรีเผยรัฐบาลพยายามอย่างเต็มที่ในการขับเคลื่อนคนทุกช่วงทุกวัย ในการพัฒนาประเทศ

วันอังคารที่ 24 เมษายน 2561
นายกรัฐมนตรีเผยรัฐบาลพยายามอย่างเต็มที่ในการขับเคลื่อนคนทุกช่วงทุกวัย ในการพัฒนาประเทศ
นายกรัฐมนตรีเผยรัฐบาลพยายามอย่างเต็มที่ในการขับเคลื่อนคนทุกช่วงทุกวัย ในการพัฒนาประเทศ
วันนี้ (24 เมษายน 2561) ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังประชุมคณะรัฐมนตรี (ครม.) ว่า วันนี้ตนเองให้ความสำคัญกับคนรุ่นใหม่ โดยเฉพาะอย่างยิ่งจากเยาวชน นักศึกษา ในเมื่อเราเป็นคนรุ่นเก่าเราก็พยายามตอบรับ เปิดกว้าง และรับความคิดเห็นของเขามาทำให้เกิดความเข้าใจซึ่งกันและกัน ถือว่าเป็นพลังอันยิ่งใหญ่ของประเทศไทยที่เราจะต้องพึ่งพาเยาวชน ซึ่งวันนี้คนอายุ 18 ปีมีจำนวนกว่า 6 ล้านกว่าคน และคนเหล่านี้จะเปลี่ยนแปลงประเทศได้ ก็อยากจะให้มาร่วมมือกัน ไม่ใช่มาขัดแย้งกัน รัฐบาลก็พยายามอย่างเต็มที่ในการขับเคลื่อนคนทุกช่วงทุกวัยในการร่วมมือ ในการพัฒนาประเทศเพราะในอนาคตวันข้างหน้าเป็นของเยาวชน
---------------------------------------------------------

ที่มา : http://www.thaigov.go.th/news/contents/details/11735
