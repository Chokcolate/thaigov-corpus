รัฐบาลไทย-ข่าวทำเนียบรัฐบาล-หัวหน้าผู้ตรวจราชการกระทรวงอุตสาหกรรม เข้าเยี่ยมชมโรงงานผลิตเครื่องดื่ม บริษัทโรแยลพลัส จำกัด จ.สมุทรสงคราม


วันอาทิตย์ที่ 25 กุมภาพันธ์ 2561
155
พิมพ์
หัวหน้าผู้ตรวจราชการกระทรวงอุตสาหกรรม เข้าเยี่ยมชมโรงงานผลิตเครื่องดื่ม บริษัทโรแยลพลัส จำกัด จ.สมุทรสงคราม
หัวหน้าผู้ตรวจราชการกระทรวงอุตสาหกรรม เข้าเยี่ยมชมโรงงานผลิตเครื่องดื่ม บริษัทโรแยลพลัส จำกัด จ.สมุทรสงคราม
วันนี้ (24 กุมภาพันธ์ 2561) นายสุรพล ชามาตย์ หัวหน้าผู้ตรวจราชการกระทรวงอุตสาหกรรม เข้าเยี่ยมชมโรงงานผลิตเครื่องดื่ม บริษัทโรแยลพลัส จำกัด ตำบลแพรกหนามแดง อำเภออัมพวา จังหวัดสมุทรสงคราม ซึ่งดำเนินธุรกิจรับจ้างผลิต ส่งออก และขายในประเทศ โดยได้รับการต้อนรับจาก คุณพลแสง แซ่เบ๊ managing Director ในการนำเยี่ยมชมและให้คำแนะนำในการแปรรูปสินค้าเกษตรเป็นเครื่องดื่ม เพื่อเพิ่มมูลค่าและยืดอายุผลิตภัณฑ์ มีบรรจุภัณฑ์ที่สวยงาม ถูกสุขลักษณะ
ในเบื้องต้นได้รับการสนับสนุนและร่วมมือช่วยเหลือเครื่องจักรบางชนิด ที่ใช้ในการแปรรูปผลิตภัณฑ์น้ำตาลสดจากต้นตาล เพื่อเพิ่มมูลค่าให้กับกลุ่มเกษตรกรที่ปลูกต้นตาล อันเป็นอัตลักษณ์ แห่งจังหวัดเพชรบุรี คือ "ต้นตาลโตนด" โดยจะเอาน้ำตาลสดจากต้นตาลโตนด นำมาเข้าสู่กระบวนการผลิตในรูปแบบสเตอริไลส์ บรรจุขวด พร้อมดื่ม เพื่อจำหน่ายให้กับ นักท่องเที่ยวและประชาชนโดยทั่วไป ในหมู่บ้าน creative industries Village ภายในเขตจังหวัดเพชรบุรี

ที่มา : http://www.thaigov.go.th/news/contents/details/10344