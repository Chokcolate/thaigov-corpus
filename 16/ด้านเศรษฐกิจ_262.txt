รัฐบาลไทย-ข่าวทำเนียบรัฐบาล-รมว.ดิจิทัลฯ เป็นประธานเปิดงาน “Consultative Forum on Digital Competitiveness 2018”


วันอังคารที่ 27 มีนาคม 2561
78
รมว.ดิจิทัลฯ เป็นประธานเปิดงาน “Consultative Forum on Digital Competitiveness 2018”
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานกล่าวเปิดงานและบรรยายพิเศษในงาน “Consultative Forum on Digital Competitiveness 2018” โดยสำนักงานคณะกรรมการดิจิทัลเพื่อเศรษฐกิจและสังคมแห่งชาติ (สดช.) และสำนักงานส่งเสริมเศรษฐกิจดิจิทัล (ดีป้า) หน่วยงานในสังกัดกระทรวงฯ ได้ตระหนักถึงความสำคัญในการพัฒนาขีดความสามารถในการแข่งขันด้านดิจิทัลของประเทศ เพื่อเป็นการสร้างโอกาสและดึงดูดการลงทุนจากต่างประเทศ อันจะเป็นแรงขับเคลื่อนที่สำคัญในการพัฒนาเศรษฐกิจและสังคมดิจิทัลของรัฐบาล จึงได้ร่วมมือกับสมาคมการจัดการธุรกิจแห่งประเทศไทย หรือ ทีเอ็มเอ (TMA) จัดการประชุมดังกล่าวขึ้น เพื่อเป็นเวทีในการสื่อสารและหารือแนวทางในการยกระดับขีดความสามารถในการแข่งขันด้านดิจิทัลของประเทศไทย ระหว่างผู้ประกอบการภาคธุรกิจเอกชนกับผู้บริหารของกระทรวงดิจิทัลฯ สำหรับนำมาเป็นแนวทางในการกำหนดยุทธศาสตร์การยกระดับขีดความสามารถในการแข่งขันด้านดิจิทัลของประเทศไทยต่อไปในอนาคต เมื่อวันที่ 26 มีนาคม 2561 ณ โรงแรมอินเตอร์คอนติเนนตัล ถนนเพลินจิต เขตปทุมวัน กรุงเทพฯ
**********************

ที่มา : http://www.thaigov.go.th/news/contents/details/11093