รัฐบาลไทย-ข่าวทำเนียบรัฐบาล-การประชุมชี้แจงแนวทางการดำเนินโครงการพัฒนาอุตสาหกรรมแปรรูปและอุตสาหกรรมอาหารครบวงจรให้แก่อุตสาหกรรมจังหวัด 


วันอังคารที่ 1 พฤษภาคม 2561
114
พิมพ์
การประชุมชี้แจงแนวทางการดำเนินโครงการพัฒนาอุตสาหกรรมแปรรูปและอุตสาหกรรมอาหารครบวงจรให้แก่อุตสาหกรรมจังหวัด
รองปลัดกระทรวงอุตสาหกรรม เป็นประธานเปิดการประชุมชี้แจงแนวทางการดำเนินโครงการพัฒนาอุตสาหกรรมแปรรูปและอุตสาหกรรมอาหารครบวงจรให้แก่อุตสาหกรรมจังหวัด ณ โรงแรมเซ็นจูรี่ พาร์ค กรุงเทพฯ
เมื่อวันที่ 30 เมษายน 2561 นายทองชัย ชวลิตพิเชฐ รองปลัดกระทรวงอุตสาหกรรม เป็นประธานเปิดการประชุมชี้แจงแนวทางการดำเนินโครงการพัฒนาอุตสาหกรรมแปรรูปและอุตสาหกรรมอาหารครบวงจรให้แก่อุตสาหกรรมจังหวัดและเจ้าหน้าที่เกี่ยวข้อง พร้อมทั้งอภิปรายชี้แจงนโยบายภาครัฐในการดำเนินงานโครงการฯ ดังกล่าว เพื่อช่วยเหลือเกษตรกร โดยมีนางสาวนิสากร จึงเจริญธรรม รองปลัดกระทรวงอุตสาหกรรม ร่วมงาน และนายเกรียงศักดิ์ วงศ์พร้อมรัตน์ ผู้อำนวยการสถาบันพลาสติก บรรยายถึงวิธีการ ขั้นตอนการดำเนินงานเตรียมความพร้อมในการยกระดับการบริการของศูนย์ปฏิรูปอุตสาหกรรม (Industry Transformation Center : ITC) และมีผู้แทนสถาบันเพิ่มผลผลิตแห่งชาติ บรรยายเรื่องระบบรายงานโครงการพัฒนาอุตสาหกรรมแปรรูปและอุตสาหกรรมอาหารครบวงจรให้แก่อุตสาหกรรมจังหวัดทุกจังหวัด ณ โรงแรมเซ็นจูรี่ พาร์ค กรุงเทพฯ

ที่มา : http://www.thaigov.go.th/news/contents/details/11881