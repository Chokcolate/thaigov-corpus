รัฐบาลไทย-ข่าวทำเนียบรัฐบาล-เอกอัครราชทูตราชอาณาจักรกัมพูชา เข้าเยี่ยมคำนับ  รองนายกรัฐมนตรี และรัฐมนตรีว่าการกระทรวงกลาโหม


วันพุธที่ 21 กุมภาพันธ์ 2561
243
เอกอัครราชทูตราชอาณาจักรกัมพูชา เข้าเยี่ยมคำนับ  รองนายกรัฐมนตรี และรัฐมนตรีว่าการกระทรวงกลาโหม
เอกอัครราชทูตราชอาณาจักรกัมพูชา เข้าเยี่ยมคำนับ  รองนายกรัฐมนตรี และรัฐมนตรีว่าการกระทรวงกลาโหม
เมื่อ 21 ก.พ.61 นาย Long  Visalo (ลง วิซาโล) ออท.ราชอาณาจักรกัมพูชาประจำประเทศไทย เข้าเยี่ยมคำนับ พล.อ.ประวิตร วงษ์สุวรรณ รอง นรม. และ รมว.กห. ณ ศาลาว่าการกลาโหม
นาย ลง วิซาโล กล่าวว่า ความสัมพันธ์ไทย-กัมพูชาปัจจุบัน อยู่ในระดับที่ดีมาก ซึ่งจะเป็นประโยชน์กับการพัฒนาความร่วมมือระหว่างกัน โดยใช้กลไกความร่วมมือที่มีอยู่ ขับเคลื่อนให้เกิดผลเป็นรูปธรรมมากขึ้น  โดยทั้งสองฝ่ายได้หารือร่วมกัน ถึงการเร่งรัดสานความร่วมมือจากผลการเยือนกัมพูชา ของ นรม.และการประชุมร่วม นรม.และ รมต.อย่างไม่เป็นทางการ (ICR) ไทย-กัมพูชา ครั้งที่ 3 เมื่อ 7 ก.ย.60 ที่ผ่านมา ทั้งเรื่องความร่วมมือทางทหาร  การป้องกันและปราบปรามการลักลอบตัดไม่ทำลายป่า ความร่วมมือด้านแรงงาน  การยกระดับจุดผ่อนปรนทางการค้า  รวมทั้งการพัฒนาความร่วมมือและผลประโยชน์ทางทะเลร่วมกัน
โดยเฉพาะความร่วมมือด้านแรงงาน เพื่อส่งเสริมและคุ้มครองสวัสดิการแรงงานกัมพูชา และลดความเสี่ยงในการตกเป็นเหยื่อการค้ามนุษย์  ซึ่งจะร่วมกันผลักดันกระบวนการพิสูจน์สัญชาติและทำเอกสารเดินทางให้แล้วเสร็จ ตามข้อตกลงร่วมกัน ภายใน มิ.ย.61  สำหรับความร่วมมือกันยกระดับจุดผ่อนปรนการค้า เป็นจุดผ่านแดนถาวร ในพื้นที่จังหวัดที่มีชายแดนติดกัน ทั้งจังหวัด สระแก้ว-บันเตียเมียนเจย, สระแก้ว-พระตะบอง, อุบลราชธานี-พระวิหาร, บุรีรัมย์-อุดรเมียนเจย, ตราด-โพธิ์สัต  จะร่วมกันเร่งดำเนินการในแต่ละพื้นที่ เพื่อทยอยยกระดับเป็นจุดผ่านแดนถาวรในพื้นที่ที่มีความพร้อมต่อไป   ซึ่งคาดว่าจะช่วยยกระดับชีวิตความเป็นอยู่ของประชาชน และการขยายตัวทางเศรษฐกิจระดับพื้นที่ของทั้งสองประเทศได้อย่างเป็นรูปธรรม

ที่มา : http://www.thaigov.go.th/news/contents/details/10238