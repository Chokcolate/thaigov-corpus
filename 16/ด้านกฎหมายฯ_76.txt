รัฐบาลไทย-ข่าวทำเนียบรัฐบาล-ม.ล.ปนัดดาฯ บรรยายพิเศษ “เรื่องสถาบันสำคัญของชาติ” แก่เครือข่ายอาสาสมัครเอกลักษณ์ของชาติ

วันอังคารที่ 27 มีนาคม 2561
ม.ล.ปนัดดาฯ บรรยายพิเศษ “เรื่องสถาบันสำคัญของชาติ” แก่เครือข่ายอาสาสมัครเอกลักษณ์ของชาติ
ม.ล.ปนัดดาฯ บรรยายพิเศษ “เรื่องสถาบันสำคัญของชาติ” แก่เครือข่ายอาสาสมัครเอกลักษณ์ของชาติ
เมื่อวันจันทร์ที่ ๒๖ มีนาคม ๒๕๖๑ เวลา ๐๙.๔๕ น. ม.ล.ปนัดดา ดิศกุล ผู้ช่วยรัฐมนตรีประจำนายกรัฐมนตรี ปฏิบัติราชการกระทรวงยุติธรรม บรรยายพิเศษ เรื่อง “สถาบันสำคัญของชาติและความรักและความผูกพันของประชาชนชาวไทย” แก่เครือข่ายอาสาสมัครเอกลักษณ์ของชาติ โดยมีเยาวชน ครูอาจารย์ และบุคลากรทางการศึกษาของโรงเรียนที่ได้รับรางวัล โรงเรียนประชาธิปไตยตัวอย่างจาก ๗๖ จังหวัด และกรุงเทพมหานคร เข้าร่วมฯ ณ โรงแรมบอลรูม เดอะ รอยัล ริเวอร์ กรุงเทพฯ
โอกาสนี้ ม.ล.ปนัดดาฯ กล่าวบรรยายพิเศษ ซึ่งมีใจความสำคัญตอนหนึ่งว่า “ความขยันหมั่นศึกษาของลูกหลานเยาวชน ความเพียรในการครองตนเพื่อความเป็นลูกที่ดีของบุพการี เป็นศิษย์ที่ดีของครูอาจารย์ มีความมุ่งมั่นตั้งใจในความเป็นคนดีของสังคมทั้งความซื่อสัตย์สุจริต ความพอเพียง กับอีกความกตัญญูกตเวที เป็นพระราชปณิธานของสมเด็จพระเจ้าอยู่หัวที่ทรงมีพระราชประสงค์ให้ลูกหลานเยาวชนทุกคนมีความสุขความเจริญ ยังผลทั้งแก่ตนเอง ครอบครัว และประเทศชาติ"

ที่มา : http://www.thaigov.go.th/news/contents/details/11076
