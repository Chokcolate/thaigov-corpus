รัฐบาลไทย-ข่าวทำเนียบรัฐบาล-“ปลัดกระทรวงยุติธรรม” เยี่ยมชมรถให้ความรู้เคลื่อนที่ “ชื่นใจ...คนไทยรู้กฎหมาย” จังหวัดกาฬสินธุ์


วันศุกร์ที่ 23 กุมภาพันธ์ 2561
219
“ปลัดกระทรวงยุติธรรม” เยี่ยมชมรถให้ความรู้เคลื่อนที่ “ชื่นใจ...คนไทยรู้กฎหมาย” จังหวัดกาฬสินธุ์
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เยี่ยมชมการลงพื้นที่โครงการสร้างการรับรู้กฎหมายและกระบวนการยุติธรรรมให้กับประชาชนและหน่วยงานของรัฐ ในหัวข้อ “ชื่นใจ..คนไทยรู้กฎหมาย” (รถเคลื่อนที่) พื้นที่จังหวัดกาฬสินธุ์และจังหวัดใกล้เคียง
ในวันพฤหัสบดีที่ ๒๒ กุมภาพันธ์ ๒๕๖๑ ณ โรงเรียนกาฬสินธุ์พิทยาสรรพ์ อำเภอเมือง จังหวัดกาฬสินธุ์ ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เยี่ยมชมการลงพื้นที่โครงการสร้างการรับรู้กฎหมายและกระบวนการยุติธรรรมให้กับประชาชนและหน่วยงานของรัฐ ในหัวข้อ “ชื่นใจ..คนไทยรู้กฎหมาย” (รถเคลื่อนที่) พื้นที่จังหวัดกาฬสินธุ์และจังหวัดใกล้เคียง เพื่อสร้างการรับรู้กฎหมายและกระบวนการยุติธรรมให้แก่ประชาชน ลดความเหลื่อมล้ำและสร้างความเท่าเทียมทางสังคมในการเข้าถึงบริการยุติธรรม ร่วมกับสำนักงานยุติธรรมจังหวัดกาฬสินธุ์ โดยมีบริการให้คำปรึกษาปัญหากฎหมาย ปัญหาคดีความและช่องทางการติดต่อขอความช่วยเหลือปัญหาความยุติธรรม พร้อมทั้งการร่วมพูดคุย สอบถามข้อมูลความรู้กฎหมายและกระบวนการยุติธรรม สิทธิต่าง ๆ และปรึกษาคดีความจากนิติกรและหน่วยงานของกระทรวงยุติธรรมในพื้นที่

ที่มา : http://www.thaigov.go.th/news/contents/details/10303