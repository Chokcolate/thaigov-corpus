รัฐบาลไทย-ข่าวทำเนียบรัฐบาล-รัฐมนตรีช่วย ก.อุตฯ เยี่ยมชมให้กำลังใจผู้ประกอบการ จ.เชียงใหม่

วันอาทิตย์ที่ 25 กุมภาพันธ์ 2561
รัฐมนตรีช่วย ก.อุตฯ เยี่ยมชมให้กำลังใจผู้ประกอบการ จ.เชียงใหม่
รัฐมนตรีช่วย ก.อุตฯ เยี่ยมชมให้กำลังใจผู้ประกอบการ จ.เชียงใหม่
วันนี้ (24 กุมภาพันธ์ 2561) นายสมชาย หาญหิรัญ รัฐมนตรีช่วยว่าการกระทรวงอุตสาหกรรม เยี่ยมชมให้กำลังใจผู้ประกอบการ  จ.เชียงใหม่ โดยมีนายพรเทพ การศัพท์ ผู้ตรวจราชการกระทรวงอุตสาหกรรม นางจันทรรัตน์  ปิยพัทธไชย์ อุตสาหกรรมจังหวัดเชียงใหม่ นายภาสกร ชัยรัตน์ ผู้อำนวยการศูนย์ส่งเสริมอุตสาหกรรมภาคที่ 1 ร่วมเยี่ยมชม
จุดที่ 1 บริษัท ทีแกลเลอรี่ ประเทศไทย จำกัด ผู้ผลิตและส่งออกใบชาและผลิตภัณฑ์จากใบชา ด้วยการพัฒนาต่อยอดผลิตภัณฑ์ที่มีความต้องการทางตลาดสูง คือ เครื่องดื่มชาหมักเพื่อสุขภาพ มีชื่อเรียกในวงการว่า Kombucha เป็นภูมิปัญญาพื้นฐานที่มีต้นกำเนิดในจีนกว่า 2,000 ปี ซึ่งมีคุณสมบัติบำรุงรักษาสุขภาพ เป็นเครื่องดื่มที่ให้ความสดชื่นและช่วยฟื้นฟูร่างกาย ผลิตจากชาดำหรือชาเขียวที่มีน้ำตาล มีรสหวานอมเปรี้ยวเล็กน้อย โดยมีคุณสุวลี เกียรติกรัณย์ กรรมการผู้จัดการ บริษัท ทีแกลเลอรี่ ประเทศไทย จำกัด ให้การต้อนรับ
จุดที่ 2 ร้านกาแฟ OMNIA  เป็นร้านที่ใช้วัตถุดิบกาแฟหรือใช้เมล็ดกาแฟสัญชาติไทยแห่งเดียวในการชงกาแฟ โดยเจ้าของร้านเป็นผู้ที่ได้รับใบอนุญาตจากสมาคมกาแฟพิเศษของสหรัฐอเมริกา (Speciality Coffee Association of Europe หรือ SCAE รวมถึงมี Q grader ระดับโลกในสายเมล็ดกาแฟโรบัสต้าและเมล็ดกาแฟอาราบริก้า ซึ่งเป็นคนแรกของประเทศไทยที่ก้าวเข้าไปอยู่ในวงการกาแฟระดับโลก นอกจากนี้ยังเป็นผู้สอนของ Torch Coffee   Thailand สาขาเชียงใหม่ และสามารถออกใบรับรองให้กับบุคคลที่สนใจจะเรียนรู้ในศาสตร์ของกาแฟตามมาตรฐานโลกได้ #prmoi #กระทรวงอุตสาหกรรม #prindustry #อุตสาหกรรมสร้างสรรค์

ที่มา : http://www.thaigov.go.th/news/contents/details/10343
