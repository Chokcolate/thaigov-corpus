รัฐบาลไทย-ข่าวทำเนียบรัฐบาล-ขอเชิญร่วมงานมหกรรมวัฒนธรรมใต้ร่มพระบารมี 236 ปี กรุงรัตนโกสินทร์

วันจันทร์ที่ 23 เมษายน 2561
ขอเชิญร่วมงานมหกรรมวัฒนธรรมใต้ร่มพระบารมี 236 ปี กรุงรัตนโกสินทร์
ระหว่างวันที่ 21-25 เม.ย.61 เพื่อน้อมรำลึกในพระมหากรุณาธิคุณของบูรพมหากษัตริย์ไทยที่ทรงสร้างชาติให้เป็นปึกแผ่นและเจริญรุ่งเรืองมาตลอดระยะเวลา 236 ปี
ขอเชิญร่วมงานมหกรรมวัฒนธรรมใต้ร่มพระบารมี 236 ปี กรุงรัตนโกสินทร์
ต่อจากนี้ไป ขอเชิญรับฟังไทยคู่ฟ้า ครับ
รัฐบาลขอเชิญประชาชนร่วมงานมหกรรมวัฒนธรรมใต้ร่มพระบารมี 236 ปี กรุงรัตนโกสินทร์ ระหว่างวันที่ 21-25 เม.ย.61 เพื่อน้อมรำลึกในพระมหากรุณาธิคุณของบูรพมหากษัตริย์ไทยที่ทรงสร้างชาติให้เป็นปึกแผ่นและเจริญรุ่งเรืองมาตลอดระยะเวลา 236 ปี โดยภายในงานมีกิจกรรมที่น่าสนใจประกอบด้วย ริ้วขบวนแสดงประวัติความเป็นมาของกรุงรัตนโกสินทร์ การแสดงนาฏยหุ่นไทย การจำหน่ายอาหารของดีวิถีชุมชน กิจกรรมยลวังหน้ายามเย็น เยี่ยมพิพิธภัณฑ์ยามค่ำ ณ โรงละครแห่งชาติ พิพิธภัณฑสถานแห่งชาติพระนคร สวนสันติชัยปราการ ลานคนเมือง โรงภาพยนตร์สกาลา และรอบเกาะรัตนโกสินทร์ ทั้งนี้ ขอเชิญผู้ที่สนใจแต่งกายชุดไทยไปร่วมงานได้ ตั้งแต่เวลา 13.00-21.00 น. ตามที่สถานที่จัดงานกำหนด
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/11683
