รัฐบาลไทย-ข่าวทำเนียบรัฐบาล- การประชุมคณะกรรมการที่ปรึกษาผู้ทรงคุณวุฒิพิเศษของนายกรัฐมนตรี ครั้งที่  3/2561

วันพฤหัสบดีที่ 26 เมษายน 2561
การประชุมคณะกรรมการที่ปรึกษาผู้ทรงคุณวุฒิพิเศษของนายกรัฐมนตรี ครั้งที่  3/2561
การประชุมคณะกรรมการที่ปรึกษาผู้ทรงคุณวุฒิพิเศษของนายกรัฐมนตรี ครั้งที่  3/2561
​วันนี้ (วันที่ 26 เมษายน 2561) เวลา 10.00 น. พลเอก ธนะศักดิ์ ปฏิมาประกร รองหัวหน้าคณะรักษาความสงบแห่งชาติ
และประธานที่ปรึกษาคณะกรรมการที่ปรึกษาผู้ทรงคุณวุฒิพิเศษของนายกรัฐมนตรี ได้เป็นประธาน
ในการประชุมคณะกรรมการที่ปรึกษาผู้ทรงคุณวุฒิพิเศษของนายกรัฐมนตรี ณ ห้องประชุมอาคารรับรอง
เกษะโกมล บ้านเกษะโกมล
​การประชุมในวันนี้ คณะกรรมการฯ ได้พิจารณาเรื่อง การส่งเสริมคุณธรรมและจริยธรรม
ในสังคมไทย ซึ่งได้มีการอภิปรายกันอย่างกว้างขวางในปัญหาที่เกิดขึ้นในสังคม โดยเห็นว่าปัจจุบันปัญหาเกี่ยวกับจิตสำนึกในการรับผิดชอบต่อสังคมของคนไทยหรือที่เรียกว่าคุณธรรมประจำใจของคนในสังคม
เริ่มเสื่อมถอยลงไป เป็นสาเหตุหนึ่งที่ก่อให้เกิดปัญหาการทุจริตและประพฤติมิชอบในวงราชการ การขาดวินัยของคนในสังคม อาชญากรรม ปัญหาหนี้สิน การไม่เคารพกฎหมายและกฎจราจร และปัญหาสังคมอื่น ๆ
ซึ่งที่ประชุมได้มีการหารือแนวทางในการแก้ไขปัญหา โดยเห็นว่าการปลูกจิตสำนึกและสร้างคุณธรรมประจำใจควรเริ่มตั้งแต่ในวัยเด็กเพื่อจะได้ส่งผลดีต่อสังคมในระยะยาวสืบต่อไป

ที่มา : http://www.thaigov.go.th/news/contents/details/11799
