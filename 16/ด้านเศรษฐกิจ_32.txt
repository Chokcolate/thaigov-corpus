รัฐบาลไทย-ข่าวทำเนียบรัฐบาล-กระทรวงอุตสาหกรรม ร่วมตรวจราชการ


วันพฤหัสบดีที่ 22 กุมภาพันธ์ 2561
119
พิมพ์
กระทรวงอุตสาหกรรม ร่วมตรวจราชการ
หัวหน้าผู้ตรวจราชการกระทรวงอุตสาหกรรม ประชุมการตรวจราชการตามแผนตรวจราชการแบบบูรณาการประจำปีงบประมาณ 2561 รอบที่ 1 ณ ห้องประชุมภักดีศรีสงคราม ชั้น 4 ศาลากลางจังหวัดระยอง
วันนี้ (22 กุมภาพันธ์ 2561) นายสุรพล ชามาตย์ หัวหน้าผู้ตรวจราชการกระทรวงอุตสาหกรรม พร้อมคณะผู้ตรวจราชการกระทรวงนำโดย นายจิรายุ นันท์ธราธร ผู้ตรวจราชการสำนักนายกรัฐมนตรี นายธีรวัฒน์ สุดสุข รองผู้ว่าราชการจังหวัดระยอง ประชุมการตรวจราชการตามแผนตรวจราชการแบบบูรณาการประจำปีงบประมาณ 2561 รอบที่ 1 ณ ห้องประชุมภักดีศรีสงคราม ชั้น 4 ศาลากลางจังหวัดระยอง
ซึ่งเป็นการเข้าร่วมตรวจติดตามและรับฟังรายงานผลการดำเนินงานตามนโยบายสำคัญจากหัวหน้าส่วนราชการที่เกี่ยวข้องใน 6 ประเด็น คือ 1) การเสริมสร้างความเข้มแข็งและยั่งยืนให้กับเศรษฐกิจภายในประเทศ 2) การตรวจ ราชการตามมาตรา 34 แห่งพระราชกฤษฎีกาว่าด้วยการบริหารงานจังหวัดและกลุ่มจังหวัดแบบบูรณาการ พ.ศ. 2551 3) การตรวจติดตามการเตรียมความพร้อมของจังหวัดสู่การเป็นระเบียงเศรษฐกิจภาคตะวันออก (Eastern Economic Corridoor) 4) การป้องกันและลดอุบัติเหตุทางถนน 5) โครงการที่ใช้งบประมาณของรัฐจำนวนมาก “ บัตรสวัสดิการแห่งรัฐ” 6) การป้องกันและปราบปรามการกระทำความผิดตามกฏหมายว่าด้วยการกู้ยืมเงินที่เป็นการฉ้อโกงประชาชน (แชร์ลูกโซ่)

ที่มา : http://www.thaigov.go.th/news/contents/details/10257