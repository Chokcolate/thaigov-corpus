รัฐบาลไทย-ข่าวทำเนียบรัฐบาล-คณะกรรมการนโยบายปาล์มน้ำมันแห่งชาติ ร่วมประชุมขับเคลื่อนรับมือ ผลผลิตปาล์มนำ้มันโลกและภายในประเทศที่มากขึ้นในปี 61


วันอังคารที่ 20 มีนาคม 2561
204
คณะกรรมการนโยบายปาล์มน้ำมันแห่งชาติ ร่วมประชุมขับเคลื่อนรับมือ ผลผลิตปาล์มนำ้มันโลกและภายในประเทศที่มากขึ้นในปี 61
คณะกรรมการนโยบายปาล์มน้ำมันแห่งชาติ ร่วมประชุมขับเคลื่อนรับมือ ผลผลิตปาล์มนำ้มันโลกและภายในประเทศที่มากขึ้นในปี 61
พล.ท.คงชีพ ตันตระวาณิชย์ เปิดเผยว่า พล.อ.ประวิตร วงษ์สุวรรณ รอง นรม. และ รมว.กห. ได้เป็นประธานการประชุมคณะกรรมการนโยบายปาล์มน้ำมันแห่งชาติ ครั้งที่ 1/2561 ณ ตึกสันติไมตรี  โดยที่ประชุมรับทราบสถานการณ์และแนวโน้มปาล์มน้ำมันและน้ำมันปาล์ม ปี 61  โดยภาพรวมผลผลิตปาล์มนำ้มันโลกมีมากขึ้น เนื่องจากสภาพภูมิอากาศกลับสู่ภาวะปกติ  ขณะที่แนวโน้มสถานการณ์ผลผลิตปาล์มนำ้มันภายในประเทศ จะออกสู่ตลาดเพิ่มขึ้น ส่งผลให้ราคาผลปาล์มและนำ้มันปาล์มดิบมีแนวโน้มต่ำลง.
คณะกรรมการฯ ได้ติดตามความคืบหน้าการดำเนินงานตามนโยบายในด้านต่างๆ  ได้แก่ ร่าง พ.ร.บ.ปาล์มน้ำมันและ ผลิตภัณฑ์จากปาล์มน้ำมัน ซึ่งอยู่ระหว่างนำความคิดเห็นที่เปิดรับฟังจากประชาชนมาพิจารณาปรับความสมบูรณ์ โดยสาระสำคัญของ พ.ร.บ.ฉบับดังกล่าว จะช่วยให้กลไกปาล์มน้ำมัน เกิดความเป็นธรรมกับทุกฝ่าย ทั้งเกษตรกร ผู้ประกอบการ  และมีเสถียรภาพมากขึ้น จากกองทุนปาล์มน้ำมันที่จัดตั้งขึ้น
พล.อ.ประวิตรฯ ได้ย้ำให้ส่วนราชการที่เกี่ยวข้อง ให้ความสำคัญในการหารือผู้ส่งออกให้เร่งรัดส่งออกนำ้มันปาล์เพิ่มมากขึ้น  พร้อมทั้งให้ลงพื้นที่ ติดตามช่วยเหลือเกษตรกรรายย่อยที่ประสบปัญหาโดยเชิญร่วมประชุม เพื่อกำหนดแนวทางแก้ไข ปรับเปลี่ยนให้เป็นที่ยอมรับร่วมกัน โดยเฉพาะการเก็บผลปาล์มดิบที่มีคุณภาพ เพื่อให้ได้ราคาที่สูงขึ้น   ขณะเดียวกันให้กระทรวงพลังงาน บริหารจัดการนำ้มันปาล์มดิบโดยความร่วมมือจากผู้ค้านำ้มัน ในการจัดเก็บให้ได้ปริมาณสูงสุดทั้งในรูปไบโอดีเซลและนำ้มันปาล์มดิบ พร้อมทั้งให้แก้ปัญหาการนำเข้านำ้มันปาล์ม โดยให้ชุดปฏิบัติการเพิ่มความเข้มข้นลงพื้นที่บังคับใช้กฎหมายมากขึ้น เพื่อป้องกันและปราบปรามการลักลอบนำเข้านำ้มันปาล์ม  ทั้งนี้ เชื่อว่าความร่วมมือกัน กำกับ ติดตามและแก้ปัญหาปาล์มนำ้มัน ร่วมกันตามนโยบายที่ทุกฝ่ายเห็นชอบร่วมกันอย่างใกล้ชิด จะทำให้กลไกปาล์มนำ้มันมีเสถียรภาพและเกิดความเป็นธรรมกับทุกฝ่ายร่วมกัน

ที่มา : http://www.thaigov.go.th/news/contents/details/10872