รัฐบาลไทย-ข่าวทำเนียบรัฐบาล-ต่อยอดมรดกภูมิปัญญาทางวัฒนธรรม สร้างเส้นทางท่องเที่ยวสู่เมืองรอง


วันอังคารที่ 17 เมษายน 2561
117
พิมพ์
ต่อยอดมรดกภูมิปัญญาทางวัฒนธรรม สร้างเส้นทางท่องเที่ยวสู่เมืองรอง
เอกลักษณ์ภูมิปัญญาท้องถิ่นที่มีความโดดเด่นของแต่ละจังหวัด เพื่อนำไปเชื่อมโยงกับการจัดกิจกรรมการท่องเที่ยว
ต่อยอดมรดกภูมิปัญญาทางวัฒนธรรม สร้างเส้นทางท่องเที่ยวสู่เมืองรอง
ต่อจากนี้ไป ขอเชิญรับฟังไทยคู่ฟ้า ครับ
พลเอก ประยุทธ์ จันทร์โอชา นายกรัฐมนตรี มอบหมายให้กระทรวงการท่องเที่ยวและกีฬา กระทรวงวัฒนธรรม และกระทรวงมหาดไทย ไปค้นหาเอกลักษณ์ภูมิปัญญาท้องถิ่นที่มีความโดดเด่นของแต่ละจังหวัด เพื่อนำไปเชื่อมโยงกับการจัดกิจกรรมการท่องเที่ยว เจาะกลุ่มนักท่องเที่ยวทั้งชาวไทยและต่างชาติที่สนใจรากเหง้าและวิถีชีวิตแบบไทย โดยเฉพาะในเมืองรอง 55 จังหวัด โดยอาจใช้บัญชีมรดกภูมิปัญญาทางวัฒนธรรมของชาติ เช่น ประเพณีปอยส่างลอง จ.แม่ฮ่องสอน การทำกลองเอกราช จ.อ่างทอง การเล่นสะบ้า จ.สมุทรปราการ และวายังกูเละ จ.ยะลา ไปสร้างเรื่องราวและจัดแผนกิจกรรมการท่องเที่ยว พร้อมจัดหาสิ่งอำนวยความสะดวกรองรับ เพื่อให้เป็นทางเลือกให้แก่นักท่องเที่ยว ช่วยสร้างรายได้ให้แก่ชุมชน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/11521