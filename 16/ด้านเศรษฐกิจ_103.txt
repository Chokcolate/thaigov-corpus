รัฐบาลไทย-ข่าวทำเนียบรัฐบาล-รมว.อุตสาหกรรม ลงพื้นที่ธนาคารปูม้าแหลมผักเบี้ย พร้อมกับนายกรัฐมนตรี

วันจันทร์ที่ 5 มีนาคม 2561
รมว.อุตสาหกรรม ลงพื้นที่ธนาคารปูม้าแหลมผักเบี้ย พร้อมกับนายกรัฐมนตรี
รมว.อุตสาหกรรม ลงพื้นที่ธนาคารปูม้าแหลมผักเบี้ย พร้อมกับนายกรัฐมนตรี
วันนี้ (5 มีนาคม 2561) นายอุตตม สาวนายน รัฐมนตรีว่าการกระทรวงอุตสาหกรรม ลงพื้นที่ธนาคารปูม้าแหลมผักเบี้ย จังหวัดเพชรบุรี พร้อมกับพลเอกประยุทธ์ จันทร์โอชา นายกรัฐมนตรี ในระหว่างการประชุมคณะรัฐมนตรีอย่างเป็นทางการนอกสถานที่ ครั้งที่2/2561 ณ จังหวัดเพชรบุรี
โดยนายกรัฐมนตรี ได้เยี่ยมชมบูธหมู่บ้านอุตสาหกรรมสร้างสรรค์ชุมชนแหลมผักเบี้ย อำเภอบ้านแหลม จังหวัดเพชรบุรี ที่กระทรวงอุตสาหกรรมได้ร่วมพัฒนาผลิตภัณฑ์และออกแบบโลโก้ “โอ้โห้ปูอร่อย” ให้กับวิสาหกิจชุมชน และยังได้เยี่ยมชมบูธของบริษัทประชารัฐ จังหวัดเพชรบุรี ซึ่งได้เปิดตัวผลิตภัณฑ์ใหม่ “หม้อแกงกรอบ” ซึ่งได้รับความร่วมมือจากกระทรวงอุตสาหกรรม สำนักงานอุตสาหกรรมจังหวัด และสถาบันอาหาร ในการร่วมกันพัฒนาผลิตภัณฑ์ใหม่

ที่มา : http://www.thaigov.go.th/news/contents/details/10523
