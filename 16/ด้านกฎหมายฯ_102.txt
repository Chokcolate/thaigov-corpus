รัฐบาลไทย-ข่าวทำเนียบรัฐบาล-"ยุติธรรม" ประชุมติดตามการขับเคลื่อนโครงการไทยนิยม ยั่งยืน

วันอังคารที่ 10 เมษายน 2561
"ยุติธรรม" ประชุมติดตามการขับเคลื่อนโครงการไทยนิยม ยั่งยืน
นางกรรณิการ์ แสงทอง รองปลัดกระทรวงยุติธรรม เป็นประธานการประชุมเพื่อขับเคลื่อนการพัฒนาประเทศตามโครงการไทยนิยม ยั่งยืน ผ่านระบบประชุมทางไกลผ่านจอภาพ (Video Conference System)
ในวันอังคารที่ ๑๐ เมษายน ๒๕๖๑ เวลา ๑๓.๓๐ น.
ณ ห้องประชุมกระทรวงยุติธรรม ๒ ชั้น ๘ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพฯ
นางกรรณิการ์ แสงทอง รองปลัดกระทรวงยุติธรรม
เป็นประธานการประชุมเพื่อขับเคลื่อนการพัฒนาประเทศตามโครงการไทยนิยม ยั่งยืน
ผ่านระบบประชุมทางไกลผ่านจอภาพ (Video Conference System)
เพื่อสร้างการรับรู้และความเข้าใจระหว่างส่วนกลางและสำนักงานยุติธรรมจังหวัด
และติดตามความคืบหน้าการทำงานตามโครงการไทยนิยม ยั่งยืน
โดยมีผู้แทนจากหน่วยงานที่เกี่ยวข้อง และผู้แทนจากสำนักงานยุติธรรมจังหวัดนำร่อง ๑๙ แห่ง
เข้าร่วมประชุมฯ
รองปลัดกระทรวงยุติธรรม กล่าวว่า กระทรวงมหาดไทย ซึ่งได้รับมอบหมายจากนายกรัฐมนตรี
ให้บูรณาการขับเคลื่อนการทำงานตามโครงการไทยนิยม ยั่งยืน ร่วมกับหน่วยงานที่เกี่ยวข้อง
ได้มอบหมายให้กระทรวงยุติธรรมรวบรวมข้อมูลการรับเรื่องร้องเรียนร้องทุกข์ของประชาชน
ในภาพรวมของประเทศ พร้อมทั้งให้คัดเลือกกลโกงหรือวิธีการแปลกใหม่
ที่มิจฉาชีพใช้ในการหลอกลวงประชาชน แล้วรายงานไปยังกระทรวงมหาดไทย
เพื่อนำข้อมูลดังกล่าวไปเผยแพร่ประชาสัมพันธ์ ในการป้องกันไม่ให้ประชาชน
ตกเป็นเหยื่อของกลุ่มมิจฉาชีพดังกล่าว
สำหรับการขับเคลื่อนการทำงานตามโครงการไทยนิยม ยั่งยืน
ของสำนักงานยุติธรรมจังหวัดนำร่องทั้ง ๑๙ จังหวัด พบว่า
ปัญหา วิธีการแก้ไข และวิธีการขับเคลื่อนโครงการของแต่ละพื้นที่มีความแตกต่างกัน
เนื่องจากสภาพภูมิศาสตร์ สังคม และเศรษฐกิจ
โดยส่วนใหญ่ประสบปัญหาการขาดแคลนบุคลากร
จึงขอให้ทุกหน่วยงานทำงานบูรณาการร่วมกับหน่วยงานอื่นๆ ทั้งภายในและภายนอก
พร้อมทั้ง รายงานสภาพปัญหาของประชาชนในพื้นที่
และปัญหาการขับเคลื่อนการดำเนินงานตามโครงการดังกล่าว
เพื่อนำไปสู่การกำหนดแนวทางการขับเคลื่อนงานที่มีประสิทธิภาพต่อไป

ที่มา : http://www.thaigov.go.th/news/contents/details/11458
