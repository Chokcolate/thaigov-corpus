รัฐบาลไทย-ข่าวทำเนียบรัฐบาล-ผลการประชุมเจ้าหน้าที่อาวุโสกระทรวงการคลังและธนาคารกลางอาเซียน เมื่อวันที่ 5 เมษายน 2561 ณ สาธารณรัฐสิงคโปร์


วันจันทร์ที่ 9 เมษายน 2561
413
พิมพ์
ผลการประชุมเจ้าหน้าที่อาวุโสกระทรวงการคลังและธนาคารกลางอาเซียน เมื่อวันที่ 5 เมษายน 2561 ณ สาธารณรัฐสิงคโปร์
ปลัดกระทรวงการคลังได้เข้าร่วมการประชุมเจ้าหน้าที่อาวุโสกระทรวงการคลังและธนาคารกลางอาเซียน (The ASEAN Finance and Central Bank Deputies’ Meeting: AFCDM) ณ สาธารณรัฐสิงคโปร์
นายสมชัย สัจจพงษ์ ปลัดกระทรวงการคลัง ได้เข้าร่วมการประชุมเจ้าหน้าที่อาวุโสกระทรวงการคลังและธนาคารกลางอาเซียน (The ASEAN Finance and Central Bank Deputies’ Meeting: AFCDM) ณ สาธารณรัฐสิงคโปร์ โดยมีผลการประชุมในประเด็นที่สำคัญ ดังนี้
ที่ประชุมเจ้าหน้าที่อาวุโสกระทรวงการคลังและธนาคารกลางอาเซียนได้รับทราบความคืบหน้าในการดำเนินการภายใต้แผนงานประชาคมเศรษฐกิจอาเซียน (ASEAN Economic Community Blueprint 2025) และ สนับสนุนให้ประเทศสมาชิกเร่งดำเนินการมาตรการต่าง ๆ ที่เหลือให้ทันตามกำหนด นอกจากนี้ ที่ประชุมยังรับทราบ ความคืบหน้าการดำเนินการตามแผนยุทธศาสตร์การรวมตัวทางการเงิน (Roadmap for Integration: Financial and Monetary Integration: RIA-Fin) โดยชื่นชมกับการจัดทำรายงานสถานะความคืบหน้าในด้านการเปิดเสรีบัญชีทุน เคลื่อนย้าย (Capital Account Liberalisation: CAL) การพัฒนาตลาดทุน (Capital Market Development: CMD) และการเจรจาเปิดเสรีทางการเงิน (Financial Service Liberalisation: FSL) ที่สามารถตรวจสอบสถานะของแต่ละประเทศในการดำเนินการดังกล่าว สำหรับความคืบหน้าของการเข้าถึงบริการทางการเงิน (Financial Inclusion) ที่ประชุมได้รับทราบความคืบหน้าในการติดตามการเข้าถึงบริการทางการเงิน (Financial Inclusion Monitoring Framework) และการจัดลำดับความสำคัญของการดำเนินงานสำหรับปี 2561 นอกจากนี้ ที่ประชุมยังรับทราบรายงานผลการประชุมรัฐมนตรีว่าการกระทรวงการคลังและผู้ว่าการธนาคารกลาง G20 โดยเน้นย้ำความสำคัญของเทคโนโลยี และโครงสร้างพื้นฐานในการสนับสนุนการพัฒนาเศรษฐกิจอย่างยั่งยืนและสร้างสมดุลให้กับเศรษฐกิจโลก
ในฐานะประธานและเจ้าภาพการประชุมครั้งต่อไป ประเทศไทยได้แจ้งให้ประเทศสมาชิกอาเซียนทราบว่าการประชุมรัฐมนตรีว่าการกระทรวงการคลังอาเซียน ครั้งที่ 23 และการประชุมอื่นๆ ที่เกี่ยวข้องจะจัดขึ้นในปี 2562 ในระหว่างวันที่ 1 – 5 เมษายน 2562 ณ จังหวัดเชียงราย
สำนักนโยบายเศรษฐกิจระหว่างประเทศ ส านักงานเศรษฐกิจการคลัง
โทร. (02) 273-9020 ต่อ 3621

ที่มา : http://www.thaigov.go.th/news/contents/details/11407