รัฐบาลไทย-ข่าวทำเนียบรัฐบาล-ทส.พร้อมภาคีภาคส่วน 20 องค์กร ผนึกพลังร่วมจัดงานวันคุ้มครองโลก 2561


วันอังคารที่ 24 เมษายน 2561
126
ทส.พร้อมภาคีภาคส่วน 20 องค์กร ผนึกพลังร่วมจัดงานวันคุ้มครองโลก 2561
ทส.พร้อมภาคีภาคส่วน 20 องค์กร ผนึกพลังร่วมจัดงานวันคุ้มครองโลก 2561
22 เมษายน 2561 กระทรวงทรัพยากรธรรมชาติและสิ่งแวดล้อม โดย องค์การบริหารจัดการก๊าซเรือนกระจก (องค์การมหาชน) ร่วมกับหน่วยงานที่เกี่ยวข้อง จัดงานวันคุ้มครองโลก 2561 (Earth day 2018 Thailand) ภายใต้แนวคิด “คนรุ่นใหม่ ลดขยะพลาสติก กู้วิกฤติโลกร้อน”เพื่อร่วมกันแสดงบทบาทในการดำเนินงาน และส่งสารเพื่อขอความร่วมมือจากพลังคนรุ่นใหม่ ในการช่วยกันเปลี่ยนแปลงพฤติกรรม เพื่อช่วยกันปกป้องคุ้มครองโลกจากวิกฤติภัยที่ส่งผลกระทบต่อระบบนิเวศ สิ่งแวดล้อม การดำรงชีวิตของมนุษยชาติ และสิ่งมีชีวิตบนโลก ณ หอศิลปวัฒนธรรมแห่งกรุงเทพมหานคร
ภายในงานมีกิจกรรมต่างๆ อาทิ ชมนิทรรศการกลางแจ้ง “วิกฤติขยะพลาสติก วิกฤติโลกร้อน” พร้อมด้วยลูกบอลยักษ์ One Tonne of CO2  ขนาด 10.07 เมตร และ 3D Street Painting สะท้อนวิกฤติโลกร้อน ละครเวที “คุณพี่น้ำดื่ม แม่ Cap Seal… รักนี้เพื่อโลก” โดยกรมควบคุมมลพิษ การแสดงมุมมองของเยาวชนต่อการคุ้มครองโลก โดยน้องณัชชา เจ้าของวลีฮิต “ดูปากณัชชานะคะ” การมอบรางวัลแก่ผู้ชนะเลิศการประกวด “แผนรณรงค์ลดก๊าซเรือนกระจก ลดโลกร้อน” ประเภทนิสิตนักศึกษา อีกทั้งมีการรณรงค์ลดขยะพลาสติก กู้วิกฤติโลกร้อน โดยผู้บริหาร ทส. ผู้แทนหน่วยงานและจิตอาสา รวมทั้งกิจกรรมอื่น ๆ อีกมากมาย

ที่มา : http://www.thaigov.go.th/news/contents/details/11720