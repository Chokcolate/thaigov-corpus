รัฐบาลไทย-ข่าวทำเนียบรัฐบาล-รัฐบาลห่วงใยสุขภาพอนามัยของประชาชนจากค่าฝุ่นละอองเกินมาตรฐาน


วันพุธที่ 28 มีนาคม 2561
126
พิมพ์
รัฐบาลห่วงใยสุขภาพอนามัยของประชาชนจากค่าฝุ่นละอองเกินมาตรฐาน
ได้กำชับหน่วยงานเฝ้าระวังโรคติดต่อระบบทางเดินหายใจ และโรคผิวหนัง โดยขอให้ประชาชนใช้หน้ากากป้องกันฝุ่นละออง
ต่อจากนี้ไป ขอเชิญรับฟังไทยคู่ฟ้า ครับ
รัฐบาลห่วงใยสุขภาพอนามัยของประชาชน จึงได้กำชับให้หน่วยงานที่เกี่ยวข้องเฝ้าระวังโรคระบบทางเดินหายใจ โรคหัวใจและหลอดเลือด โรคเยื่อบุตาอักเสบ และโรคผิวหนัง เนื่องจากบางพื้นที่มีฝุ่นละอองขนาดเล็กเกินค่ามาตรฐาน พร้อมทั้งรณรงค์ 5 มาตรการ “หลีก ปิด ใช้ เลี่ยง ลด” ได้แก่ หลีกการสัมผัสฝุ่นละออง โดยเฉพาะผู้สูงอายุ หญิงตั้งครรภ์ เด็กเล็ก ผู้ที่มีโรคหอบหืด โรคปอดอุดกั้นเรื้อรัง โรคหัวใจและหลอดเลือด ปิดประตู หน้าต่างให้มิดชิด ใช้หน้ากากป้องกันฝุ่น หรือใช้ผ้าชุบน้ำบิดหมาดป้องกันฝุ่น เลี่ยงการออกกำลังกายหรือทำงานกลางแจ้งเป็นเวลานาน และลดการใช้รถยนต์และการเผาขยะ ทั้งนี้ หากพบว่าตนเองมีอาการผิดปกติ เช่น หายใจติดขัด ควรรีบพบแพทย์ หรือสอบถามข้อมูลได้ที่สายด่วน 1422
ร่วมเดินหน้าประเทศไทย กับสำนักโฆษก สำนักเลขานายกรัฐมนตรี

ที่มา : http://www.thaigov.go.th/news/contents/details/10326