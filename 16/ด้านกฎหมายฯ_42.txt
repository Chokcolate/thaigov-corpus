รัฐบาลไทย-ข่าวทำเนียบรัฐบาล-รองนายกรัฐมนตรีและรัฐมนตรีว่าการกระทรวงยุติธรรม นำคณะผู้แทนไทย ประชุมทวิภาคีกับสาธารณรัฐแห่งสหภาพเมียนมา ณ กรุงเวียนนา สาธารณรัฐออสเตรีย

วันพฤหัสบดีที่ 15 มีนาคม 2561
รองนายกรัฐมนตรีและรัฐมนตรีว่าการกระทรวงยุติธรรม นำคณะผู้แทนไทย ประชุมทวิภาคีกับสาธารณรัฐแห่งสหภาพเมียนมา ณ กรุงเวียนนา สาธารณรัฐออสเตรีย
พลอากาศเอก ประจิน จั่นตอง รองนายกรัฐมนตรีและรัฐมนตรีว่าการกระทรวงยุติธรรม
เป็นหัวหน้าคณะผู้แทนไทย
เข้าร่วมประชุมทวิภาคีกับสาธารณรัฐแห่งสหภาพเมียนมา
ซึ่งนำโดย พลตรี อ่อง โซ รัฐมนตรีช่วยว่าการกระทรวงมหาดไทยของเมียนมา
พร้อมคณะผู้แทนไทยที่เข้าร่วมประช
เมื่อวันที่ ๑๔ มีนาคม ๒๕๖๑ เวลา ๑๓.๐๐ น. (ตามเวลาท้องถิ่น) ณ ศูนย์การประชุมนานาชาติเวียนนา กรุงเวียนนา สาธารณรัฐออสเตรีย พลอากาศเอก ประจิน จั่นตอง รองนายกรัฐมนตรีและรัฐมนตรีว่าการกระทรวงยุติธรรม เป็นหัวหน้าคณะผู้แทนไทย เข้าร่วมประชุมทวิภาคีกับสาธารณรัฐแห่งสหภาพเมียนมา ซึ่งนำโดย พลตรี อ่อง โซ รัฐมนตรีช่วยว่าการกระทรวงมหาดไทยของเมียนมา พร้อมคณะผู้แทนไทยที่เข้าร่วมประชุม ประกอบด้วย นายศิรินทร์ยา สิทธิชัย เลขาธิการ ป.ป.ส. นายทรงศัก สายเชื้อ เอกอัครราชทูตและผู้แทนถาวรไทยประจำสหประชาชาติ ณ กรุงเวียนนา พลตำรวจเอก ธนิตศักดิ์ ธีระสวัสดิ์ ที่ปรึกษาพิเศษ สำนักงานตำรวจแห่งชาติ และนางชนิญญา ชัยสุวรรณ อธิบดีอัยการสำนักงานคดียาเสพติด
โดยมีประเด็นการประชุมที่สำคัญ ดังนี้
๑. ประเทศไทยขอบคุณรัฐบาลเมียนมา ที่ให้ความร่วมมือในการปราบปรามยาเสพติดร่วมกับรัฐบาลไทยมาโดยตลอด
๒. รัฐบาลไทยเสนอการยกระดับความร่วมมือระหว่างไทยและเมียนมาในการป้องกันและปราบปรามยาเสพติด โดยจะยกร่างแผนแม่บท เพื่อเป็นเครื่องมือในการปฏิบัติการอย่างเป็นรูปธรรม
๓. รัฐบาลไทยยินดีสนับสนุนการดำเนินงานด้านการป้องกันและปราบปรามยาเสพติดของเมียนมา รวมถึงการให้ความช่วยเหลือด้านการพัฒนา การบำบัดรักษาผู้เสพยาเสพติด โดยเฉพาะในพื้นที่หมู่บ้านชายแดนของทั้งสองประเทศ
จากนั้น เวลา ๑๔.๑๕ น. รองนายกรัฐมนตรีและรัฐมนตรีว่าการกระทรวงยุติธรรม เข้าพบ ดร. มากาเรตเท่ ชรัมเบอร์ก รัฐมนตรีว่าการกระทรวงการดิจิทัลและเศรษฐกิจของสาธารณรัฐออสเตรีย เพื่อหารือข้อราชการในเรื่องการส่งเสริมความร่วมมือด้านเศรษฐกิจและดิจิทัล รวมถึงประเด็นการกระชับความสัมพันธ์ทางการค้าผ่านกลไกคณะทำงานร่วมทั้งสองฝ่าย ซึ่งอาจขยายรวมถึงอุตสาหกรรมท่องเที่ยวด้วย

ที่มา : http://www.thaigov.go.th/news/contents/details/10803
