รัฐบาลไทย-ข่าวทำเนียบรัฐบาล-รองนายกรัฐมนตรีและรัฐมนตรีว่าการกระทรวงยุติธรรม เป็นประธานในพิธีเปิดงาน ๒๐๑๘ IYF World Culture Camp Thailand

วันอังคารที่ 20 มีนาคม 2561
รองนายกรัฐมนตรีและรัฐมนตรีว่าการกระทรวงยุติธรรม เป็นประธานในพิธีเปิดงาน ๒๐๑๘ IYF World Culture Camp Thailand
พิธีเปิดงาน ๒๐๑๘ IYF World Culture Camp Thailand จัดโดย IYF Thailand (International Youth Fellowship) หรือ มูลนิธิเยาวชนสัมพันธ์นานาชาติ
เมื่อวันจันทร์ที่ ๑๙ มีนาคม ๒๕๖๑ เวลา ๑๘.๓๐ น. ณ ศูนย์ประชุมธรรมศาสตร์ รังสิต มหาวิทยาลัยธรรมศาสตร์ ศูนย์รังสิต พลอากาศเอก ประจิน จั่นตอง รองนายกรัฐมนตรีและรัฐมนตรีว่าการกระทรวงยุติธรรม เป็นประธานในพิธีเปิดงาน ๒๐๑๘ IYF World Culture Camp Thailand จัดโดย IYF Thailand (International Youth Fellowship) หรือ มูลนิธิเยาวชนสัมพันธ์นานาชาติ ซึ่งเป็นการจัดกิจกรรมค่ายเยาวชนนานาชาติ (IYF World Camp)ที่มุ่งเน้นให้เยาวชนได้รู้จักการพัฒนาความคิดและเปิดโลกทัศน์ผ่านการทำกิจกรรมต่าง ๆ ทั้งการแสดงแลกเปลี่ยนวัฒนธรรมระหว่างประเทศ กิจกรรมกลุ่มที่สอนให้รู้จักจิตใจของตนเอง และการเรียนรู้ที่จะเสียสละเพื่อผู้อื่น รวมถึงการฟังบรรยายจากวิทยากรที่มีชื่อเสียง ซึ่งจะทำให้เยาวชนได้รับความรู้และแนวคิดใหม่ๆ ที่สามารถนำไปปรับใช้ในการดำเนินชีวิตประจำวันต่อไป

ที่มา : http://www.thaigov.go.th/news/contents/details/10908
