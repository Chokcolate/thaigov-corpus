รัฐบาลไทย-ข่าวทำเนียบรัฐบาล-นายกรัฐมนตรีตำหนิบุคคลทุจริตเงินงบประมาณภาครัฐ พร้อมสั่งการเร่งรัดให้ ปปท.ลงพื้นที่ตรวจสอบการใช้จ่ายงบประมาณภาครัฐ


วันอังคารที่ 13 มีนาคม 2561
183
พิมพ์
นายกรัฐมนตรีตำหนิบุคคลทุจริตเงินงบประมาณภาครัฐ พร้อมสั่งการเร่งรัดให้ ปปท.ลงพื้นที่ตรวจสอบการใช้จ่ายงบประมาณภาครัฐ
นายกรัฐมนตรีตำหนิบุคคลทุจริตเงินงบประมาณภาครัฐ พร้อมสั่งการเร่งรัดให้ ปปท.ลงพื้นที่ตรวจสอบการใช้จ่ายงบประมาณภาครัฐ
วันนี้ (13 มีนาคม 2561) เวลา 14.00 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีถึงกรณีการตรวจสอบเงินทุจริตหน่วยงานภาครัฐว่า มีหลายหน่วยงานที่ปรากฎเป็นข่าวออกมา ไม่ใช่รัฐบาลปล่อยปะละเลยการตรวจสอบ แต่ขั้นตอนการตรวจสอบค่อนข้างช้า โดยได้เร่งรัดให้สำนักงานคณะกรรมการป้องกันและปราบปรามการทุจริตในภาครัฐ (ป.ป.ท.) เข้าไปตรวจสอบทุกหน่วยงานภาครัฐที่มีปัญหา เพราะเป็นเรื่องการใช้งบประมาณของภาครัฐโดยตรง  ทั้งนี้ การทุจริตขึ้นอยู่กับผู้ที่ได้รับผล เจ้าหน้าที่ และประชาชนส่วนหนึ่งที่รู้เท่าไม่ถึงการณ์เข้าไปให้ความร่วมมือกับเจ้าหน้าที่ จึงขอให้ประชาชนช่วยกันให้ความร่วมมือกันเปิดเผยข้อมูลทั้งทางตรงและทางอ้อม ไม่ต้องเกรงกลัวอิทธิพล รัฐบาลพร้อมให้การดูแล พร้อมกล่าวชื่นชมบุคคลที่เปิดเผยข้อมูล และกล่าวตำหนิบุคคลที่ทุจริตเงินโครงการต่าง ๆ ของภาครัฐว่าเป็นบุคคลที่น่าอับอาย ไม่มีศีลธรรม รังแกงบประมาณคนที่ด้อยโอกาส พร้อมกล่าวยืนยันว่าได้สั่งการให้ ปปท.ลงพื้นที่ตรวจสอบแล้วอย่างเป็นธรรม
---------------------------------------

ที่มา : http://www.thaigov.go.th/news/contents/details/10732