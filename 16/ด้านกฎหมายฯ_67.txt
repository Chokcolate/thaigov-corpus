รัฐบาลไทย-ข่าวทำเนียบรัฐบาล-รองนายกรัฐมนตรีและรัฐมนตรีว่าการกระทรวงยุติธรรมให้การต้อนรับ


วันอาทิตย์ที่ 25 มีนาคม 2561
187
รองนายกรัฐมนตรีและรัฐมนตรีว่าการกระทรวงยุติธรรมให้การต้อนรับ
รองนายกรัฐมนตรีและรัฐมนตรีว่าการกระทรวงยุติธรรมให้การต้อนรับเอกอัครราชทูตวิสามัญผู้มีอำนาจเต็มแห่งสหราชอาณาจักรประจำประเทศไทย
ในวันศุกร์ที่ ๒๓ มีนาคม ๒๕๖๑ เวลา ๑๓.๓๐ น.
พลอากาศเอก ประจิน จั่นตอง รองนายกรัฐมนตรีและรัฐมนตรีว่าการกระทรวงยุติธรรม ให้การต้อนรับ
นายไบรอัน จอห์น เดวิดสัน (Mr. Brian John Davidson) เอกอัครราชทูตวิสามัญผู้มีอำนาจเต็ม
แห่งสหราชอาณาจักรประจำประเทศไทย พร้อมคณะ
ในโอกาสเข้าเยี่ยมคารวะ เพื่อกระชับความสัมพันธ์อันดีระหว่างกัน
พร้อมทั้งร่วมหารือข้อราชการที่เกี่ยวข้องกับการดำเนินงานของกระทรวงยุติธรรม อาทิ
การเพิ่มความคุ้มครองแก่เด็กและเยาวชนจากผู้กระทำผิดทางเพศที่แสวงหาประโยชน์จากเด็กและเยาวชน
โดยการติดต่อทางออนไลน์  โครงการความร่วมมือระหว่างกรมราชทัณฑ์และสถานเอกอัครราชทูตสหราชอาณาจักรประจำประเทศไทย ในการปรับปรุงสภาพความเป็นอยู่ของผู้ต้องขังตามมาตรฐานสากล  รวมถึงเรื่องการโอนตัวผู้ต้องขัง และประเด็นเรื่องสิทธิมนุษยชนในประเทศไทย​
โดยมี ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวง​ยุติธรรม พร้อมด้วย​นายวิทยา​ สุริยะวงค์​ รองปลัดกระทรวงยุติธรรม​ พ.ต.อ. ดร.ณรัชต์​ เศวตนันทน์​ อธิบดีกรมราชทัณฑ์​ และผู้ที่เกี่ยวข้อง​ เข้าร่วมฯ​ ณ ห้องรับรองกระทรวงยุติธรรม ชั้น ๒​ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ

ที่มา : http://www.thaigov.go.th/news/contents/details/11025