รัฐบาลไทย-ข่าวทำเนียบรัฐบาล-ทส. หารือ ญี่ปุ่น เกี่ยวกับการแก้ไขปัญหาสิ่งแวดล้อมในประเทศไทย

วันพฤหัสบดีที่ 22 มีนาคม 2561
ทส. หารือ ญี่ปุ่น เกี่ยวกับการแก้ไขปัญหาสิ่งแวดล้อมในประเทศไทย
ทส. หารือ ญี่ปุ่น เกี่ยวกับการแก้ไขปัญหาสิ่งแวดล้อมในประเทศไทย
ทส. หารือ ญี่ปุ่น เกี่ยวกับการแก้ไขปัญหาสิ่งแวดล้อมในประเทศไทย
วันนี้ (21 มีนาคม 2561) เวลาประมาณ 10.00 น. รัฐมนตรีว่าการกระทรวงทรัพยากรธรรมชาติและสิ่งแวดล้อม (พลเอก สุรศักดิ์  กาญจนรัตน์) พร้อมด้วย ปลัดกระทรวงทรัพยากรธรรมชาติและสิ่งแวดล้อม (นายวิจารย์  สิมาฉายา) และคณะ ได้ร่วมกันพบปะหารือกับผู้แทนระดับสูงของกระทรวงสิ่งแวดล้อมญี่ปุ่นเกี่ยวกับความร่วมมือด้านทรัพยากรธรรมชาติและสิ่งแวดล้อมระหว่างสองประเทศ รวมถึงการแก้ไขปัญหาสิ่งแวดล้อม อาทิ ปัญหาการจัดการขยะ ปัญหาฝุ่นละออง PM2.5 เกินค่ามาตรฐาน ในโอกาสนี้ ทั้งสองฝ่ายยินดีในการที่ไทยจะเป็นเจ้าภาพในการจัดการประชุม 3R ที่จะจัดขึ้นในเดือนธันวาคม พ.ศ.2562
โดยในการพบปะกันครั้งนี้ รัฐมนตรีว่าการกระทรวงทรัพยากรธรรมชาติและสิ่งแวดล้อม ได้กล่าวขอบคุณกระทรวงสิ่งแวดล้อมญี่ปุ่นที่ได้ให้การสนับสนุนทั้งทางด้านความรู้และเทคโนโลยี ในการแก้ไขปัญหาด้านสิ่งแวดล้อมในประเทศไทย

ที่มา : http://www.thaigov.go.th/news/contents/details/10932
