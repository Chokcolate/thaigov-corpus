รัฐบาลไทย-ข่าวทำเนียบรัฐบาล-สธ.ไทยจับมือ สธ.อิหร่าน ยกระดับความร่วมมือด้านสาธารณสุข 


วันพุธที่ 7 มีนาคม 2561
323
สธ.ไทยจับมือ สธ.อิหร่าน ยกระดับความร่วมมือด้านสาธารณสุข
รัฐมนตรีว่าการกระทรวงสาธารณสุขไทย เยือนสาธารณรัฐอิสลามอิหร่าน พร้อมลงนามบันทึกความร่วมมือด้านสาธารณสุข พัฒนางานระบบสุขภาพ การประกันสุขภาพ เวชภัณฑ์และชีววัตถุ
รัฐมนตรีว่าการกระทรวงสาธารณสุขไทย เยือนสาธารณรัฐอิสลามอิหร่าน พร้อมลงนามบันทึกความร่วมมือด้านสาธารณสุข พัฒนางานระบบสุขภาพ การประกันสุขภาพ เวชภัณฑ์และชีววัตถุ
วันนี้ (7 มีนาคม 2561) ศาสตราจารย์คลินิก เกียรติคุณ นายแพทย์ปิยะสกล สกลสัตยาทร รัฐมนตรีว่าการกระทรวงสาธารณสุข เดินทางเยือนสาธารณรัฐอิสลามอิหร่านอย่างเป็นทางการ ตามคำเชิญของกระทรวงสาธารณสุขและแพทยศาสตร์ศึกษาแห่งสาธารณรัฐอิสลามอิหร่าน ระหว่างวันที่ 6 - 10 มีนาคม 2561 ที่กรุงเตหะราน สาธารณรัฐอิสลามอิหร่าน
ประเทศไทยและสาธารณรัฐอิสลามอิหร่านมีความสัมพันธ์ทางการทูตมานานมากว่า63ปีและมีความร่วมมือหลายสาขาทั้งด้านเศรษฐกิจ การลงทุนและการท่องเที่ยว สำหรับด้านสุขภาพมีความร่วมมือระดับหน่วยงานในการสนับสนุนด้านวิชาการแก่สาธารณรัฐอิสลามอิหร่าน ในด้านการพัฒนาระบบสุขภาพและการประกันสุขภาพถ้วนหน้ารวมถึงการพัฒนานโยบายสาธารณะแบบมีส่วนร่วมผ่านกระบวนการสมัชชาสุขภาพแห่งชาติ
การเยือนครั้งนี้ กระทรวงสาธารณสุขในนามรัฐบาลไทย และกระทรวงสาธารณสุขและแพทยศาสตร์ศึกษาของสาธารณรัฐอิสลามอิหร่าน ร่วมกันยกระดับความร่วมมือด้านสุขภาพ โดยลงนามบันทึกความร่วมมือด้านสาธารณสุข ให้มีการศึกษาดูงานแลกเปลี่ยนประสบการณ์ระหว่างสองประเทศ ด้านระบบสุขภาพและการประกันสุขภาพ ด้านการพัฒนาเวชภัณฑ์และชีววัตถุ และกระบวนการพัฒนานโยบายสาธารณะแบบมีส่วนร่วมผ่านสมัชชาสุขภาพแห่งชาติ ซึ่งเป็นจุดเริ่มต้นที่ดีที่จะขับเคลื่อนความร่วมมือด้านสุขภาพและส่งเสริมความสัมพันธ์ระหว่างสอง ประเทศให้แน่นแฟ้นยิ่งขึ้นต่อไป

ที่มา : http://www.thaigov.go.th/news/contents/details/10583