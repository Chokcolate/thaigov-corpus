รัฐบาลไทย-ข่าวทำเนียบรัฐบาล-ธอส. ชูจัดสินเชื่อบ้านดอกเบี้ย 2.90% ต่อปี 3 ปีแรก ฟรี!! 4 ค่าธรรมเนียม เงินฝากออมทรัพย์ ดอกเบี้ยสูงสุด 1.80% ต่อปี บ้านมือสองลดราคาสูงสุด 50% งาน Money Expo Hatyai 2018

วันศุกร์ที่ 9 มีนาคม 2561
ธอส. ชูจัดสินเชื่อบ้านดอกเบี้ย 2.90% ต่อปี 3 ปีแรก ฟรี!! 4 ค่าธรรมเนียม เงินฝากออมทรัพย์ ดอกเบี้ยสูงสุด 1.80% ต่อปี บ้านมือสองลดราคาสูงสุด 50% งาน Money Expo Hatyai 2018
ธนาคารอาคารสงเคราะห์ (ธอส.) สร้างโอกาสให้ประชาชนในพื้นที่ภาคใต้ได้มีที่อยู่อาศัยเป็นของตนเอง ร่วมออกบูธในงาน “Money Expo Hatyai 2018”
ธนาคารอาคารสงเคราะห์ (ธอส.) สร้างโอกาสให้ประชาชนในพื้นที่ภาคใต้ได้มีที่อยู่อาศัยเป็นของตนเอง ร่วมออกบูธในงาน “Money Expo Hatyai 2018” ขนทัพผลิตภัณฑ์ครบวงจร นำโดยสินเชื่อบ้าน ดอกเบี้ย 2.90% ต่อปี นานถึง 3 ปีแรก ยกเว้นค่าธรรมเนียม 4 ฟรี (1) ฟรีค่าธรรมเนียมการยื่นกู้ (2) ฟรีค่าประเมินราคาหลักประกันทุกวงเงินกู้ (3) ฟรีค่าจดทะเบียนสิทธิและนิติกรรม และ (4) ฟรีค่าจดทะเบียนจำนอง 1% ของวงเงินกู้ตามสัญญากู้เงิน ผ่อนนานสูงสุด 40 ปี “เงินฝากออมทรัพย์” บวกดอกเบี้ยเพิ่มพิเศษ 6 เดือน รวมรับดอกเบี้ยสูงสุด 1.80% ต่อปี และบ้านมือสอง หรือ ทรัพย์ NPA คุณภาพดีทำเลเด่น ลดราคาพิเศษสูงสุดถึง 50% จากราคาปกติ ราคาจำหน่ายต่ำสุดเริ่มต้นเพียง 70,000 บาทเท่านั้น
นายฉัตรชัย ศิริไล กรรมการผู้จัดการธนาคารอาคารสงเคราะห์ (ธอส.) เปิดเผยว่า เพื่อเป็นการสร้างโอกาสให้ประชาชนในพื้นที่ภาคใต้ได้มีที่อยู่อาศัยเป็นของตนเองตามพันธกิจ : ทำให้คนไทยมีบ้าน ธอส.จึงได้ร่วมออกบูธในงาน “Money Expo Hatyai 2018” โดยแบ่งโซนการจัดบูธออกเป็น 4 โซนหลัก ประกอบด้วย 1.โซนสินเชื่อ อัตราดอกเบี้ยปีที่ 1 – 3 เท่ากับ MRR-3.85% ต่อปี (หรือเท่ากับ 2.90% ต่อปีเท่านั้น!! คิดจาก MRR ธอส.ปัจจุบันเท่ากับ 6.75% ต่อปี) ปีที่ 4 จนถึงตลอดอายุสัญญากู้ กรณีลูกค้าสวัสดิการดอกเบี้ยเท่ากับ MRR-1.00% ต่อปี กรณีลูกค้ารายย่อยทั่วไป ดอกเบี้ยเท่ากับ MRR-0.50% ต่อปี กรณีกู้ซื้ออุปกรณ์และสิ่งอำนวยความสะดวก          ที่เกี่ยวเนื่องกับที่อยู่อาศัย ดอกเบี้ยเท่ากับ MRR ให้กู้เพื่อซื้อ ปลูกสร้าง ต่อเติม ซ่อมแซม ไถ่ถอนจำนองจากสถาบันการเงินอื่น และซื้ออุปกรณ์ที่เกี่ยวเนื่องเพื่อประโยชน์ในการอยู่อาศัยพร้อมกับกู้เพื่อซื้อ หรือ ไถ่ถอนจำนอง พิเศษ!! ยกเว้นค่าธรรมเนียม 4 ฟรี ได้แก่ (1)ฟรีค่าธรรมเนียมการยื่นกู้ (2)ฟรีค่าประเมินราคาหลักประกันทุกวงเงินกู้    (3)ฟรีค่าจดทะเบียนสิทธิและนิติกรรม และ (4) ฟรีค่าจดทะเบียนจำนอง 1% ของวงเงินกู้ตามสัญญากู้เงิน ผ่อนได้นานสูงสุดถึง 40 ปี ยื่นคำขอกู้ได้ตั้งแต่วันที่ 9 – 16 มีนาคม 2561 และทำนิติกรรมภายในวันที่ 30 มีนาคม 2561 หรือภายใต้กรอบวงเงินที่ธนาคารกำหนด
2.โซนเงินฝาก นำเสนอผลิตภัณฑ์ “เงินฝากออมทรัพย์” เพียงจองสิทธิ์และเปิดบัญชีจะได้รับดอกเบี้ยเพิ่ม 0.70% ต่อปี นาน 6 เดือน และหากจองสิทธิ์เปิดบัญชีพร้อมสมัครใช้บริการ Internet & Mobile Banking หรือ PromptPay กับ ธอส. ตามระยะเวลาที่กำหนดจะได้รับดอกเบี้ยเพิ่ม 0.90% ต่อปี รวมรับดอกเบี้ยสูงสุดเท่ากับ 1.80% ต่อปี (คิดจากปัจจุบันอัตราดอกเบี้ยเงินฝากออมทรัพย์สำหรับวงเงินฝากตั้งแต่ 1 แสนบาท เท่ากับ 0.90% ต่อปี) เงื่อนไขเพียงเปิดบัญชีเงินฝากครั้งแรกขั้นต่ำ 500 บาท ได้รับฟรี!! บัตร ATM ธอส. และได้รับการยกเว้นค่าธรรมเนียมการออกบัตรและค่าธรรมเนียมรายปีในปีแรก สำหรับผู้ที่จองสิทธิ์เปิดบัญชีภายในงาน และเปิดบัญชี ณ สาขาของ ธอส. ภายในวันที่ 23 มีนาคม 2561 เท่านั้น จะได้รับกระเป๋าคล้องมือ 1 ใบต่อ 1 บัญชี หรือจนกว่าของจะหมด
3.โซนบ้านมือสอง หรือ ทรัพย์ NPA พบกับทรัพย์ NPA คุณภาพดี ทำเลเด่น ในพื้นที่ อ.หาดใหญ่ จ.สงขลา จ.ตรัง จ.นครศรีธรรมราช และจ.พัทลุง จำนวน 196 รายการ ทั้งประเภทบ้านเดี่ยว, ทาวน์เฮ้าส์, อาคารพาณิชย์, ห้องชุด และที่ดินเปล่า จำหน่ายพร้อมส่วนลดพิเศษสูงสุด 50% จากราคาปกติ โดยทรัพย์ที่มีราคาจำหน่ายต่ำสุดเริ่มต้นเพียง 70,000 บาท ซึ่งเป็นทรัพย์ประเภทที่ดินเปล่า เนื้อที่ 114 ตารางเมตร ใน อ.กิ่งอำเภอไม้แก่น จ.ปัตตานี โดยผู้ซื้อทรัพย์ NPA ของธนาคารสามารถรับแคมเปญพิเศษ “ผ่อนดาวน์ดอกเบี้ย 0% นานสูงสุด 48 เดือน” (เฉพาะทรัพย์รายการที่ธนาคารกำหนด) เข้าอยู่อาศัยในช่วงผ่อนดาวน์ได้ทันทีเพียงชำระเงินประกันไม่ต่ำกว่า 1.5% ของราคาซื้อ หรือหากเทเงินดาวน์ 20% ของราคาซื้อขาย ส่วนที่เหลืออีก 80% รับสินเชื่อดอกเบี้ย 0% นาน 24 เดือน ไม่เสียค่าประเมินราคาทรัพย์สิน และผ่อนชำระได้นานสูงสุดถึง 40 ปี
4.โซนโครงการ ธอส. โรงเรียนการเงิน เจ้าหน้าที่ผู้เชี่ยวชาญด้านสินเชื่อเพื่อที่อยู่อาศัยจะมาให้คำแนะนำ และส่งเสริมความรู้ในการเข้าถึงสินเชื่อในระบบ หรือ Financial Literacy เมื่อปฏิบัติตามคำแนะนำของเจ้าหน้าที่ และเงื่อนไขที่ธนาคารกำหนด จะช่วยให้มีโอกาสยื่นคำขอพิจารณาสินเชื่อกับธนาคารได้ในอนาคต
ทั้งนี้ งาน “Money Expo Hatyai 2018” จัดขึ้นระหว่างวันที่ 9-11 มีนาคม 2561 ณ หาดใหญ่ฮอลล์ ศูนย์การค้าเซ็นทรัลเฟสติวัล หาดใหญ่ จ.สงขลา สอบถามรายละเอียดเพิ่มเติมได้ที่ศูนย์ลูกค้าสัมพันธ์ (Call Center) โทร 0-2645-9000 หรือ www.ghbank.co.th และ Facebook Fanpage ธนาคารอาคารสงเคราะห์

ที่มา : http://www.thaigov.go.th/news/contents/details/10642
