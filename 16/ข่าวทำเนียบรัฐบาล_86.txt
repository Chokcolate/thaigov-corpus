รัฐบาลไทย-ข่าวทำเนียบรัฐบาล-ที่ประชุม กพช. เห็นชอบแผนยุทธศาสตร์พัฒนาคุณภาพชีวิตคนพิการแห่งชาติ

วันพฤหัสบดีที่ 8 มีนาคม 2561
ที่ประชุม กพช. เห็นชอบแผนยุทธศาสตร์พัฒนาคุณภาพชีวิตคนพิการแห่งชาติ
ที่ประชุม กพช. เห็นชอบแผนยุทธศาสตร์พัฒนาคุณภาพชีวิตคนพิการแห่งชาติ
วันนี้ (8 มีนาคม 2561) เวลา 09.30 น. ณ ห้องประชุมคณะรัฐมนตรี (เดิม)  สำนักเลขาธิการคณะรัฐมนตรี ทำเนียบรัฐบาล พลเอกฉัตรชัย สาริกัลยะ เป็นประธานประชุมคณะกรรมการส่งเสริมและพัฒนาคุณภาพชีวิตคนพิการแห่งชาติ (กพช.) ครั้งที่ 1/2561 ร่วมกับหน่วยงานที่เกี่ยวข้อง ซึ่งผลการประชุมสรุปสาระสำคัญดังนี้
ประชุมเห็นชอบร่างแผนยุทธศาตร์การพัฒนาสตรีพิการ ฉบับที่ 2 (พ.ศ.2560-2564)  ซึ่งประกอบด้วย  4 ยุทธศาสตร์ ดังนี้ ยุทธศาสตร์ที่ 1 การเสริมสร้างพลังสตรีพิการให้เข้าถึงและการใช้ประโยชน์ได้จากสิทธิ สวัสดิการ โอกาสอันเท่าเทียมในการพัฒนากระแสหลัก ยุทธศาสตร์ที่ 2 เสริมสร้างสุขภาวะ อนามัยเจริญพันธ์และการดูแลสุภาพสตรีพิการและเด็กหญิงพิการอย่างเท่าเทียม ยุทธศาสตร์ที่ 3 เสริมสร้างภูมิคุ้มกันและปกป้องสตรีพิการและเด็กหญิงพิการจากความรุนแรง การล่วงละเมิดและการแสวงหาประโยชน์ทุกรูปแบบ และยุทธศาสตร์ที่ 4 เสริมสร้างความเข้มแข็ง พัฒนาศักยภาพและการมีส่วนร่วมแก่องค์กรสตรีพิการ
พร้อมกันนี้ ที่ประชุมเห็นชอบร่างแผนการจัดการภัยพิบัติสำหรับคนพิการ ฉบับที่ 1 (พ.ศ.2560-2564) ภายใต้วิสัยทัศน์ “คนพิการและผู้ดูแลคนพิการมีความปลอดภัยในสถานการณ์ภัยพิบัติ” ซึ่งประกอบด้วย 3 ยุทธศาสตร์ ดังนี้ ยุทธศาสตร์ที่ 1 มุ่งเน้นการพัฒนามาตรการลดความเสี่ยงและเตรียมความพร้อมให้คนพิการและผู้ดูแลคนพิการจากสถาการณ์ภัยพิบัติ ยุทธศาสตร์ที่ 2 พัฒนาระบบการจัดการภัยพิบัติและบูรณาการการดำเนินงานในสถานการณ์ภัยพิบัติอย่างมีประสิทธิภาพ และยุทธศาสตร์ที่ 3 เพิ่มประสิทธิภาพกลไกและมาตราการฟื้นฟูเยียวยาคนพิการและผู้ดูแลคนพิการอย่างทั่วถึงและเป็นธรรม
รวมทั้งเห็นชอบร่างแผนยุทธศาสตร์การวิจัย นวัตกรรม และเทคโนโลยีเพื่อการพัฒนาคุณภาพชีวิตคนพิการ (พ.ศ.2561-2564) ซึ่งเป็นแผนที่เกี่ยวข้องกับการวิจัยในประเด็นคนพิการโดยเฉพาะ เพื่อมุ่งเน้นให้คนพิการดำรงชีวิตอย่างเท่าเทียมในสังคม การใช้ประโยชน์จากผลงานวิจัย ซึ่งประกอบด้วย 3 ยุทธศาสตร์ ดังนี้ ยุทธศาสตร์ที่ 1  การส่งเสริมการวิจัย นวัตกรรมและเทคโนโลยีที่ตอบสนองต่อความจำเป็นของคนพิการทุกประเภทและทุกช่วงวัย   ยุทธศาสตร์ที่ 2  สร้างเครือข่ายความร่วมมือทางวิชาการวิจัยนวัตกรรมและเทคโนโลยีที่เกี่ยวข้องการพัฒนาคุณภาพชีวิตคนพิการ และยุทธศาสตร์ที่ 3 ผลักดันให้ภาครัฐและเอกชนประชาสังคมนำผลงานวิจัย นวัตกรรมและเทคโนโลยีไปใช้ประโยชน์เชิงนโยบาย ในเชิงเศรษฐกิจและสังคม
-----------------------------
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/10624
