รัฐบาลไทย-ข่าวทำเนียบรัฐบาล-ประเทศไทยได้รับสิทธิให้เป็นเจ้าภาพ MotoGP

วันศุกร์ที่ 23 กุมภาพันธ์ 2561
ประเทศไทยได้รับสิทธิให้เป็นเจ้าภาพ MotoGP
การถ่ายทอดการแข่งขัน MotoGP จะทำให้ประเทศไทยได้รับความสนใจจากนานาประเทศ และเป็นที่นิยมด้านการท่องเที่ยวมากยิ่งขึ้น
ต่อจากนี้ไป ขอเชิญรับฟังไทยคู่ฟ้า ครับ
ประเทศไทยได้รับสิทธิให้เป็นเจ้าภาพการแข่งขันรถจักรยานยนต์ทางเรียบชิงแชมป์โลก หรือ MotoGP เป็นระยะเวลา 3 ปี ตั้งแต่ปี 2561 - 2563 ทำให้ไทยเป็น 1 ใน 19 สนามการแข่งขัน MotoGP ของโลก ถือเป็นประวัติศาสตร์หน้าใหม่ของวงการกีฬาไทย โดยพลเอก ประยุทธ์ จันทร์โอชา นายกรัฐมนตรี ระบุว่า ทุกประเทศสามารถใช้กีฬาเป็นสื่อกลางสานความสัมพันธ์และส่งเสริมสุขภาพที่สมบูรณ์แก่ประชาชน ควบคู่ไปกับการพัฒนากีฬาเพื่อการท่องเที่ยว ซึ่งการแข่งขันดังกล่าวเป็นโอกาสดีที่ประเทศไทยจะได้แสดงศักยภาพและความพร้อมในทุกด้าน โดยเฉพาะการเป็นแหล่งท่องเที่ยวที่ได้รับความนิยมและการเป็นเจ้าภาพจัดการแข่งขันกีฬาระดับโลกที่มีคุณภาพตามมาตรฐานสากล  จึงนับเป็นอีกหนึ่งความภาคภูมิใจของคนไทยทุกคน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/10314
