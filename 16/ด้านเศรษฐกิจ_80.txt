รัฐบาลไทย-ข่าวทำเนียบรัฐบาล-รัฐมนตรีช่วย ก.อุตฯ ลงพื้นที่นิคมอุตสาหกรรมเขตภาคเหนือตอนล่าง (พิจิตร) ดูแนวทางพัฒนาสาธารณูปโภค รองรับการส่งเสริม SMEs ในพื้นที่

วันพุธที่ 28 กุมภาพันธ์ 2561
รัฐมนตรีช่วย ก.อุตฯ ลงพื้นที่นิคมอุตสาหกรรมเขตภาคเหนือตอนล่าง (พิจิตร) ดูแนวทางพัฒนาสาธารณูปโภค รองรับการส่งเสริม SMEs ในพื้นที่
รัฐมนตรีช่วย ก.อุตฯ ลงพื้นที่นิคมอุตสาหกรรมเขตภาคเหนือตอนล่าง (พิจิตร) ดูแนวทางพัฒนาสาธารณูปโภค รองรับการส่งเสริม SMEs ในพื้นที่
วันนี้ (28 กุมภาพันธ์ 2561) นายสมชาย หาญหิรัญ รัฐมนตรีช่วยว่าการกระทรวงอุตสาหกรรม พร้อมด้วย นางสาวนิสากร จึงเจริญธรรม รองปลัดกระทรวงอุตสาหกรรม นายณัฐพล รังสิตพล เลขาธิการสำนักงานมาตรฐานผลิตภัณฑ์อุตสาหกรรม อุตสาหกรรมจังหวัดในเขตภาคเหนือตอนล่าง ผู้อำนวยการศูนย์ส่งเสริมอุตสาหกรรมภาค ผู้ช่วยกรรมการผู้จัดการธนาคารพัฒนาวิสาหกิจขนาดกลางและขนาดย่อมแห่งประเทศไทย และเจ้าหน้าที่ที่เกี่ยวข้อง ลงพื้นที่นิคมอุตสาหกรรมเขตภาคเหนือตอนล่าง (พิจิตร) อ.วชิระบารมี จ.พิจิตร โดยมีนายสมภพ สมิตะสิริ รองผู้ว่าราชการจังหวัดพิจิตร และผู้จัดการสำนักงานการนิคมฯ ให้การต้อนรับ
ซึ่งรัฐมนตรีช่วยว่าการกระทรวงอุตสาหกรรม ได้รับฟังสรุปการดำเนินงานของการนิคมฯ พร้อมทั้งให้นโยบายการพัฒนาอุตสาหกรรม และแนวทางการส่งเสริมผู้ประกอบการ SME โดยให้พิจารณาจัดตั้งศูนย์ ITC (Industry Transformation Center) เพื่อเป็นแหล่งเรียนรู้ ฝึกฝน พัฒนาผู้ประกอบการ ให้สามารถแข่งขันในตลาดที่มีการเปลี่ยนแปลงอย่างรวดเร็ว อีกทั้งยังได้เยี่ยมชม บริษัท ครีม บิวดิ้ง (ประเทศไทย) จำกัด ผู้ผลิตเครื่องสำอาง โดยใช้นวัตกรรมและงานวิจัยมาต่อยอดพัฒนาผลิตภัณฑ์ที่ใช้วัตถุดิบสมุนไพรไทย สร้างมูลค่าเพิ่มให้กับสินค้า นำรายได้สู่เศรษฐกิจฐานราก

ที่มา : http://www.thaigov.go.th/news/contents/details/10441
