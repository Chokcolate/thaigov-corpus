รัฐบาลไทย-ข่าวทำเนียบรัฐบาล-รมว.ดิจิทัลฯ เป็นประธานประกาศผลและมอบรางวัล “Thailand ICT Excellence Awards 2018”

วันจันทร์ที่ 2 เมษายน 2561
รมว.ดิจิทัลฯ เป็นประธานประกาศผลและมอบรางวัล “Thailand ICT Excellence Awards 2018”
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานในพิธีประกาศผลและมอบรางวัล “Thailand ICT Excellence Awards 2018” ในโครงการ Thailand ICT Management Forum & Thailand ICT Excellence Awards 2018 ปีที่ 10 โดยสมาคมการจัดการธุรกิจแห่งประเทศไทย ร่วมกับศูนย์เทคโนโลยีอิเล็กทรอนิกส์และคอมพิวเตอร์แห่งชาติ เขตอุตสาหกรรมซอฟต์แวร์ประเทศไทย และวิทยาลัยนวัตกรรม มหาวิทยาลัยธรรมศาสตร์ จัดขึ้น เพื่อให้การยกย่องและสนับสนุนองค์กรที่มีความเป็นเลิศด้านการบริหารจัดการเทคโนโลยีสารสนเทศ และส่งเสริมให้สามารถยกระดับมาตรฐานและนำการบริหารจัดการเทคโนโลยีสารสนเทศมาใช้ได้อย่างเป็นระบบยิ่งขึ้น สอดรับกับกรอบนโยบายด้านเทคโนโลยีสารสนเทศและการสื่อสารของกระทรวงดิจิทัลฯ ที่เน้นในเรื่องการพัฒนาทรัพยากรบุคคลที่มีความเชี่ยวชาญด้านการบริหารเทคโนโลยีสารสนเทศ เสริมสร้างบทบาทและความร่วมมือระหว่างหน่วยงานต่างๆ นอกจากนี้การสร้างความร่วมมือทางด้านวิชาการระหว่างหน่วยงานภาครัฐและภาคเอกชน ถือเป็นแนวทางการผลักดันประเทศสู่ยุค “ไทยแลนด์ 4.0” ตามนโยบายของรัฐบาลอย่างเป็นรูปธรรมในอนาคตอันใกล้ เมื่อวันที่ 29 มีนาคม 2561 ณ ห้องคริสตัล ฮอลล์ โรงแรมพลาซ่า แอทธินี รอยัลเมอริเดียน ถนนวิทยุ เขตปทุมวัน กรุงเทพฯ
*******************

ที่มา : http://www.thaigov.go.th/news/contents/details/11262
