รัฐบาลไทย-ข่าวทำเนียบรัฐบาล-“ยุติธรรม” สร้างการรับรู้กรณีการช่วยเหลือจำเลยในคดีอาญา ผ่านรายการ “แพะเดอะซีรีย์”


วันพฤหัสบดีที่ 26 เมษายน 2561
121
“ยุติธรรม” สร้างการรับรู้กรณีการช่วยเหลือจำเลยในคดีอาญา ผ่านรายการ “แพะเดอะซีรีย์”
นายธวัชชัย ไทยเขียว รองปลัดกระทรวงยุติธรรม และโฆษกกระทรวงยุติธรรม ให้สัมภาษณ์ในประเด็น “การช่วยเหลือจำเลยในคดีอาญา”
ในวันพุธที่ ๒๕ เมษายน ๒๕๖๑ เวลา ๑๓.๓๐ น. ณ ห้องรับรองกระทรวงยุติธรรม ชั้น ๘ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ นายธวัชชัย ไทยเขียว รองปลัดกระทรวงยุติธรรม และโฆษกกระทรวงยุติธรรม ให้สัมภาษณ์ในประเด็น “การช่วยเหลือจำเลยในคดีอาญา” กรณี จ่าอากาศเอก อภิชาต ขำศรี ซึ่งถูกจับกุมในข้อหามียาเสพติดไว้ในครอบครองเพื่อจำหน่ายในพื้นที่จังหวัดพระนครศรีอยุธยา และได้เข้าร้องทุกข์ต่อกระทรวงยุติธรรม เพื่อขอความเป็นธรรมและตรวจสอบข้อเท็จจริง ซึ่งต่อมาศาลจังหวัดพระนครศรีอยุธยาได้พิพากษายกฟ้อง รวมทั้งนำเสนอแนวทางการให้ความช่วยเหลือประชาชนของหน่วยงานในสังกัดกระทรวงยุติธรรม เพื่อให้ได้รับความเป็นธรรมอย่างเท่าเทียม สะดวก และรวดเร็ว
ทั้งนี้ กำหนดออกอากาศผ่านทางรายการ "แพะ เดอะซีรีส์" ในวันพฤหัสบดีที่ ๑๗ พฤษภาคม ๒๕๖๑ เวลา ๒๐.๓๐ - ๒๑.๑๐ น. ทางสถานีโทรทัศน์ไทยพีบีเอส

ที่มา : http://www.thaigov.go.th/news/contents/details/11767