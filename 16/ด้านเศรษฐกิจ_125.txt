รัฐบาลไทย-ข่าวทำเนียบรัฐบาล-ผู้ตรวจฯ เบญจมาพร ตรวจราชการ และสำรวจพื้นที่สร้างโรงงานน้ำตาลเครือมิตรผลแห่งใหม่ ที่อำนาจเจริญ

วันพุธที่ 7 มีนาคม 2561
ผู้ตรวจฯ เบญจมาพร ตรวจราชการ และสำรวจพื้นที่สร้างโรงงานน้ำตาลเครือมิตรผลแห่งใหม่ ที่อำนาจเจริญ
ผู้ตรวจฯ เบญจมาพร ตรวจราชการ และสำรวจพื้นที่สร้างโรงงานน้ำตาลเครือมิตรผลแห่งใหม่ ที่อำนาจเจริญ
7 มีนาคม 2561/จ.อำนาจเจริญ เวลา 08.30-14.00 น.
นางเบญจมาพร เอกฉัตร์ ผู้ตรวจราชการกระทรวงอุตสาหกรรม ประชุมตรวจราชการครั้งที่ 1/2561 ของ สำนักงานอุตสาหกรรมจังหวัดอำนาจเจริญ โดยมี นายภูปาณัสม์ ผดุงอรรถ อุตสาหกรรมจังหวัดอำนาจเจริญ (อสจ.อำนาจเจริญ)พร้อมเจ้าหน้าที่สำนักงานอุตสาหกรรมจังหวัดอำนาจเจริญ (สอจ.อำนาจเจริญ) ทุกกลุ่มฯ เข้าร่วมประชุมอย่างพร้อมเพรียง ณ ห้องประชุม สอจ.อำนาจเจริญ
นอกจากนี้ คณะผู้ตรวจราชการ เขต 5 นำโดย  อสจ.อำนาจเจริญ และนายสุรสิทธิ์ สิงห์แก้ว หัวหน้ากลุ่มโรงงานอุตสาหกรรม ยังได้เข้าสำรวจพื้นที่ก่อสร้างโรงงานมิตรกาฬสินธุ์อำนาจเจริญ ในเครือน้ำตาลมิตรผล ซึ่งขณะนี้อยู่ โรงงานอยู่ระหว่างเสนอให้ความเห็นชอบรายงานผลกระทบด้านสิ่งแวดล้อม (อีไอเอ) และมีข้อพิพาทกับชาวบ้านเกี่ยวกับรำลางสาธารณะ การแย่งน้ำ และการตั้งโรงไฟฟ้าชีวมวล
ทั้งนี้ โรงงานมีแผนขออนุญาตประกอบกิจการโรงงาน (รง.4) และคาดว่าจะเริ่มก่อสร้างในเดือนพฤษภาคม 2561 โดยมีนายชัยยุทธ์ เล็กอ่อง ผู้อำนวยการบริหารโครงการโรงงานมิตรกาฬสินธุ์อำนาจเจริญ นำสำรวจพื้นที่ตั้งโรงงานและบริเวณใกล้เคียง

ที่มา : http://www.thaigov.go.th/news/contents/details/10598
