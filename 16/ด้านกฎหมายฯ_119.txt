รัฐบาลไทย-ข่าวทำเนียบรัฐบาล-ม.ล.ปนัดดาฯ ตรวจเยี่ยมและให้กำลังใจแก่บุคลากร เด็กและเยาวชน ในสถานพินิจฯ จังหวัดสระบุรี พร้อมเน้นย้ำการมีคุณธรรม เคารพซึ่งกันและกัน หวงแหนในความเป็นชาติไทย


วันพุธที่ 25 เมษายน 2561
133
ม.ล.ปนัดดาฯ ตรวจเยี่ยมและให้กำลังใจแก่บุคลากร เด็กและเยาวชน ในสถานพินิจฯ จังหวัดสระบุรี พร้อมเน้นย้ำการมีคุณธรรม เคารพซึ่งกันและกัน หวงแหนในความเป็นชาติไทย
ม.ล.ปนัดดาฯ ตรวจเยี่ยมและให้กำลังใจแก่บุคลากร เด็กและเยาวชน ในสถานพินิจฯ จังหวัดสระบุรี พร้อมเน้นย้ำการมีคุณธรรม เคารพซึ่งกันและกัน หวงแหนในความเป็นชาติไทย
เมื่อวันอังคารที่ ๒๔ เมษายน ๒๕๖๑ เวลา ๑๓.๓๐ น.
ม.ล.ปนัดดา ดิศกุล ผู้ช่วยรัฐมนตรีประจำนายกรัฐมนตรี ปฏิบัติราชการกระทรวงยุติธรรม
ตรวจเยี่ยมและให้กำลังใจในการปฏิบัติหน้าที่คณะผู้บริหาร ครูอาจารย์ นักสังคมสงเคราะห์ และฝ่ายปกครอง
พร้อมทั้งปฏิบัติหน้าที่เป็นครูพิเศษบรรยายในวิชาสังคมศึกษา เรื่อง “กำเนิดไทยและสังคมคุณธรรมตามรอยพระยุคลบาท”แก่เด็กและเยาวชนในสถานพินิจและคุ้มครองเด็กและเยาวชนจังหวัดสระบุรี
ณ สถานพินิจและคุ้มครองเด็กและเยาวชนจังหวัดสระบุรี อำภอเฉลิมพระเกียรติ จังหวัดสระบุรี
โอกาสนี้ ม.ล.ปนัดดาฯ ได้อัญเชิญพระราชนิพนธ์ในพระบาทสมเด็จพระจุลจอมเกล้าเจ้าอยู่หัว รัชกาลที่ ๕
เพื่อยังความเป็นสิริมงคลแก่พี่น้องเพื่อนข้าราชการ บุคลากร สถานพินิจฯ และลูกหลานเยาวชนของสถานพินิจฯ ทุกคน
พร้อมทั้งให้เด็กและเยาวชนได้อ่านบทพระราชนิพนธ์ฯ ความว่า :
“ถึงสูงศักดิ์อัครฐานสักปานไหน
ถึงวิไลเลิศฟ้าสง่าศรี
ถึงเก่งกาจฉลาดกล้าปัญญาดี
ถ้าไม่มีคุณธรรมก็ต่ำคน”
นอกจากนี้ ม.ล.ปนัดดาฯ กล่าวเพิ่มเติมว่า ดีใจที่ลูกหลานสถานพินิจฯ ชื่นชอบละครบุพเพสันนิวาส
ทุกแห่งที่ไปตรวจเยี่ยมก็พูดกันเช่นนี้ ซึ่งตามข้อเท็จจริงแล้ว ยุคเวลาแห่งกรุงศรีอยุธยาได้ถูกบันทึกไว้ในหน้าประวัติศาสตร์ว่า เป็นห้วงเวลาแห่งความมืดมน หวาดระแวง มีความขัดแย้ง แย่งชิงอำนาจ จนกระทั่งเกิดการเสียกรุงถึง ๒ คราว
ก็เป็นด้วยผู้คนและเหล่าข้าราชการเกิดความแตกแยกร้าวฉาน แต่ละครก็ได้ช่วยเสริมสร้างทัศนคติเท่าที่จะทำได้
แก่ผู้ชมให้มีความสุขมีความเพลิดเพลินกับการบริโภค พูดจาไพเราะ ยึดถือคำมั่น มีความซื่อตรง ไม่ใช่ให้ความทุกข์ตรม
หรือหมดกำลังใจแก่ผู้ชม ลูกหลานเยาวชนจะเห็นได้ว่า บ้านเมืองไทยแต่ครั้งอดีต ได้ฝ่าฟันปัญหาอุปสรรคต่างๆ
มามากด้วยความยากลำบาก ประวัติศาสตร์ที่ลูกหลานหมั่นขวนขวาย ค้นคว้าศึกษากันต่อ จากการชมละครที่จบลง
ย่อมทำให้เราอยากเรียนรู้ และมีความรักหวงแหนชาติ รู้ถึงที่มาของตัวเราเองและความเป็นชนชาติไทย สิ่งนี้จะทำให้
เราคนไทยมีความเคารพเกรงใจต่อกัน มีคุณธรรม ไม่เอารัดเอาเปรียบกัน ไม่ขัดแย้งกัน ซึ่งเป็นสิ่งที่ใครๆ
ก็อยากจะแลเห็นเกิดขึ้น ต้องไม่ให้คุณความดีที่ถูกสั่งสมมาโดยบรรพบุรุษ กลับกลายเป็นการเขียนด้วยมือลบด้วยเท้า"

ที่มา : http://www.thaigov.go.th/news/contents/details/11746