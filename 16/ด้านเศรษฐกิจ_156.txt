รัฐบาลไทย-ข่าวทำเนียบรัฐบาล-ปลัด ก.อุตฯ เยี่ยมชมนิคมอุตสาหกรรมอัญธานี 


วันจันทร์ที่ 12 มีนาคม 2561
130
พิมพ์
ปลัด ก.อุตฯ เยี่ยมชมนิคมอุตสาหกรรมอัญธานี
ปลัด ก.อุตฯ เยี่ยมชมนิคมอุตสาหกรรมอัญธานี
วันนี้ (12 มีนาคม 2461) นายพสุ โลหารชุน ปลัดกระทรวงอุตสาหกรรม พร้อมด้วย นายสุรพล ชามาตย์ หัวหน้าผู้ตรวจกระทรวงอุตสาหกรรม  นายภานุวัฒน์ ตริยางกูรศรี รองอธิบดีกรมส่งเสริมอุตสาหกรรม และนางสาวสิริรัตน์ ไกรวณิช ผู้ช่วยปลัดกระทรวงอุตสาหกรรม พร้อมคณะลงพื้นที่เยี่ยมชมนิคมอุตสาหกรรมอัญธานี (Gemopolis Industrial Estate) เขตประเวศ กรุงเทพฯ
โดยปลัดกระทรวงอุตสาหกรรมและคณะได้ร่วมหารือกับผู้ประกอบการที่ดูแลนิคมฯ คือ บริษัท ไอ.จี.เอส. จำกัด (มหาชน) ในประเด็นศูนย์ส่งเสริม SME ในลักษณะ Single Cluster เพิ่มประสิทธิภาพให้กับ SME ในด้านต่างๆ ได้แก่ การให้สิทธิประโยชน์เพื่อให้ SME เข้าสู่ระบบการพัฒนาการออกแบบผลิตภัณฑ์ การส่งเสริมด้านการตลาด เงินทุน การลดต้นทุนการผลิตเพื่อเพิ่มขีดความสามารถในการแข่งขันกับประเทศคู่แข่ง และขอคำแนะนำในเรื่องศูนย์จำหน่ายสินค้า OTOP Premium และศูนย์ท่องเที่ยว (Tourist Attraction) อัญมณีและเครื่องประดับ นอกจากคณะยังได้เยี่ยมชมโครงการ Gemopolis  ซึ่งถือเป็นศูนย์อัญมณีและเครื่องประดับที่ใหญ่เป็นอันดับต้นๆ ของประเทศไทย

ที่มา : http://www.thaigov.go.th/news/contents/details/10712