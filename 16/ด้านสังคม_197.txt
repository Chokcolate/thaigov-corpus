รัฐบาลไทย-ข่าวทำเนียบรัฐบาล-ผู้ช่วยปลัดกระทรวงดิจิทัลฯ เป็นประธานเปิดงาน “International Girls in ICT Day”


วันจันทร์ที่ 30 เมษายน 2561
99
ผู้ช่วยปลัดกระทรวงดิจิทัลฯ เป็นประธานเปิดงาน “International Girls in ICT Day”
ผู้ช่วยปลัดกระทรวงดิจิทัลฯ
นายขจิต สุขุม ผู้ช่วยปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานกล่าวเปิดงานเฉลิมฉลองวัน “International Girls in ICT Day” และโครงการฝึกอบรมเยาวชนและผู้หญิง ภายใต้หัวข้อ “Agritech Using ICTs” โดยการจัดกิจกรรมฯ ดังกล่าว เป็นความร่วมมือระหว่างกระทรวงดิจิทัลเพื่อเศรษฐกิจและสังคม สหภาพโทรคมนาคมระหว่างประเทศ (ITU) องค์การการศึกษาวิทยาศาสตร์และวัฒนธรรมแห่งสหประชาชาติ (ยูเนสโก) องค์การอาหารและการเกษตรแห่งสหประชาชาติ (FAO) และหน่วยงานพันธมิตร ทั้งนี้ นายขจิตฯ ได้กล่าวถึงความสำคัญของ ICT ในชีวิตประจำวัน ซึ่งเปรียบเสมือนฟันเฟืองสำคัญในการขับเคลื่อนภาคเศรษฐกิจและภาคอุตสาหกรรมต่างๆ โดยเฉพาะอย่างยิ่งด้านการเกษตรกรรม รวมไปถึงการส่งเสริมความรู้ด้าน ICT ในกลุ่มผู้หญิง เพื่อให้สามารถนำไปประกอบอาชีพได้ ซึ่งมีเยาวชนและผู้หญิงจากสถาบันการศึกษาหลายแห่งเข้าร่วมกิจกรรมครั้งนี้รวมกว่า 60 คน นอกจากนั้น ITU จะมีโครงการจัดฝึกอบรมเยาวชนและผู้หญิง ภายใต้หัวข้อ “บทบาทของเทคโนโลยีดิจิทัลในการเกษตรกรรม” ขึ้นอีกครั้ง ในช่วงเดือนพฤษภาคมและตุลาคม 2561 เมื่อวันที่ 26 เมษายน 2561 ณ สำนักงานยูเนสโก ถนนสุขุมวิท เขตคลองเตย กรุงเทพฯ
**********************

ที่มา : http://www.thaigov.go.th/news/contents/details/11874