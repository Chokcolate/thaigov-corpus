รัฐบาลไทย-ข่าวทำเนียบรัฐบาล-กรมทางหลวงแจ้งเบี่ยงการจราจรบนถนนมิตรภาพ เพื่อก่อสร้างสะพานโครงการทางหลวงพิเศษระหว่างเมือง หมายเลข 6 สายบางปะอิน - สระบุรี - นครราชสีมา ตั้งแต่วันที่ 1 มีนาคม เป็นต้นไป


วันอังคารที่ 6 มีนาคม 2561
127
กรมทางหลวงแจ้งเบี่ยงการจราจรบนถนนมิตรภาพ เพื่อก่อสร้างสะพานโครงการทางหลวงพิเศษระหว่างเมือง หมายเลข 6 สายบางปะอิน - สระบุรี - นครราชสีมา ตั้งแต่วันที่ 1 มีนาคม เป็นต้นไป
กรมทางหลวง (ทล.) กระทรวงคมนาคม ดำเนินการก่อสร้างสะพานของโครงการทางหลวงพิเศษระหว่างเมือง หมายเลข 6 (มอเตอร์เวย์) สายบางปะอิน - สระบุรี - นครราชสีมา
จึงมีความจำเป็นต้องเบี่ยงการจราจรบนทางหลวงหมายเลข 2 (ถนนมิตรภาพ) ช่วง กม. 73+400 - กม. 73+900 (ฝั่งขาออก) ระยะทาง 500 เมตร ตั้งแต่วันที่ 1 มีนาคม 2561 จนกว่างานจะแล้วเสร็จ โดยสามารถใช้เส้นทางได้ 3 ช่องจราจรตามปกติ
ทล. ขออภัยในความไม่สะดวก และขอความร่วมมือผู้ใช้เส้นทางโปรดสังเกตป้ายเตือน สัญญาณไฟจราจร และปฏิบัติตามเครื่องหมายจราจรอย่างเคร่งครัด รวมทั้งขอความร่วมมือให้ใช้ความเร็วไม่เกิน 40 กิโลเมตร/ชั่วโมง โดยเฉพาะบริเวณงานก่อสร้าง เพื่อความสะดวกและปลอดภัย สามารถสอบถามรายละเอียดเพิ่มเติมหรือแจ้งเหตุต่าง ๆ ได้ที่ สายด่วนกรมทางหลวง 1586 (โทรฟรีทุกเครือข่ายตลอด 24 ชั่วโมง)

ที่มา : http://www.thaigov.go.th/news/contents/details/10543