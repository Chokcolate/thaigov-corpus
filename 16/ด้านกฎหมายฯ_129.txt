รัฐบาลไทย-ข่าวทำเนียบรัฐบาล-กระทรวงยุติธรรม พัฒนาศักยภาพศูนย์ยุติธรรมชุมชน รุ่นที่ ๗


วันศุกร์ที่ 27 เมษายน 2561
112
กระทรวงยุติธรรม พัฒนาศักยภาพศูนย์ยุติธรรมชุมชน รุ่นที่ ๗
นางกรรณิการ์ แสงทอง รองปลัดกระทรวงยุติธรรม เป็นประธานในพิธีปิดและมอบประกาศนียบัตรแก่ผู้ผ่านการอบรมโครงการอบรมคณะกรรมการศูนย์ยุติธรรมชุมชน รุ่นที่ ๗
ในวันพฤหัสบดีที่ ๒๖ เมษายน ๒๕๖๑ ณ โรงแรมหรรษา เจบี หาดใหญ่ อ.หาดใหญ่ จ.สงขลา
นางกรรณิการ์ แสงทอง รองปลัดกระทรวงยุติธรรม
เป็นประธานในพิธีปิดและมอบประกาศนียบัตรแก่ผู้ผ่านการอบรมโครงการอบรมคณะกรรมการ
ศูนย์ยุติธรรมชุมชน รุ่นที่ ๗ ระหว่างวันที่ ๒๔ – ๒๖ เมษายน ๒๕๖๑
พร้อมกันนี้ได้บรรยายพิเศษในหัวข้อ "ยุติธรรมชุมชน พลังประชาชน"  โดยมีใจความตอนหนึ่งว่า
การแก้ปัญหาคนล้นคุก ซึ่งส่วนใหญ่คือคดียาเสพติด จำเป็นต้องอาศัยความร่วมมือจากประชาชนในชุมชน
ในการเฝ้าระวังปัญหายาเสพติดในชุมชน และความร่วมมือจากทุกภาคส่วนในการฟื้นฟูผู้พ้นโทษ
การนำภาคประชาชนเข้ามามีส่วนร่วมในกระบวนการยุติธรรม
เช่น การเฝ้าระวังการเกิดปัญหาอาชญากรรมในชุมชน การเฝ้าระวังและดูแลช่วยเหลือกลุ่มเสี่ยง
เพื่อให้การดำเนินงานด้านกระบวนการยุติธรรมมีประสิทธิภาพมากขึ้น
ทั้งนี้ หากประชาชนมีปัญหาไม่ได้รับความยุติธรรม หรือผู้ตกเป็นผู้เสียหายหรือผู้ต้องหา
สำนักงานยุติธรรมจังหวัดทุกจังหวัด และกองทุนยุติธรรม จะรับเรื่องร้องเรียนร้องทุกข์ ให้คำปรึกษาด้านกฎหมาย
รวมทั้งให้ความช่วยเหลือเยียวยาเบื้องต้น เพื่อลดความเหลื่อมล้ำของประชาชนในสังคม
สำนักงานยุติธรรมจังหวัดและหน่วยงานในพื้นที่ จึงต้องบูรณาการการทำงานผ่านกลไก กพยจ.
เพื่อเชื่อมโยงฐานข้อมูลและส่งต่องาน เพื่ออำนวยความยุติธรรมให้แก่ประชาชน
โดยคำนึงถึงประโยชน์ของประชาชนเป็นสำคัญ

ที่มา : http://www.thaigov.go.th/news/contents/details/11820