รัฐบาลไทย-ข่าวทำเนียบรัฐบาล-การประชุมชี้แจงแนวทางปฎิบัติในการรับจ่ายเงินด้วยระบบอิเล็กทรอนิกส์ ผ่าน Video Conference 76 จังหวัด


วันพุธที่ 28 กุมภาพันธ์ 2561
132
พิมพ์
การประชุมชี้แจงแนวทางปฎิบัติในการรับจ่ายเงินด้วยระบบอิเล็กทรอนิกส์ ผ่าน Video Conference 76 จังหวัด
รองปลัดกระทรวงอุตสาหกรรม เป็นประธานเปิดการประชุมชี้แจงแนวทางปฎิบัติในการรับจ่ายเงินด้วยระบบอิเล็กทรอนิกส์ ณ ห้องประชุม อก.2 อาคารสำนักงานปลัดกระทรวงอุตสาหกรรม
วันนี้ (28 กุมภาพันธ์ 2561) นายทองชัย ชวลิตพิเชฐ รองปลัดกระทรวงอุตสาหกรรม เป็นประธานเปิดการประชุมชี้แจงแนวทางปฎิบัติในการรับจ่ายเงินด้วยระบบอิเล็กทรอนิกส์ ผ่าน Video Conference ไปยังอุตสาหกรรมจังหวัดทุกจังหวัด เพื่อเป็นการเตรียมความพร้อมส่วนราชการที่จะต้องดำเนินการรับจ่ายเงินด้วยระบบอิเล็กทรอนิกส์ทั่วประเทศ เริ่มตั้งแต่วันที่ 27 มีนาคม 2561 เป็นต้นไป โดยมีนางสาวทัศนียา ลัธธนันท์ ผู้อำนวยการกองกลาง สำนักงานปลัดกระทรวงอุตสาหกรรม และเจ้าหน้าที่กลุ่มการเงินและบัญชี ร่วมรับฟัง ณ ห้องประชุม อก.2 อาคารสำนักงานปลัดกระทรวงอุตสาหกรรม

ที่มา : http://www.thaigov.go.th/news/contents/details/10418