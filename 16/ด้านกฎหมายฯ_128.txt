รัฐบาลไทย-ข่าวทำเนียบรัฐบาล-“ยุติธรรม” จัดประชุมร่วมกับ AAPTIP ขับเคลื่อนโครงการออสเตรเลีย – เอเชีย เพื่อต่อต้านการค้ามนุษย์


วันศุกร์ที่ 27 เมษายน 2561
133
“ยุติธรรม” จัดประชุมร่วมกับ AAPTIP ขับเคลื่อนโครงการออสเตรเลีย – เอเชีย เพื่อต่อต้านการค้ามนุษย์
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะกรรมการขับเคลื่อนโครงการออสเตรเลีย – เอเชีย เพื่อต่อต้านการค้ามนุษย์ (AAPTIP Thailand NPSC meeting) ครั้งที่ ๑/๒๕๖๑
ในวันศุกร์ที่ ๒๗ เมษายน ๒๕๖๑ เวลา ๐๙.๐๐ น.
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานการประชุมคณะกรรมการขับเคลื่อนโครงการออสเตรเลีย – เอเชีย เพื่อต่อต้านการค้ามนุษย์
(AAPTIP Thailand NPSC meeting) ครั้งที่ ๑/๒๕๖๑
เพื่อรับทราบความคืบหน้าการดำเนินงานของโครงการ AAPTIP ระดับภูมิภาค
การรายงานแผนงานของแต่ละประเทศในด้านการต่อต้านการค้ามนุษย์
การรายงานกิจกรรมระดับภูมิภาค และความคืบหน้าอื่นๆ
รวมทั้งยุทธศาสตร์และแผนการดำเนินงานของประเทศไทย ภายใต้โครงการ AAPTIP
เพื่อนำไปสู่แนวทางการป้องกันและแก้ไขปัญหาค้ามนุษย์ในประเทศไทย และระดับภูมิภาคอย่างยั่งยืน
โอกาสนี้ ปลัดกระทรวงยุติธรรม กล่าวว่า กระทรวงยุติธรรมให้ความสำคัญกับการป้องกัน
และปราบปรามการค้ามนุษย์ ตามนโยบายของนายกรัฐมนตรี รองนายกรัฐมนตรีและรัฐมนตรีว่าการ
กระทรวงยุติธรรม ตลอดจนหน่วยงานต่างๆ ได้ให้ความสำคัญ กับการร่วมมือป้องกันและปราบปรามอาชญากรรมด้านการค้ามนุษย์อย่างบูรณาการ
ซึ่งการร่วมมือกับ AAPTIP จะทำให้นานาประเทศเห็นว่า ประเทศไทยมีการดำเนินการเพื่อต่อต้าน
การค้ามนุษย์อย่างจริงจัง สำหรับการร่วมมือกันโดยผ่านกลไกคณะกรรมการขับเคลื่อนโครงการระดับประเทศและระดับภูมิภาคนั้น จะส่งผลที่ดีต่อการเพิ่มประสิทธิภาพและประสิทธิผลในการขับเคลื่อนแนวทางป้องกัน ปราบปราม และแก้ไขปัญหาการค้ามนุษย์ให้เป็นไปอย่างบูรณาการ สอดคล้องกับแนวนโยบายของรัฐบาล รวมทั้งเป็นการสร้างเครือข่ายและเสริมสร้างความเข้าใจที่ดีระหว่างหน่วยงานที่เกี่ยวข้องของไทย
กับออสเตรเลียและประเทศเพื่อนบ้านในภูมิภาคที่ได้เข้าร่วมโครงการนี้
ในการนี้ Mr. Willem Pretorius รองผู้อำนวยการโครงการ AAPTIP ได้กล่าวต้อนรับผู้เข้าร่วมประชุมฯ
โดยมีผู้แทนหน่วยงานที่เกี่ยวข้อง อาทิ กรมคุ้มครองสิทธิและเสรีภาพ กรมสอบสวนคดีพิเศษ
กระทรวงแรงงาน กระทรวงการพัฒนาสังคมและความมั่นคงของมนุษย์
กรมประมง กระทรวงเกษตรและสหกรณ์ กองทัพเรือ สำนักงานอัยการสูงสุด สำนักงานศาลยุติธรรม
สำนักงานตำรวจแห่งชาติ เจ้าหน้าที่สถานเอกอัครราชทูตออสเตรเลียประจำประเทศไทย
และเจ้าหน้าที่ AAPTIP เข้าร่วมฯ
ณ ห้อง BB๒๐๖ โรงแรมเซ็นทรา บายเซ็นทาราศูนย์ราชการและคอนเวนชันเซ็นเตอร์ แจ้งวัฒนะ

ที่มา : http://www.thaigov.go.th/news/contents/details/11816