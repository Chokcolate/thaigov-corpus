รัฐบาลไทย-ข่าวทำเนียบรัฐบาล-ปรับอัตราค่าจ้างแรงงาน 4 อุตสาหกรรม 16 สาขาอาชีพ

วันศุกร์ที่ 23 กุมภาพันธ์ 2561
ปรับอัตราค่าจ้างแรงงาน 4 อุตสาหกรรม 16 สาขาอาชีพ
รัฐบาลสนับสนุนให้แรงงาน พัฒนาทักษะฝีมืออยู่เสมอ เพื่อให้ได้รับค่าจ้างในอัตราที่สูงขึ้น และเพิ่มขีดความสามารถในการแข่งขันของตนเองในตลาดงาน
ต่อจากนี้ไป ขอเชิญรับฟังไทยคู่ฟ้า ครับ
รัฐบาลรับทราบมติของคณะกรรมการค่าจ้าง ซึ่งประกอบด้วยผู้แทนจากฝ่ายนายจ้าง ลูกจ้าง และภาครัฐ ที่ได้กำหนดอัตราค่าจ้างตามมาตรฐานฝีมือแรงงาน สำหรับแรงงานใน 4 กลุ่มอุตสาหกรรม ประกอบด้วย กลุ่มอุตสาหกรรมเหล็ก พลาสติก เฟอร์นิเจอร์ และรองเท้า โดยอัตราค่าจ้างแรงงานฝีมือระดับที่ 1 เริ่มต้นที่ 340 บาท ระดับที่ 2 เริ่มต้นที่ 400 บาท สูงสุด 600 บาทต่อวัน เพื่อให้แรงงานได้รับอัตราค่าแรงที่เหมาะสมและเป็นธรรม ส่งเสริมให้แรงงานหมั่นพัฒนาตนเองอยู่เสมอ และยังช่วยยกระดับขีดความสามารถของแรงงานไทยให้แข่งขันได้และเป็นที่ยอมรับของนานาประเทศ ส่งผลให้ภาคอุตสาหกรรมของไทยพัฒนาอย่างก้าวกระโดด ทั้งนี้ แรงงานที่ต้องการพัฒนาฝีมือสามารถสอบถามข้อมูลได้ที่กรมพัฒนาฝีมือแรงงาน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/10315
