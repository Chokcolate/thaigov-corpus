รัฐบาลไทย-ข่าวทำเนียบรัฐบาล-โครงการนำร่องชุมชนลดเค็ม ลดโรคไตเรื้อรัง


วันพุธที่ 11 เมษายน 2561
44
พิมพ์
โครงการนำร่องชุมชนลดเค็ม ลดโรคไตเรื้อรัง
รัฐบาลเดินหน้าสร้างชุมชนลดเค็ม ลดโรค เพื่อให้คนไทยปรับเปลี่ยนพฤติกรรมการบริโภค
โครงการนำร่องชุมชนลดเค็ม ลดโรคไตเรื้อรัง
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเดินหน้าสร้างชุมชนลดเค็ม ลดโรค เพื่อให้คนไทยปรับเปลี่ยนพฤติกรรมการบริโภค โดยลดการเติมเครื่องปรุงรสที่มีรสจัดมากเกินไป รับประทานอาหารกึ่งสำเร็จรูปและขนมกรุบกรอบในปริมาณที่เหมาะสม เป็นต้น พร้อมทั้งมุ่งเน้นให้ประชาชนควบคุมการบริโภคเกลืออย่างพอดี เพื่อลดความเสี่ยงต่อโรคเรื้อรัง เช่น ความดันโลหิตสูง โรคไต โรคหัวใจ โรคเบาหวาน โดยจะนำร่องใน อ.กุมภวาปี จ.อุดรธานี อ.ห้วยยอด จ.ตรัง และ อ.เมืองราชบุรี จ.ราชบุรี เพื่อให้เป็นต้นแบบและขยายผลไปยังจังหวัดอื่น ๆ ต่อไป ทั้งนี้ จากข้อมูลพบว่าคนไทยบริโภคเกลือโซเดียมต่อวันเกินกว่าที่องค์การอนามัยโลกกำหนด รัฐบาลจึงตั้งเป้ารณรงค์ให้ประชาชนเลือกรับประทานอาหารอย่างถูกต้อง เพื่อสุขภาพที่แข็งแรง
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/11470