รัฐบาลไทย-ข่าวทำเนียบรัฐบาล-ม.ล.ปนัดดาฯ ตรวจเยี่ยมพร้อมให้กำลังแก่บุคลากร และปฏิบัติหน้าที่ครูพิเศษ  ในวิชาสังคมศึกษา แก่เด็กและเยาวชนชาย ศูนย์แรกรับฯ บ้านเมตตา


วันพฤหัสบดีที่ 5 เมษายน 2561
134
ม.ล.ปนัดดาฯ ตรวจเยี่ยมพร้อมให้กำลังแก่บุคลากร และปฏิบัติหน้าที่ครูพิเศษ  ในวิชาสังคมศึกษา แก่เด็กและเยาวชนชาย ศูนย์แรกรับฯ บ้านเมตตา
ม.ล.ปนัดดาฯ ตรวจเยี่ยมพร้อมให้กำลังแก่บุคลากร และปฏิบัติหน้าที่ครูพิเศษ ในวิชาสังคมศึกษา แก่เด็กและเยาวชนชาย ศูนย์แรกรับฯ บ้านเมตตา
เมื่อวันพุธที่ ๔ เมษายน ๒๕๖๑ เวลา ๑๔.๐๐ น.
ม.ล.ปนัดดา ดิศกุล ผู้ช่วยรัฐมนตรีประจำนายกรัฐมนตรี ปฏิบัติราชการกระทรวงยุติธรรม
เข้าตรวจเยี่ยมพร้อมให้กำลังใจแก่ผู้บริหาร ครูอาจารย์ นักสังคมสงเคราะห์ ฝ่ายปกครอง
พร้อมปฏิบัติหน้าที่ครูพิเศษ บรรยายในวิชาสังคมศึกษาแก่เด็กและเยาวชน
ศูนย์แรกรับเด็กและเยาวชนชายบ้านเมตตา สถานพินิจและคุ้มครองเด็กและเยาวชนกรุงเทพมหานคร
ณ สถานพินิจและคุ้มครองเด็กและเยาวชนกรุงเทพมหานคร เขตบางนา กรุงเทพเทพมหานคร
ม.ล.ปนัดดาฯ กล่าวตอนหนึ่งในการบรรยายพิเศษว่า “คำนิยามของคำว่า 'พลเมืองดี'
มีความหลากหลาย แต่ทั้งหมดหมายถึง ความดีมีประโยชน์ทั้งแก่ตนเอง
ครอบครัว และสังคม อีกประการหนึ่ง คือ บุคคลผู้สามารถปฏิบัติหน้าที่
ที่ต้องทำตามกฎระเบียบที่คนส่วนใหญ่ประพฤติปฏิบัติ เราก็ต้องปฏิบัติได้และด้วยความเต็มใจ
ทั้งกระทำได้อย่างถูกต้อง มีความครบถ้วนตามหลักแห่งศีลธรรมและคุณธรรมจริยธรรม
มีความสอดคล้องกับวัฒนธรรมประเพณีที่ได้กำหนดไว้เป็นเอกลักษณ์ของแต่ละสังคมและของชาติ
บุคคลมีความมุ่งมั่นที่จะเข้ามามีส่วนร่วมในการเสริมสร้างความดีที่เป็นแบบอย่างแก่สังคม
ไม่ล่วงละเมิดสิทธิเสรีภาพของบุคคลอื่น พลเมืองจึงถือเป็นองค์ประกอบสำคัญที่สุดของสังคม
ปราศจากพลเมืองย่อมไม่มีสังคมเกิดขึ้นได้ เช่นเดียวกับดีหรือไม่ดีของแต่ละสังคม
ย่อมขึ้นอยู่กับแบบอย่างที่มีให้กับพลเมืองในสังคมนั้น”

ที่มา : http://www.thaigov.go.th/news/contents/details/11359