รัฐบาลไทย-ข่าวทำเนียบรัฐบาล-รัฐมนตรีช่วยว่าการกระทรวงมหาดไทยเป็นประธานมอบโล่รางวัลผู้อุทิศตนเพื่อสิ่งแวดล้อม ปี 2561 พร้อมเชิญชวนคนไทยช่วยกันรักษาสิ่งแวดล้อม


วันศุกร์ที่ 30 มีนาคม 2561
100
รัฐมนตรีช่วยว่าการกระทรวงมหาดไทยเป็นประธานมอบโล่รางวัลผู้อุทิศตนเพื่อสิ่งแวดล้อม ปี 2561 พร้อมเชิญชวนคนไทยช่วยกันรักษาสิ่งแวดล้อม
รัฐมนตรีช่วยว่าการกระทรวงมหาดไทยเป็นประธานมอบโล่รางวัลผู้อุทิศตนเพื่อสิ่งแวดล้อม ปี 2561 พร้อมเชิญชวนคนไทยช่วยกันรักษาสิ่งแวดล้อม
วันนี้ (29 มีนาคม 2561) เวลา 14.00 น. นายสุธี มากบุญ รัฐมนตรีช่วยว่าการกระทรวงมหาดไทย เป็นประธานในพิธีมอบโล่รางวัลผู้อุทิศตนเพื่อสิ่งแวดล้อม ปี 2561 ณ ศูนย์ประชุมสถาบันวิจัยจุฬาภรณ์ เขตหลักสี่ กรุงเทพฯ จัดขึ้นโดยมูลนิธิสิ่งแวดล้อมศึกษา มีผู้ได้รับรางวัลจำนวน 15 คน จาก 5 สาขา ได้แก่ สาขาทรัพยากรธรรมชาติและสิ่งแวดล้อม จำนวน 3 ราย สาขาการสอนสิ่งแวดล้อม จำนวน 3 ราย สาขาการส่งเสริมคุณภาพสิ่งแวดล้อม จำนวน 4 ราย สาขาศิลปินเพื่อสิ่งแวดล้อม จำนวน 2 ราย และสาขาการสื่อสารสิ่งแวดล้อม จำนวน 3 ราย
ในโอกาสนี้ นายสุธี มากบุญ ได้กล่าวแสดงความยินดีแก่ผู้ได้รับรางวัลทุกคน โดยขอให้ภูมิใจและมีกำลังใจในการทำงานเพื่ออนุรักษ์สิ่งแวดล้อมต่อไป พร้อมกันนี้ยังได้กล่าวชื่นชมแนวทางการดำเนินงานของมูลนิธิสิ่งแวดล้อมศึกษา เนื่องจากเห็นว่าการมอบโล่รางวัลดังกล่าวถือเป็นกิจกรรมที่ดี เป็นการให้กำลังใจและยกย่องคนทำงานด้านสิ่งแวดล้อมให้ปรากฏแก่สังคม ซึ่งเป็นสิ่งสำคัญมากในสมัยที่ปัญหาสิ่งแวดล้อมกำลังทวีความรุนแรงขึ้นมาทุกขณะ และขอเชิญชวนให้คนไทยทุกคนช่วยกันรักษาสิ่งแวดล้อมทั้งในวันนี้และวันหน้าสืบไป.
ครั้งที่ 69/2561
กองสารนิเทศ สำนักงานปลัดกระทรวงมหาดไทย
โทร 0-22224131-2

ที่มา : http://www.thaigov.go.th/news/contents/details/11212