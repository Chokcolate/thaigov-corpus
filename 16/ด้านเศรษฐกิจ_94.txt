รัฐบาลไทย-ข่าวทำเนียบรัฐบาล-รองปลัดกระทรวงดิจิทัลฯ เป็นตัวแทนรับรางวัล “Thailand Zocial Awards 2018”


วันจันทร์ที่ 5 มีนาคม 2561
112
รองปลัดกระทรวงดิจิทัลฯ เป็นตัวแทนรับรางวัล “Thailand Zocial Awards 2018”
รองปลัดกระทรวงดิจิทัลฯ
นาวาอากาศเอก สมศักดิ์ ขาวสุวรรณ์ รองปลัดกระทรวงดิจิทัลเพื่อเศรษฐกิจและสังคม (ดีอี) เป็นตัวแทนศูนย์บริการข้อมูลภาครัฐเพื่อประชาชน (สายด่วน GCC 1111) ซึ่งดำเนินการโดย บริษัท ทีโอที จำกัด (มหาชน) หน่วยงานในสังกัดกระทรวงดิจิทัลฯ ได้รับรางวัลสาขา Best Brand Performance by Pantip ในงาน “Thailand Zocial Awards 2018” โดย บริษัท โธธ โซเชียล จำกัด และ บริษัท วันบิต แมทเทอร์ จำกัด ร่วมกันจัดขึ้น เนื่องจากเล็งเห็นถึงความสำคัญของสื่อโซเชียลมีเดียที่เข้ามามีอิทธิพลต่อทุกธุรกิจ รวมถึงความต้องการเชิดชูแบรนด์ เอเจนซี่ และคนบันเทิงที่ใช้โซเชียลมีเดียอย่างสร้างสรรค์ มีประสิทธิภาพ และเป็นประโยชน์ต่อสังคม เพื่อเป็นแบบอย่างที่ดีต่อไป เมื่อวันที่ 28 กุมภาพันธ์ 2561 ณ โรงละครเคแบงค์สยามพิฆเนศ สยามสแควร์วัน เขตปทุมวัน กรุงเทพฯ
***********************

ที่มา : http://www.thaigov.go.th/news/contents/details/10498