รัฐบาลไทย-ข่าวทำเนียบรัฐบาล-พลเอก อนุพงษ์ เผ่าจินดา รมว.มหาดไทย ให้การต้อนรับเอกอัครราชทูตมองโกเลียประจำประเทศไทย และให้การต้อนรับ รมว.มหาดไทย และ รมว.การวางแผน การพัฒนา และการปฏิรูป สาธารณรัฐอิสลามปากีสถาน


วันศุกร์ที่ 30 มีนาคม 2561
85
พลเอก อนุพงษ์ เผ่าจินดา รมว.มหาดไทย ให้การต้อนรับเอกอัครราชทูตมองโกเลียประจำประเทศไทย และให้การต้อนรับ รมว.มหาดไทย และ รมว.การวางแผน การพัฒนา และการปฏิรูป สาธารณรัฐอิสลามปากีสถาน
พลเอก อนุพงษ์ เผ่าจินดา รัฐมนตรีว่าการกระทรวงมหาดไทย ให้การต้อนรับเอกอัครราชทูตมองโกเลียประจำประเทศไทย และให้การต้อนรับรัฐมนตรีว่าการกระทรวงมหาดไทย และรัฐมนตรีว่าการกระทรวงการวางแผน การพัฒนา และการปฏิรูป แห่งสาธารณรัฐอิสลามปากีสถาน
วันนี้ (30 มี.ค.61) เวลา 10:00 น. ณ ห้องรับรองกระทรวงมหาดไทย อาคารศาลาว่าการกระทรวงมหาดไทย พลเอก อนุพงษ์ เผ่าจินดา รัฐมนตรีว่าการกระทรวงมหาดไทย ให้การต้อนรับ นายทุกสบิลกูน ทูมูร์คูเลก (Mr. Tugsbilguun Tumurkhuleg) เอกอัครราชทูตมองโกเลียประจำประเทศไทย ในโอกาสเข้าคารวะและเรียนเชิญรัฐมนตรีว่าการกระทรวงมหาดไทย เข้าร่วมการประชุมระดับรัฐมนตรีแห่งเอเชีย ว่าด้วยการลดความเสี่ยงจากภัยพิบัติ พ.ศ. 2561 (The 2nd Asian Ministerial Conference on Disaster Risk Reduction : AMCDRR2018) ระหว่างวันที่ 3 – 6 กรกฎาคม 2561 ณ กรุงอูลานบาตอร์ ประเทศมองโกเลีย
จากนั้น ในเวลา 11:00 น. พลเอก อนุพงษ์ เผ่าจินดา รัฐมนตรีว่าการกระทรวงมหาดไทย ให้การต้อนรับ นายอาห์ซัน อิคบัล (Dr. Ahsan Iqbal) รัฐมนตรีว่าการกระทรวงมหาดไทย และรัฐมนตรีว่าการกระทรวงการวางแผนการพัฒนา และการปฏิรูป สาธารณรัฐอิสลามปากีสถาน  ในโอกาสเดินทางเยือนประเทศไทย เพื่อเข้าร่วมการประชุม
The Asia – Pacific Forum on Sustainable Development ระหว่างวันที่ 28 – 30 มีนาคม 2561 และเข้าหารือความร่วมมือกับ พลเอก อนุพงษ์ เผ่าจินดา รัฐมนตรีว่าการกระทรวงมหาดไทย ใน 4 ด้าน ประกอบด้วย 1) ความร่วมมือด้านการต่อต้านการก่อการร้าย 2) ความร่วมมือด้านการป้องกันและบรรเทาสาธารณภัย 3) ความร่วมมือด้านการบริหารจัดการฐานข้อมูลทะเบียนราษฎร และ 4) ความร่วมมือด้านการศึกษา
ครั้งที่ 72/2561
กองสารนิเทศ สำนักงานปลัดกระทรวงมหาดไทย
โทร 0-22224131-2

ที่มา : http://www.thaigov.go.th/news/contents/details/11224