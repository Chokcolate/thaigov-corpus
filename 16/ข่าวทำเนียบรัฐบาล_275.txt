รัฐบาลไทย-ข่าวทำเนียบรัฐบาล-รมต.นร.สุวพันธุ์ฯ มอบหมายเลขานุการ รมต.นร. เป็นประธานการประชุมคณะอนุกรรมการบริหารโครงการเพิ่มศักยภาพหมู่บ้านและชุมชนเพื่อความเข้มแข็งของเศรษฐกิจฐานรากตามแนวทางประชารัฐ


วันจันทร์ที่ 23 เมษายน 2561
285
พิมพ์
รมต.นร.สุวพันธุ์ฯ มอบหมายเลขานุการ รมต.นร. เป็นประธานการประชุมคณะอนุกรรมการบริหารโครงการเพิ่มศักยภาพหมู่บ้านและชุมชนเพื่อความเข้มแข็งของเศรษฐกิจฐานรากตามแนวทางประชารัฐ
โดยที่ประชุมคณะอนุกรรมการบริหารโครงการฯ มีมติเห็นชอบการจัดงานมหกรรมการแสดงผลการดำเนินงานโครงการตามแนวทางประชารัฐของกองทุนหมู่บ้านและชุมชนเมือง ครอบคลุม 4 ภูมิภาค ในช่วงเดือน พฤษภาคม – มิถุนายน 2561 เพื่อยกระดับศักยภาพสมาชิกกองทุนหมู่บ้านฯ ในทุกด้าน
วันนี้ (23 เม.ย. 61) เวลา 14.00 น. ณ ห้องประชุม 109 ชั้น 1 อาคารสำนักงานปลัดสำนักนายกรัฐมนตรี ทำเนียบรัฐบาล นายสุวพันธุ์  ตันยุวรรธนะ รัฐมนตรีประจำสำนักนายกรัฐมนตรี ได้มอบหมาย นายถาวร พรหมมีชัย เลขานุการรัฐมนตรีประจำสำนักนายกรัฐมนตรี เป็นประธานการประชุมคณะอนุกรรมการบริหารโครงการเพิ่มศักยภาพหมู่บ้านและชุมชนเพื่อความเข้มแข็งของเศรษฐกิจฐานรากตามแนวทางประชารัฐ ครั้งที่ 2/2561 ซึ่งสรุปสาระสำคัญ ดังนี้
ที่ประชุมได้พิจารณาและมีมติเห็นชอบในหลักการให้จัดงาน “มหกรรมการแสดงผลการดำเนินงานโครงการแนวทางประชารัฐของกองทุนหมู่บ้านและชุมชนเมือง” ใน 4 ภุมิภาค ซึ่งจัดขึ้นระหว่างเดือนพฤษภาคม – เดือนมิถุนายน 2561 ทั้งนี้ เพื่อยกระดับศักยภาพสมาชิกกองทุนหมู่บ้านฯ ในทุกด้าน ตลอดจนเป็นไปตามนโยบายของรัฐบาลที่สนับสนุนให้กองทุนหมู่บ้านและชุมชนเมืองได้น้อมนำ “ศาสตร์พระราชา” มาเป็นแนวทางในการดำเนินงานเพื่อการพัฒนาอย่างยั่งยืน โดยอาศัยความร่วมมือร่วมใจของทุกภาคส่วน ซึ่งจะสร้างความเข้มแข็ง มั่นคง ให้กับหมู่บ้านตั้งแต่ระดับฐานรากให้มีคุณภาพชีวิตที่ดีอย่างต่อเนื่อง
.........................................................................................
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/11700