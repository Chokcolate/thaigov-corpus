รัฐบาลไทย-ข่าวทำเนียบรัฐบาล-นายกรัฐมนตรีระบุการลงพื้นที่จังหวัดสุรินทร์ และจังหวัดบุรีรัมย์  7 – 8 พฤษภาคมนี้ เป็นการลงพื้นที่พบประชาชนตามปกติ ไม่มีการพบใครแบบส่วนตัว


วันอังคารที่ 24 เมษายน 2561
353
พิมพ์
นายกรัฐมนตรีระบุการลงพื้นที่จังหวัดสุรินทร์ และจังหวัดบุรีรัมย์  7 – 8 พฤษภาคมนี้ เป็นการลงพื้นที่พบประชาชนตามปกติ ไม่มีการพบใครแบบส่วนตัว
นายกรัฐมนตรีระบุการลงพื้นที่จังหวัดสุรินทร์ และจังหวัดบุรีรัมย์  7 – 8 พฤษภาคมนี้ เป็นการลงพื้นที่พบประชาชนตามปกติ ไม่มีการพบใครแบบส่วนตัว
วันนี้ (24 เมษายน 2561) เวลา 14.00 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังประชุมคณะรัฐมนตรี (ครม.) ถึงการลงพื้นที่ไปตรวจราชการจังหวัดสุรินทร์ และจังหวัดบุรีรัมย์ และประชุมคณะรัฐมนตรีอย่างเป็นทางการนอกสถานที่ ครั้งที่ 3 ณ จังหวัดบุรีรัมย์ ในระหว่างวันที่ 7 - 8 พฤษภาคมนี้ว่า เป็นการลงพื้นที่ปกติ เหมือนการลงจังหวัดอื่น ๆ ไม่มีการพบใครแบบส่วนตัวหรือพบใครในที่รโหฐาน แต่พบกันในที่ใหญ่ ๆ กว้าง ๆ รวมกับประชาชนทั่วไป ส่วนใครจะมารับตนเองก็ไม่ปฏิเสธ ถือเป็นเรื่องเจ้าบ้านที่ดี ที่มาให้การต้อนรับรับ เป็นธรรมดา
“ผมไม่ไปตกลงการเมืองอะไรกับใครทั้งสิ้น ผมไม่สามารถตกลงอะไรกับใคร เพราะผมยังไม่ไปสู่ตรงนั้น เป็นเรื่องของกระบวนการทางการเมือง ใครจะทำอะไรก็ทำไป แต่อย่ามาเอาผมไปเกี่ยวข้องตรงนี้” นายกรัฐมนตรี กล่าว
-------------------------------------------

ที่มา : http://www.thaigov.go.th/news/contents/details/11740