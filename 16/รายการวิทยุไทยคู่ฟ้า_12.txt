รัฐบาลไทย-ข่าวทำเนียบรัฐบาล-เร่งเครื่องสำนักงานทรัพยากรน้ำแห่งชาติ แก้ปัญหาน้ำทั้งระบบ

วันศุกร์ที่ 30 มีนาคม 2561
เร่งเครื่องสำนักงานทรัพยากรน้ำแห่งชาติ แก้ปัญหาน้ำทั้งระบบ
รัฐบาลกำหนดให้สำนักงานทรัพยากรน้ำแห่งชาติทำหน้าที่บริหารจัดการน้ำทั้งระบบ
เร่งเครื่องสำนักงานทรัพยากรน้ำแห่งชาติ แก้ปัญหาน้ำทั้งระบบ
ต่อจากนี้ไป ขอเชิญรับฟังไทยคู่ฟ้า ครับ
รัฐบาลกำหนดให้สำนักงานทรัพยากรน้ำแห่งชาติทำหน้าที่บริหารจัดการน้ำทั้งระบบ เพื่อแก้ไขปัญหาน้ำที่เรื้อรังมายาวนาน โดยระยะแรกจะเร่งรัดดำเนินการโครงการขนาดใหญ่ที่ทำอยู่ให้แล้วเสร็จ เช่น โครงการอ่างเก็บน้ำเขื่อนแม่งัด-แม่กวง เพื่อกักเก็บน้ำสำหรับภาคเหนือในช่วงฤดูแล้ง และช่วยลดปัญหาน้ำท่วมในเมืองเชียงใหม่และลำพูน สำหรับภาคตะวันออกเฉียงเหนือ มีโครงการเพิ่มศักยภาพให้ลุ่มน้ำชีและมูล ภาคใต้มีโครงการขุดคลองระบายน้ำอ้อมตัวเมืองเพื่อแก้ปัญหาน้ำท่วม ส่วนโครงการขนาดใหญ่ที่ยังไม่ได้ดำเนินการ จะเริ่มตั้งแต่ปี 2562 เป็นต้นไป เช่น โครงการป้องกันน้ำท่วมกรุงเทพฯ โครงการคลองระบายน้ำหลากบางบาล-บางไทร ที่จะช่วยลดปัญหาน้ำท่วมในจ.พระนครศรีอยุธยาลงได้ เป็นต้น
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/11200
