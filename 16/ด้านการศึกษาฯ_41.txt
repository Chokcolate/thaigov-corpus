รัฐบาลไทย-ข่าวทำเนียบรัฐบาล-รมว.ดิจิทัลฯ ปาฐกถาพิเศษในงานสัมมนาเชิงปฏิบัติการ “MIT Global Startup Workshop 2018”

วันอังคารที่ 27 มีนาคม 2561
รมว.ดิจิทัลฯ ปาฐกถาพิเศษในงานสัมมนาเชิงปฏิบัติการ “MIT Global Startup Workshop 2018”
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) กล่าวปาฐกถาพิเศษในงานสัมมนาเชิงปฏิบัติการ “MIT Global Startup Workshop 2018” โดยสถาบันบัณฑิตบริหารธุรกิจ ศศินทร์  แห่งจุฬาลงกรณ์มหาวิทยาลัย ร่วมกับ สมาคมนิสิตเก่า เอ็มไอที ประเทศไทย และ Massacchusetts Institute of Technology Global Startup Workshop (MITGSW) จัดขึ้น เพื่อยกระดับธุรกิจสตาร์ทอัพไทย และให้ความรู้แก่ผู้สนใจประกอบธุรกิจ ติดอาวุธความคิดให้พร้อมรับยุคไทยแลนด์ 4.0 ซึ่งแบ่งหัวข้อสัมมนาฯ ออกเป็นสองช่วงใหญ่ ได้แก่ วันที่ 26-27 มีนาคม 2561 เป็นการสัมมนาเชิงปฏิบัติการโดยผู้ทรงคุณวุฒิของสถาบันการศึกษาชั้นนำ และผู้ประกอบธุรกิจยุคใหม่ที่ประสบความสำเร็จในยุคไทยแลนด์ 4.0 ช่วงที่สอง วันที่ 28 มีนาคม 2561 เป็นการประกวดแผนธุรกิจนานาชาติของนิสิต นักศึกษา และบุคคลทั่วไป ที่จะนำโมเดลธุรกิจใหม่ที่น่าสนใจมาร่วมแข่งขัน ทั้งนี้ การยกระดับกลุ่มนักธุรกิจสตาร์ทอัพ เป็นภารกิจหลัก 1 ใน 5 โครงการที่กระทรวงดิจิทัลฯ พยายามผลักดันประเทศไทยสู่การเป็น “ไทยแลนด์ 4.0” เพื่อเป็นการวางโครงสร้างพื้นฐานทางดิจิทัล โดยโครงการพัฒนาสภาพแวดล้อมและส่งเสริมการเติบโตของดิจิทัลสตาร์ตอัพ (Digital Startup) ซึ่งเป็นการส่งเสริม สนับสนุนผู้ประกอบการดิจิทัลในระยะเริ่มต้น (Digital Startup) ผลักดันนักธุรกิจให้สามารถจัดตั้งดำเนินธุรกิจได้จริงในตลาด และยังเป็นการสร้างโอกาสและเครือข่าย Digital Startup ระดับนานาชาติ (Digital Startup International Network Events) ผ่านกิจกรรมต่างๆ เมื่อวันที่ 26 มีนาคม 2561 ณ โรงแรมเซ็นทารา แกรนด์ แอนด์ บางกอกคอนเวนชันเซ็นเตอร์ แอท เซ็นทรัลเวิลด์ ถนนพระราม 1 เขตปทุมวัน กรุงเทพฯ
*******************

ที่มา : http://www.thaigov.go.th/news/contents/details/11089
