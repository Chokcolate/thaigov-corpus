รัฐบาลไทย-ข่าวทำเนียบรัฐบาล-ก.อุตฯ ดึงบิ๊กเอกชน จับคู่พัฒนาเศรษฐกิจฐานชุมชน ชูบ้านเทโพ อยุธยาเป็นต้นแบบเกาะกระแสออเจ้า


วันอังคารที่ 24 เมษายน 2561
125
พิมพ์
ก.อุตฯ ดึงบิ๊กเอกชน จับคู่พัฒนาเศรษฐกิจฐานชุมชน ชูบ้านเทโพ อยุธยาเป็นต้นแบบเกาะกระแสออเจ้า
ผู้ตรวจราชการกระทรวงอุตสาหกรรม เป็นประธานกิจกรรมนำผู้ประกอบการพี่ใหญ่(big brother)เยี่ยมชมหมู่บ้านท่องเที่ยวชุมชน บ้านเทโพ
เมื่อวันที่ 23 เมษายน 2561/จ.พระนครศรีอยุธยา เวลา 09.00-13.00 น. นางเบญจมาพร เอกฉัตร์ ผู้ตรวจราชการกระทรวงอุตสาหกรรม เป็นประธานกิจกรรมนำผู้ประกอบการพี่ใหญ่(big brother)เยี่ยมชมหมู่บ้านท่องเที่ยวชุมชน บ้านเทโพ โดยมี big brother ของจังหวัดพระนครศรีอยุธยา 11 ราย จากนิคมฯ บางปะอิน และนิคมฯ บ้านหว้า(ไฮเทค) พร้อมเจ้าหน้าที่ส่วนราชการที่เกี่ยวข้อง เช่น  สนง.อุตสาหกรรมจังหวัด ท่องเที่ยวและกีฬา  พัฒนาชุมชน  วัฒนธรรม รวมจำนวน 60 คนเข้าร่วม
ทั้งนี้ได้ลงพื้นที่สำรวจจุดท่องเที่ยวต่างๆ และหาความต้องการ เพื่อเข้าไปช่วยส่งเสริมชุมชนดังกล่าว เช่น โครงการหน้าบ้านหน้ามอง การร่วมเข้ากิจกรรมตามเทศกาลประเพณีท้องถิ่น การพัฒนาเห็ดตับเต่า ฯลฯ ด้วยความสมัครใจและสอดคล้องกับ csr โรงงาน ซึ่งมี นายไพรัตน์ เพชรยวน นายอำเภอบางปะอิน นายศุภฤกษ์ กลั่นกล้า นายกองค์การบริหารส่วนตำบลสามเรือน และนายณัฐพล รื่นถวิล ผู้ใหญ่บ้าน ให้การต้อนรับคณะ ณ บ้านเทโพ ต.สามเรือน อ.บางปะอิน จ.พระนครศรีอยุธยา
ในการนี้ เวลา 13.00-15.00น. ได้เยี่ยมชมกลุ่มทำมีดอรัญญิก ซึ่งกระทรวงฯ จะร่วมพัฒนาผลิตภัณฑ์และบรรจุภัณฑ์ สู่การเป็นของขวัญของฝาก(gift)แก่นักท่องเที่ยว โดยมี นายวินัย  ยินดีวิทย์  กลุ่มมีดวินัยรวยเจริญ ให้การต้อนรับ

ที่มา : http://www.thaigov.go.th/news/contents/details/11708