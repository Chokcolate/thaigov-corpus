รัฐบาลไทย-ข่าวทำเนียบรัฐบาล-ทส. เปิดเวทีเครือข่ายภาคีเพื่อการบริหารจัดการทรัพยากรทางทะเลและชายฝั่งแบบมีส่วนร่วม ครั้งที่ 2

วันอังคารที่ 3 เมษายน 2561
ทส. เปิดเวทีเครือข่ายภาคีเพื่อการบริหารจัดการทรัพยากรทางทะเลและชายฝั่งแบบมีส่วนร่วม ครั้งที่ 2
ทส. เปิดเวทีเครือข่ายภาคีเพื่อการบริหารจัดการทรัพยากรทางทะเลและชายฝั่งแบบมีส่วนร่วม ครั้งที่ 2
วันที่ 30 มีนาคม 61 กระทรวงทรัพยากรธรรมชาติและสิ่งแวดล้อม โดย กรมทรัพยากรทางทะเลและชายฝั่ง จัดการประชุมสัมมนา "เครือข่ายภาคีเพื่อการบริหารจัดการทรัพยากรทางทะเลและชายฝั่งแบบมีส่วนร่วม เพื่อพัฒนาศักยภาพเครือข่ายอาสาสมัครพิทักษ์ทะเล ตามแนวทางไทยยั่งยืน" ณ โรงแรมบรรจงบุรี อ.เมือง จ.สุราษฏร์ธานี โดยมี พลเอก สุรศักดิ์  กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานและ กล่าวปาฐกถาพิเศษเรื่อง "ความสำคัญของอาสาสมัครภาคประชาชนต่อการพัฒนาดูแลทรัพยากรธรรมชาติและสิ่งแวดล้อมของประเทศไทย"  พร้อมทั้งมอบบัตรประจำตัวอาสาสมัครพิทักษ์ทะเล "Marine Rangers" ให้กับอาสาสมัครในพื้นที่
การประชุมสัมมนา เครือข่ายภาคีเพื่อการบริหารจัดการทรัพยากรทางทะเลและชายฝั่งแบบมีส่วนร่วมในครั้งนี้ จัดขึ้นเป็นครั้งที่ 2 เพื่อเป็นเวทีการสื่อสารเกี่ยวกับนโยบาย ระเบียบ กฏหมาย และข้อมูลสภาพระบบนิเวศแหล่งทรัพยากรการจัดการทรัพยากรในท้องถิ่น การแลกเปลี่ยนองค์ความรู้และประสบการณ์เพื่อพัฒนาแนวคิดร่วมในการจัดการทรัพยากรทางทะเลและชายฝั่ง อันจะส่งผลให้เกิดประสิทธิภาพและความเข้มแข็งของภาคีเครือข่ายต่อไป

ที่มา : http://www.thaigov.go.th/news/contents/details/11294
