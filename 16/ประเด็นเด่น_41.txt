รัฐบาลไทย-ข่าวทำเนียบรัฐบาล-กรมธุรกิจพลังงานชี้แจง ปัญหาการขายน้ำมันผิดกฎหมายในพื้นที่ อ.สะเดา จ.สงขลา

วันพฤหัสบดีที่ 22 มีนาคม 2561
กรมธุรกิจพลังงานชี้แจง ปัญหาการขายน้ำมันผิดกฎหมายในพื้นที่ อ.สะเดา จ.สงขลา
กรมธุรกิจพลังงานเตรียมเร่งส่งหน่วย Mobile Lab ลงพื้นที่ตรวจสอบคุณภาพน้ำมันเชื้อเพลิง ร่วมกับ ศปนม. สำนักงานตำรวจแห่งชาติ
วันที่ 18 มีนาคม 2561 นายวิฑูรย์ กุลเจริญวิรัตน์ อธิบดีกรมธุรกิจพลังงาน กระทรวงพลังงาน ชี้แจงประเด็นปัญหาการขายน้ำมันผิดกฎหมายในพื่นที่ อำเภอสะเดา จังหวัดสงขลา ตามที่ผู้สื่อข่าวรายงานว่ามีปั๊มหลอดขายน้ำมันผิดกฎหมาย และน้ำมันผิดกฎหมายบรรจุแกลลอนจำหน่ายอย่างเปิดเผยเป็นจำนวนมากในพื่นที่ อำเภอสะเดา จังหวัดสงขลา ซึ่งเปิดขายตลอด 24 ชั่วโมง ในราคาถูกกว่าท้องตลาด โดยจำหน่ายน้ำมันเบนซิน ราคาลิตรละ 25 บาท และน้ำมันดีเซลราคาลิตรละ 22 บาท เท่านั้น ขณะที่น้ำมันแก๊สโซฮอล์ 95 จำหน่ายในปั๊มน้ำมันที่ถูกกฎหมาย เสียภาษีให้รัฐขายในราคาลิตรละ 27.90 บาท ส่วนดีเซลราคาลิตรละ 27 บาท
กรมธุรกิจพลังงาน นั้น
กระทรวงพลังงาน ขอชี้แจงว่า  จากกรณีดังกล่าว กรมธุรกิจพลังงาน กระทรวงพลังงาน จะเร่งส่งหน่วยตรวจสอบคุณภาพน้ำมันเชื้อเพลิงเคลื่อนที่ (Mobile Lab) ลงพื้นที่ตรวจสอบคุณภาพน้ำมันเชื้อเพลิง ร่วมกับ ศูนย์ปราบปรามการกระทำความผิดเกี่ยวกับน้ำมันเชื้อเพลิง (ศปนม) สำนักงานตำรวจแห่งชาติ
----------------------

ที่มา : http://www.thaigov.go.th/news/contents/details/10904
