รัฐบาลไทย-ข่าวทำเนียบรัฐบาล-นายกรัฐมนตรีสั่งการให้เอาผิดอย่างเต็มที่กับเจ้าหน้าที่ ที่เรียกรับสินบนในช่วงที่มีการผ่อนผันแรงงานต่างด้าว เดินทางกลับประเทศต้นทาง เพื่อร่วมงานประเพณีสงกรานต์ ประจำปี พ.ศ. 2561


วันพุธที่ 28 มีนาคม 2561
820
พิมพ์
นายกรัฐมนตรีสั่งการให้เอาผิดอย่างเต็มที่กับเจ้าหน้าที่ ที่เรียกรับสินบนในช่วงที่มีการผ่อนผันแรงงานต่างด้าว เดินทางกลับประเทศต้นทาง เพื่อร่วมงานประเพณีสงกรานต์ ประจำปี พ.ศ. 2561
พลโท สรรเสริญ แก้วกำเนิด โฆษกประจำสำนักนายกรัฐมนตรี เผยนายกรัฐมนตรีสั่งการให้เอาผิดอย่างเต็มที่กับเจ้าหน้าที่ที่เรียกรับสินบนในช่วงที่มีการผ่อนผันแรงงานต่างด้าวเดินทางกลับประเทศต้นทาง เพื่อร่วมงานประเพณีสงกรานต์ ประจำปี พ.ศ. 2561
วันนี้ (27 มี.ค. 61 ) เวลา 14.30 น. ณ ศูนย์แถลงข่าวรัฐบาล ตึกนารีสโมสร ทำเนียบรัฐบาล ภายหลังเสร็จสิ้นการประชุมคณะรัฐมนตรี (ครม.) ซึ่งมีพลเอก ประยุทธ์ จันทร์โอชา นายกรัฐมนตรี เป็นประธานฯ พลโท สรรเสริญ แก้วกำเนิด โฆษกประจำสำนักนายกรัฐมนตรี ได้กล่าวถึงเรื่องการผ่อนผันให้แรงงานต่างด้าวสัญชาติกัมพูชา ลาว เมียนมา เดินทางกลับประเทศต้นทาง เพื่อร่วมงานประเพณีสงกรานต์ ประจำปี พ.ศ. 2561 ตั้งแต่วันที่ 5 เมษายน 2561 ถึงวนที่ 30 เมษายน 2561 และกลับเข้าในราชอาณาจักรในช่วงเวลาดังกล่าว ว่า นายกรัฐมนตรี เน้นย้ำเจ้าหน้าที่ที่เกี่ยวข้องทุกกระทรวง โดยเฉพาะรัฐมนตรีเจ้าสังกัดว่ารัฐบาลพยายามแก้ไขปัญหาแรงงานต่างด้าวอย่างเต็มกำลัง ไม่ว่าจะเป็นการดำเนินคดีกับผู้ที่หลอกลวงและการเอาเปรียบ หรือเกี่ยวข้องการค้ามนุษย์ต่าง ๆ โดยขณะนี้ได้มีการดำเนินการกับเจ้าหน้าที่ตำรวจที่มีส่วนเกี่ยวข้องกับเรื่องดังกล่าว โดยการปรับย้ายมาที่สำนักนายกรัฐมนตรี รวมไปถึงหน่วยงานต่าง ๆ ที่เข้าไปมีส่วนเกี่ยวข้องก็จะดำเนินการเช่นเดียวกัน ซึ่งเป็นไปตามมาตรการป้องกันและปราบปรามการทุจริตและประพฤติมิชอบในระบบราชการ ของคณะรักษาความสงบแห่งชาติ (คสช.)
ทั้งนี้ หากพบว่ามีเจ้าหน้าที่หรือบุคคลใดเข้าไปมีส่วนเกี่ยวข้องกับการเรียกรับสินบนในการเดินทางกลับประเทศต้นทางระหว่างที่รัฐบาลผ่อนผันให้แรงงานต่างด้าวสัญชาติกัมพูชา ลาว เมียนมา เดินทางกลับประเทศต้นทาง เพื่อร่วมงานประเพณีสงกรานต์ ประจำปี พ.ศ. 2561 และกลับเข้าในราชอาณาจักรในช่วงเวลาดังกล่าว นายกรัฐมนตรี สั่งการให้เอาผิดอย่างเต็มที่กับเจ้าหน้าที่ผู้นั้น เพื่อให้เห็นเป็นตัวอย่างว่ารัฐบาลพยายามแก้ไขปัญหาให้แรงงานถูกดำเนินการอยู่ในระบบที่สากลยอมรับ
-----------------------
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/11108