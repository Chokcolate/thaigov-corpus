รัฐบาลไทย-ข่าวทำเนียบรัฐบาล-รมว.ดิจิทัลฯ เป็นประธานพร้อมปาฐกถาพิเศษในพิธีเปิดงาน “April Series 2018”


วันพุธที่ 25 เมษายน 2561
79
รมว.ดิจิทัลฯ เป็นประธานพร้อมปาฐกถาพิเศษในพิธีเปิดงาน “April Series 2018”
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานกล่าวเปิดงาน “April Series 2018” พร้อมปาฐกถาพิเศษหัวข้อ “Transforming Higher Education to Serve With Digital Economy and Society” โดยกระทรวงดิจิทัลฯ ร่วมกับสมาคมอุตสาหกรรมเทคโนโลยีสารสนเทศไทย (ATCI) จัดขึ้น ซึ่งการจัดงานฯ ดังกล่าว เป็นการรวมงานประชุมสัมมนาด้านเทคโนโลยี ด้านการศึกษา และการแพทย์สาธารณสุขเข้าด้วยกัน ประกอบด้วย งาน Education ICT Forum 2018 งาน Healthcare Technology Summit 2018 และงาน Innovative School Summit 2018 เพื่อเป็นเวทีสำคัญในการเรียนรู้ พร้อมปรับปรุงข้อมูลด้านเทคโนโลยีสารสนเทศใหม่ๆ ที่เป็นประโยชน์ต่อการศึกษา และการแพทย์สาธารณสุข ตามแผนยุทธศาสตร์ชาติ 20 ปี ในการให้ดิจิทัลเทคโนโลยีช่วยตอบโจทย์การเปลี่ยนแปลงของโลกที่เกิดขึ้น โดยโลกและประเทศไทยกำลังเปลี่ยนผ่านด้วยความรวดเร็วทั้งทางด้านเศรษฐกิจและสังคม ซึ่งการเตรียมพร้อมรับมืออย่างรู้เท่าทัน จะทำให้ประเทศไทยได้ประโยชน์อย่างแท้จริง เมื่อวันที่ 25 เมษายน 2561 ณ ห้องวายุภักษ์ 2-4 โรงแรมเซ็นทราศูนย์ราชการและคอนเวนชันเซ็นเตอร์ ถนนแจ้งวัฒนะ เขตหลักสี่ กรุงเทพฯ
************************

ที่มา : http://www.thaigov.go.th/news/contents/details/11755