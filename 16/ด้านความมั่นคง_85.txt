รัฐบาลไทย-ข่าวทำเนียบรัฐบาล-รมว.กห. ไทย - มาเลเซีย เตรียมถกความมั่นคงชายแดน  มุ่งเสริมสร้างความปลอดภัยและขยายความร่วมมือชายแดน


วันพุธที่ 14 มีนาคม 2561
238
รมว.กห. ไทย - มาเลเซีย เตรียมถกความมั่นคงชายแดน  มุ่งเสริมสร้างความปลอดภัยและขยายความร่วมมือชายแดน
รมว.กห. ไทย - มาเลเซีย เตรียมถกความมั่นคงชายแดน  มุ่งเสริมสร้างความปลอดภัยและขยายความร่วมมือชายแดน
พล.ท.คงชีพ ตันตระวาณิชย์  โฆษก กห. เปิดเผยว่า พล.อ.ประวิตร วงษ์สุวรรณ รอง นรม.และ รมว.กห. และ ดาโต๊ะ สรี ฮิชัมมูดิน บิน ตุน ฮุสเซน รมว.กห.มาเลเซีย  มีกำหนดการประชุมคณะกรรมการชายแดนทั่วไป หรือ GBC ไทย – มาเลเซีย ครั้งที่ 54 ใน 15 มี.ค.61 , 0900 ณ รร.เพนนินซูลา กทม.
โดยทั้งสองฝ่าย จะได้รับทราบถึง พัฒนาการความร่วมมือด้านความมั่นคงในพื้นที่ชายแดนในรอบปีที่ผ่านมา และจะหารือร่วมกันถึง แนวทางการขยายความร่วมมือและการพัฒนากลไกระดับต่างๆในการเสริมสร้างความมั่นคงชายแดน  เช่น การแก้ปัญหายาเสพติด สิ่งผิดกฎหมายตามแนวชายแดน ปัญหาอาชญกรรมข้ามชาติ รวมทั้ง การเสริมสร้างความสัมพันธ์ทางทหารและแนวทางการใช้กำลังทหาร ช่วยเหลือด้านมนุษยธรรมและการบรรเทาภัยพิบัติมากขึ้น เป็นต้น

ที่มา : http://www.thaigov.go.th/news/contents/details/10761