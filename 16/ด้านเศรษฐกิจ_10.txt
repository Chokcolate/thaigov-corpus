รัฐบาลไทย-ข่าวทำเนียบรัฐบาล-รัฐมนตรี ก.อุตฯ  เปิดสัมมนา TISI Transformation

วันจันทร์ที่ 19 กุมภาพันธ์ 2561
รัฐมนตรี ก.อุตฯ  เปิดสัมมนา TISI Transformation
รัฐมนตรี ก.อุตฯ  เปิดสัมมนา TISI Transformation  ณ ห้องแกรนด์ ไดมอนด์ บอลรูม อาคารอิมแพ็ค ฟอรั่ม เมืองทองธานี
วันนี้ (19 กุมภาพันธ์ 2561) นายอุตตม สาวนายน  รัฐมนตรีว่าการกระทรวงอุตสาหกรรม เป็นประธานในพิธีการเปิดสัมมนา TISI Transformation เรื่อง สมอ. 4.0 : e-license และกล่าวปาฐกถาพิเศษเรื่องอุตสาหกรรม4.0: การพลิกโฉมสู่ สมอ.4.0 โดยมีนายณัฐพล รังสิตพล เลขาธิการสำนักงานมาตรฐานผลิตภัณฑ์อุตสาหกรรม กล่าวรายงาน พร้อมทั้งผู้บริหารกระทรวงอุตสาหกรรมร่วมเป็นเกียรติ ณ ห้องแกรนด์ ไดมอนด์ บอลรูม อาคารอิมแพ็ค ฟอรั่ม เมืองทองธานี
รัฐมนตรีว่าการกระทรวงอุตสาหกรรม กล่าวว่า ระบบ e-license ของ สมอ. ถือเป็นก้าวแรกที่สำคัญของ big data กระทรวงอุตสาหกรรม ที่ได้มีการประยุกต์เทคโนโลยีดิจิทัลเข้ามาใช้ปรับปรุงกระบวนการทำงานเพื่อการรับรองผลิตภัณฑ์ของ สมอ. ซึ่งสามารถออกใบอนุญาตได้ภายใน 10 วันทำการ จากเดิม 15 วัน ครอบคลุม 10 มาตรฐาน และจะดำเนินการให้ครอบคลุม 173 มาตรฐาน ภายในปี 2561 โดยมีเป้าหมายให้สามารถออกใบอนุญาตได้ครบทุกมาตรฐาน ภายในปี 2562 เพื่ออำนวยความสะดวกให้ผู้ประกอบการในการทำธุรกิจตามนโยบาย Ease of Doing Business ของรัฐบาล

ที่มา : http://www.thaigov.go.th/news/contents/details/10180
