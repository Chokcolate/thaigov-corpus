รัฐบาลไทย-ข่าวทำเนียบรัฐบาล-ผู้ตรวจเบญจมาพร มอบจักรยาน 100 คันให้ ร.ร.เมืองช้าง แย้ม“สุรินทร์โมเดล”ชุบชีวิตเหมืองร้าง เป็นแหล่งท่องเที่ยวใหม่  


วันพุธที่ 14 มีนาคม 2561
116
พิมพ์
ผู้ตรวจเบญจมาพร มอบจักรยาน 100 คันให้ ร.ร.เมืองช้าง แย้ม“สุรินทร์โมเดล”ชุบชีวิตเหมืองร้าง เป็นแหล่งท่องเที่ยวใหม่
ผู้ตรวจเบญจมาพร มอบจักรยาน 100 คันให้ ร.ร.เมืองช้าง แย้ม“สุรินทร์โมเดล”ชุบชีวิตเหมืองร้าง เป็นแหล่งท่องเที่ยวใหม่
วันนี้ (14 มีนาคม 2561) /จ.สุรินทร์ เวลา 08.30น. นางเบญจมาพร เอกฉัตร์ ผู้ตรวจราชการกระทรวงอุตสาหกรรม เป็นประธานในพิธีมอบจักรยานแก่โรงเรียนที่ขาดแคลนจำนวน 100 คัน โดย สภาอุตสาหกรรมจังหวัดสุรินทร์ ร่วมกับ มูลนิธิพัฒนาอุตสาหกรรม มีอาจารย์จาก 82 โรงเรียนเป็นผู้แทนรับมอบ มีนายวรรณเวทย์ ศิวารัตน์ อุตสาหกรรมจังหวัดสุรินทร์ นายประยุทธ์ เขียวหวาน ประธานสภาอุตสาหกรรมจังหวัดสุรินทร์ พร้อมผู้ประกอบการสมาชิกร่วมด้วย ณ สำนักงานอุตสาหกรรมจังหวัดสุรินทร์ (สอจ.สุรินทร์)
จากนั้นได้เข้าประชุมตรวจราชการรอบที่ 1/2561 ของ สอจ.สุรินทร์ ร่วมกับอุตสาหกรรมจังหวัดและหัวหน้ากลุ่ม เจ้าหน้าที่ในสำนักงาน โดยมีนายสมชัย เผ่าผา ผอ.ศูนย์ส่งเสริมอุตสาหกรรมภาค 6 ร่วมด้วย ณ ห้องประชุมไหมทอง ชั้น 3 สอจ.สุรินทร์
นอกจากนี้ ประธานสภาอุตสาหกรรมจังหวัดสุรินทร์ ได้นำเสนอโครงการพัฒนาแนวทางการฟื้นฟูเหมืองหินอุตสาหกรรมเพื่อการก่อสร้าง บริเวณเชิงเขาพนมสวาย (Surin Model) พื้นที่ประมาณ 1,590 ไร่ ตั้งอยู่ อ.เมือง และ อ.ปราสาท จ.สุรินทร์ ที่เป็นแนวคิดของผู้ประกอบการเหมืองแร่ ซึ่งเตรียมนำเสนอเป็นโครงการเพื่อขอความเห็นชอบในการประชุมคณะรัฐมนตรีนอกสถานที่ จ.สุรินทร์ ในเดือนพฤษภาคม 2561
สำหรับโครงการที่ผลักดัน จะทำให้มีการใช้แร่อย่างเต็มศักยภาพ และใช้กักเก็บน้ำ เป็นแหล่งท่องเที่ยวเมืองรองใหม่ให้กับจังหวัด เกิดศูนย์กีฬาทางน้ำ การเกษตรอินทรีย์ ศูนย์ศึกษาอนุรักษ์ป่าชุมชน

ที่มา : http://www.thaigov.go.th/news/contents/details/10767