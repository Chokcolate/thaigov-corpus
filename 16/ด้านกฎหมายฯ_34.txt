รัฐบาลไทย-ข่าวทำเนียบรัฐบาล-ม.ล.ปนัดดาฯ บรรยายพิเศษแก่ข้าราชการใหม่ เน้นย้ำให้มุ่งมั่นปฏิบัติความดีตามรอยพระยุคลบาท  


วันอังคารที่ 13 มีนาคม 2561
172
ม.ล.ปนัดดาฯ บรรยายพิเศษแก่ข้าราชการใหม่ เน้นย้ำให้มุ่งมั่นปฏิบัติความดีตามรอยพระยุคลบาท
ม.ล.ปนัดดา ดิศกุล ผู้ช่วยรัฐมนตรีประจำนายกรัฐมนตรี ปฏิบัติราชการกระทรวงยุติธรรม ในฐานะประธานพิพิธภัณฑ์และหอสมุดสมเด็จฯ กรมพระยาดำรงราชานุภาพ ให้การต้อนรับและบรรยายพิเศษแก่ ข้าราชการใหม่ รุ่นที่ ๕๑/๖๐-๖๑
เมื่อวันจันทร์ที่ ๑๒ มีนาคม ๒๕๖๑ เวลา ๑๒.๓๐ น.
ม.ล.ปนัดดา ดิศกุล ผู้ช่วยรัฐมนตรีประจำนายกรัฐมนตรี ปฏิบัติราชการกระทรวงยุติธรรม
ในฐานะประธานพิพิธภัณฑ์และหอสมุดสมเด็จฯ กรมพระยาดำรงราชานุภาพ
ให้การต้อนรับและบรรยายพิเศษแก่ ข้าราชการใหม่ รุ่นที่ ๕๑/๖๐-๖๑
ภายใต้โครงการ 'หลักสูตรการเป็นข้าราชการที่ดีตามรอยพระยุคลบาท
โดยมี นักเรียนมัธยมศึกษาชั้นปีที่ ๖ จากโรงเรียนกรุงเทพคริสเตียน และประชาชนผู้สนใจ
รวมถึงบุตรผู้ซึ่งกำลังศึกษาอยู่ ณ โรงเรียนวชิราวุธวิทยาลัย เข้าร่วมฯ
ณ วังวรดิศ ถนนหลานหลวง เขตป้อมปราบศัตรูพ่าย กรุงเทพฯ
โอกาสนี้ ม.ล.ปนัดดา ฯ กล่าวโอวาทซึ่งมีสาระตอนหนึ่งว่า "น้องๆ ข้าราชการต้องมีกำลังใจ
จากรุ่นพี่ ๆ ทุกคน และครอบครัวที่ต่างมีความปรารถนาดีด้วย
คนดี คือ ความดีที่เป็นธรรมชาติ ความชั่วทุจริตคดโกงไม่ใช่ธรรมชาติ
เรามุ่งมั่นปฏิบัติความดีตามพระบรมราโชวาทอย่างสม่ำเสมอ
ไม่แบ่งฝักแบ่งฝ่าย ไม่เล่นละครในการคบหาสมาคมกับใคร ผู้ใด
ด้วยตำแหน่งหน้าที่เพื่อผลประโยชน์ แต่หาใช่เรื่องจริง ซึ่งน่าอับอาย
บ้างก็ชอบการประจบประแจง เลยเถิดถึงการทุจริตในอำนาจหน้าที่
ที่บรรพชนสอนว่านั่นเป็นความชั่ว แก้ตัวอย่างไรก็ไม่สามารถฟื้นคืนดีได้
ในทางกลับกัน เราต้องอดทน-อดกลั้น-อดออม เพราะการกระทำอันไม่ดีเป็นของคนกลุ่มเล็กๆ
ประชาชนก็เข้าใจว่าระบบดำรงอยู่ได้ด้วยความดีมีความซื่อตรงของคนส่วนใหญ่
และข้าราชการส่วนใหญ่ คนไทย แต่โบราณสอนว่าใครทำดีมีชื่อเสียงเกียรติยศ
ให้เขาผู้นั้นรับความดีความชอบไปเต็ม ๆ แต่หากประพฤติชั่ว ทุจริตคดโกง
กระทำความ ไม่ดี ให้ผู้เป็นหัวหน้า หรือผู้แต่งตั้งนั่นแหละรับผิดชอบแทน
เหตุเพราะไปแต่งตั้งเขา ไม่ดูตาม้าตาเรือ เขาจึงได้ไปทำความผิด
สร้างความเสื่อมเสีย ถือเป็นคติธรรมคำสอนที่ทรงคุณค่า และใช้ได้ในทุกยุคสมัย"
นอกจากนี้ ม.ล.ปนัดดาฯ กล่าวเพิ่มเติมว่า  "ลูกๆ หลานๆ นักเรียนโรงเรียนกรุงเทพคริสเตียน
ที่มาวันนี้  มีความตั้งใจศึกษามาก ถามดูว่าทำไม จึงเพิ่งมา เด็กๆ ตอบว่า
อยากมาดูรูปภาพเจ้าพระยาโกษาธิบดี (ปาน) เพราะละครเรื่อง 'บุพเพสันนิวาส'
นี่คงต้องเรียกว่า ออเจ้ารักวิชาประวัติศาสตร์โดยแท้

ที่มา : http://www.thaigov.go.th/news/contents/details/10725