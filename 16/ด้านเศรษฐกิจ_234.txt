รัฐบาลไทย-ข่าวทำเนียบรัฐบาล-กรมทางหลวงแจ้งปิดสะพานหนองไม้แดงบนทางหลวงหมายเลข 361 จังหวัดชลบุรี เพื่อบูรณะซ่อมแซมสะพาน ระหว่างวันที่ 23 - 29 มีนาคม 2561


วันศุกร์ที่ 23 มีนาคม 2561
99
กรมทางหลวงแจ้งปิดสะพานหนองไม้แดงบนทางหลวงหมายเลข 361 จังหวัดชลบุรี เพื่อบูรณะซ่อมแซมสะพาน ระหว่างวันที่ 23 - 29 มีนาคม 2561
กรมทางหลวง (ทล.) กระทรวงคมนาคม จะดำเนินการซ่อมแซมสะพานหนองไม้แดง (ข้ามถนนสุขุมวิท) ขาเข้ากรุงเทพฯ บนทางหลวงหมายเลข 361 ตอน ทางเลี่ยงเมืองชลบุรี กม. 0+000 จังหวัดชลบุรี ระหว่างวันที่ 23 - 29 มีนาคม 2561
เพื่อเพิ่มอายุการใช้งานของสะพาน โดยรถยนต์นั่ง 4 ล้อ ให้เบี่ยงจราจรด้านขวาทางและรถบรรทุกให้เบี่ยงจราจรออกด้านซ้ายทาง เพื่อไปกลับรถบนทางหลวงหมายเลข 34 บริเวณ กม. 58+520 ระหว่างการดำเนินงานอาจทำให้ผู้ใช้เส้นทางไม่ได้รับความสะดวก ซึ่ง ทล. ได้ติดตั้งแบริเออร์คอนกรีต ป้ายเตือน และสัญญาณไฟกระพริบบริเวณจุดปิดทางขึ้นสะพาน เพื่อให้สัญญาณแก่ผู้ใช้ทางทราบทิศทางการเบี่ยงจราจร
ทล. ขออภัยในความไม่สะดวก และขอความร่วมมือผู้ใช้เส้นทางขับขี่ด้วยความระมัดระวัง วางแผนการเดินทางล่วงหน้า สังเกตป้ายเตือน สัญญาณไฟจราจร และปฏิบัติตามเครื่องหมายจราจรอย่างเคร่งครัด รวมทั้งใช้ความเร็วไม่เกินตามที่กฎหมายกำหนดโดยเฉพาะบริเวณงานก่อสร้าง สามารถสอบถามรายละเอียดเพิ่มเติมหรือแจ้งเหตุระหว่างการดำเนินงานได้ที่ แขวงทางหลวงชลบุรีที่ 1 โทร. 0 3826 1553 หรือสายด่วนกรมทางหลวง 1586 (โทรฟรีทุกเครือข่ายตลอด 24 ชั่วโมง)

ที่มา : http://www.thaigov.go.th/news/contents/details/11001