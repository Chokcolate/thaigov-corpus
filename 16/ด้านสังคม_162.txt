รัฐบาลไทย-ข่าวทำเนียบรัฐบาล-พม. เร่งเยียวยาจิตใจเด็กหญิงวัย 8 ขวบ ถูกพ่อแท้ๆ ล่วงละเมิดทางเพศและข่มขู่ ที่ จ.ชุมพร พร้อมเร่งช่วยเหลือผู้ด้อยโอกาสและประสบปัญหาทางสังคม ที่ จ.สระบุรี และมหาสารคาม


วันอังคารที่ 17 เมษายน 2561
131
พม. เร่งเยียวยาจิตใจเด็กหญิงวัย 8 ขวบ ถูกพ่อแท้ๆ ล่วงละเมิดทางเพศและข่มขู่ ที่ จ.ชุมพร พร้อมเร่งช่วยเหลือผู้ด้อยโอกาสและประสบปัญหาทางสังคม ที่ จ.สระบุรี และมหาสารคาม
พม. เร่งเยียวยาจิตใจเด็กหญิงวัย 8 ขวบ ถูกพ่อแท้ๆ ล่วงละเมิดทางเพศและข่มขู่ ที่ จ.ชุมพร พร้อมเร่งช่วยเหลือผู้ด้อยโอกาสและประสบปัญหาทางสังคม ที่ จ.สระบุรี และมหาสารคาม
วันนี้ (17 เม.ย. 61) เวลา 08.30 น. นายอภิชาติ อภิชาตบุตร หัวหน้าผู้ตรวจกระทรวงการพัฒนาสังคมและความมั่นคงของมนุษย์ เป็นประธานการประชุมศูนย์ปฏิบัติการกระทรวงการพัฒนาสังคมและความมั่นคงของมนุษย์ (ศปก.พม.) ครั้งที่59/2561 เพื่อรับทราบปัญหาทางสังคมที่เกิดขึ้นในแต่ละวัน และร่วมหาแนวทาง การป้องกันและแก้ไขปัญหา โดยมีผู้บริหารและผู้แทนจากหน่วยงานในกระทรวง ร่วมการประชุม ณ ห้องประชุมชั้น 8 กระทรวงการพัฒนาสังคมและความมั่นคงของมนุษย์ สะพานขาว กรุงเทพฯ
จากกรณีเด็กหญิงวัย 8 ขวบ ถูกพ่อแท้ๆวัย 31 ปี ที่มีอาการติดยาเสพ ล่วงละเมิดทางเพศหลายครั้ง จนเด็กหญิงมีอาการหวาดผวาตลอดเวลา และยังข่มขู่ห้ามบอกใคร ที่จังหวัดชุมพร นั้น ได้กำชับให้พัฒนาสังคมและความมั่นคงของมนุษย์จังหวัดชุมพร (พมจ.ชุมพร) พร้อมทีม One Home เร่งลงพื้นที่เพื่อตรวจสอบข้อเท็จจริง เพื่อให้การช่วยเหลือ ในเบื้องต้นตามภารกิจด้านเด็กของกระทรวง พม. พร้อมเร่งเยียวยาฟื้นฟูสภาพจิตใจเด็กหญิงโดยด่วน เพื่อให้เด็กมีสภาพจิตใจที่เข้มแข็งขึ้น และสามารถใช้ชีวิตในสังคมได้อย่างปกติสุขโดยเร็วที่สุด และดูแลคุ้มครองสวัสดิภาพ ตามพระราชบัญญัติคุ้มครองเด็ก พ.ศ. 2546 ต่อไป
และกรณีหญิงชราวัย 69 ปี อาศัยอยู่กับลูกชายที่ป่วยพิการทางสมอง มักทะเลาะเบาะแว้งกันเป็นประจำ จนเกิดอาการเครียดและน้อยใจลูกชาย ใช้อาวุธปืนยิงตัวเองเสียชีวิต ที่จังหวัดสระบุรี นั้น ได้กำชับให้พัฒนาสังคมและความมั่นคงของมนุษย์จังหวัดสระบุรี (พมจ.สระบุรี) พร้อมทีม One Home เร่งลงพื้นที่เพื่อตรวจสอบข้อเท็จจริง เพื่อให้การช่วยเหลือในเบื้องต้นตามภารกิจด้านคนพิการของกระทรวง พม. พร้อมเร่งติดตามหาญาติเพื่อรับตัวไปดูแล ทั้งนี้ หากตรวจสอบไม่พบญาติหรือไม่พร้อมดูแล ทางกระทรวง พม. มีศูนย์บริการคนพิการจังหวัดสระบุรี พร้อมดูแล และคุ้มครองสวัสดิภาพต่อไป
อีกกรณีเกิดเหตุพายุฤดูร้อนพัดถล่มอย่างหนัก มีบ้านเรือนประชาชนพังเสียหายกว่า 50 หลัง และมีผู้เสียชีวิต จำนวน 1 ราย ที่จังหวัดมหาสารคาม นั้น ได้กำชับให้พัฒนาสังคมและความมั่นคงของมนุษย์จังหวัดมหาสารคาม (พมจ.มหาสารคาม) พร้อมทีม One Home เร่งลงพื้นที่ให้ความช่วยเหลือบรรเทาความเดือดร้อนของประชาชนโดยด่วน ตามภารกิจของกระทรวง พม. โดยเฉพาะกุลุ่มเป้าหมายของกระทรวงฯ ได้แก่ เด็ก คนพิการ ผู้สูงอายุ และผู้ด้อยโอกาส ทั้งนี้ หากประชาชนที่ประสบปัญหา และต้องการขอความช่วยเหลือ สามารถโทรแจ้งศูนย์ช่วยเหลือสังคม สายด่วน 1300 ตลอด 24 ชั่วโมง ซึ่งทางกระทรวง พม. พร้อมให้ความช่วยเหลืออย่างเต็มที่ตามภารกิจ
สำหรับการติดตามความช่วยเหลือผู้ด้อยโอกาสและประสบปัญหาทางสังคมตามภารกิจกระทรวง พม. มีดังนี้ กรณีชายชราวัย 81 ปี ถูกลูกทอดทิ้งไว้ที่วัดนาน 3 ปี ที่จังหวัดสมุทรปราการ นั้น ทางทีม One Home ได้ลงพื้นที่ตรวจสอบข้อเท็จจริง และให้การช่วยเหลือในเบื้องต้น พร้อมมอบเครื่องอุปโภคบริโภค ทั้งนี้ ได้ดำเนินการติดต่อให้ญาติมารับกลับภูมิลำเนาเพื่อไปดูแลเรียบร้อยแล้ว

ที่มา : http://www.thaigov.go.th/news/contents/details/11537