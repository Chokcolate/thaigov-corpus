รัฐบาลไทย-ข่าวทำเนียบรัฐบาล-ผลประชุม ก.ค.ศ. 4/2561


วันพฤหัสบดีที่ 19 เมษายน 2561
174
ผลประชุม ก.ค.ศ. 4/2561
ผลการประชุมคณะกรรมการข้าราชการครูและบุคลากรทางการศึกษา (ก.ค.ศ.) ครั้งที่ 4/2561 เมื่อวันพุธ ที่ 18 เมษายน 2561 ณ ห้องประชุมจันทรเกษม อาคารราชวัลลภ
ผลการประชุมคณะกรรมการข้าราชการครูและบุคลากรทางการศึกษา (ก.ค.ศ.) ครั้งที่ 4/2561 เมื่อวันพุธ ที่ 18 เมษายน 2561 ณ ห้องประชุมจันทรเกษม อาคารราชวัลลภ โดยมี นพ.ธีระเกียรติ เจริญเศรษฐศิลป์ รัฐมนตรีว่าการกระทรวงศึกษาธิการ ในฐานะประธาน ก.ค.ศ. เป็นประธานการประชุม และศาสตราจารย์คลินิก นพ.อุดม คชินทร รัฐมนตรีช่วยว่าการกระทรวงศึกษาธิการ เข้าร่วมประชุม
● แนวทางการดำเนินการเกี่ยวกับการพิจารณาย้ายผู้บริหารสถานศึกษา
1) รับทราบรายงานผลการอุทธรณ์คำสั่งศาลปกครองอุบลราชธานี
รมว.ศึกษาธิการ กล่าวว่า ที่ประชุมได้รับทราบรายงานผลการอุทธรณ์คำสั่งศาลปกครองอุบลราชธานีที่สั่งทุเลาการบังคับใช้ข้อ 10 และ ข้อ 11 ของ ว24/2560 ตามที่ศาลปกครองอุบลราชธานี มีคำสั่งเมื่อวันที่ 19 ตุลาคม 2560 ในคดีดำหมายเลขดำที่ บ.75/2560 ระหว่างผู้ฟ้องคดี กับคณะกรรมการข้าราชการครูและบุคลากรทางการศึกษา ผู้ถูกฟ้องคดี ให้ทุเลาการบังคับตามข้อ 10 และข้อ 11 ของหลักเกณฑ์และวิธีการย้ายผู้บริหารสถานศึกษา สังกัดสำนักงานคณะกรรมการการศึกษาขั้นพื้นฐาน ตามหนังสือสำนักงาน ก.ค.ศ. ด่วนที่สุด ที่ ศธ 0206.4/ว24 ลงวันที่ 31 กรกฎาคม 2560 ไว้เป็นการชั่วคราวจนกว่าศาลจะมีคำพิพากษา นั้น
บัดนี้ ศาลปกครองอุบลราชธานีได้อ่านคำพิพากษาศาลปกครองสูงสุด ตามคำสั่งที่ คบ.51/2561 เมื่อวันที่ 10 เมษายน 2561 แล้ว โดยศาลปกครองสูงสุดมีความเห็นว่า หลักเกณฑ์และวิธีการย้ายผู้บริหารสถานศึกษา สังกัดสำนักงานคณะกรรมการการศึกษาขั้นพื้นฐาน (สพฐ.) ดังกล่าว ไม่น่าจะไม่ชอบด้วยกฎหมาย การที่ศาลปกครองชั้นต้นมีคำสั่งทุเลาการบังคับนั้น ศาลปกครองสูงสุดไม่เห็นด้วย จึงมีคำสั่งกลับคำสั่งศาลปกครองชั้นต้นเป็นยกคำขอของผู้ฟ้องคดี โดยให้เหตุผลสรุปดังนี้
1) แม้ว่าจะมีการกำหนดหลักเกณฑ์การย้าย โดยอาศัยจังหวัดและขนาดสถานศึกษาเดียวกันเป็นเกณฑ์ในการพิจารณาก่อนก็ตาม แต่เมื่อพิจารณาหลักเกณฑ์โดยรวมแล้ว มิได้มุ่งประสงค์ที่จะยึดเอาแต่เขตจังหวัดหรือสถานศึกษาเป็นเกณฑ์หลักในการพิจารณาแต่เพียงอย่างเดียว
2) การให้มี กศจ.ทำหน้าที่แทน อ.ก.ค.ศ.เขตพื้นที่การศึกษา บริบทในการบริหารงานบุคคลจึงเปลี่ยนแปลงไป ก.ค.ศ.ย่อมมีอำนาจที่จะทำการปรับปรุงหลักเกณฑ์การบริหารงานบุคคลเพื่อให้สอดคล้องกับหลักการและนโยบายปฏิรูปการศึกษาที่เปลี่ยนแปลงไปได้
3) ไม่ปรากฏข้อเท็จจริงว่า การที่ ก.ค.ศ. แก้ไขเพิ่มเติมหลักเกณฑ์และวิธีการย้ายผู้บริหารสถานศึกษาดังกล่าว มีจุดประสงค์เพื่อเป็นการเลือกปฏิบัติต่อบุคคลหนึ่งบุคคลใดโดยเฉพาะ
4) เมื่อหลักเกณฑ์ดังกล่าวไม่น่าจะไม่ชอบด้วยกฎหมาย จึงยังไม่เข้าเงื่อนไขตามมาตรา 66 แห่งพระราชบัญญัติจัดตั้งศาลปกครองและวิธีพิจารณาคดีปกครอง พ.ศ. 2542 ประกอบกับข้อ 72 วรรคสาม แห่งระเบียบของที่ประชุมใหญ่ตุลาการในศาลปกครองสูงสุด ว่าด้วยวิธีพิจารณาคดีปกครอง พ.ศ.2543 ที่จะมีคำสั่งให้ทุเลาการบังคับ
จากคำสั่งศาลปกครองดังกล่าว มีผลให้การย้ายผู้บริหารสถานศึกษา สังกัดสำนักงานคณะกรรมการการศึกษาขั้นพื้นฐาน สามารถดำเนินการ โดยใช้หลักเกณฑ์และวิธีการย้ายผู้บริหารสถานศึกษา สังกัดสำนักงานคณะกรรมการการศึกษาขั้นพื้นฐาน ตามหนังสือสำนักงาน ก.ค.ศ. ด่วนที่สุด ที่ ศธ 0206.4/ว24 ลงวันที่ 31 กรกฎาคม 2560 ต่อไปได้
2) ให้ "ยกเลิก" มติชะลอการย้ายผู้บริหารสถานศึกษา สพฐ. และให้ย้ายตาม ว24 ให้แล้วเสร็จภายใน 16 พ.ค.61
ดังนั้น ที่ประชุมจึงเห็นชอบ ให้ยกเลิกมติชะลอการย้ายผู้บริหารสถานศึกษา สพฐ. ตามหนังสือสำนักงาน ก.ค.ศ. ด่วนที่สุด ที่ ศธ 0206.4/734 ลงวันที่ 20 ตุลาคม 2560 และเห็นชอบแนวทางการดำเนินการพิจารณาย้ายผู้บริหารสถานศึกษา สพฐ. โดยให้ดำเนินการพิจารณาย้ายตามหลักเกณฑ์ ว24/2560 ให้แล้วเสร็จภายในวันที่ 16 พฤษภาคม 2561
ซึ่งในวันที่มีมติให้มีการชะลอการย้ายฯ มีการดำเนินการที่อยู่ระหว่างการพิจารณา 6 กรณี ได้แก่
1) กรณีที่พิจารณาแล้วมีมติอนุมัติ และออกคำสั่งตามมติดังกล่าวแล้ว และได้ไปปฏิบัติหน้าที่ ณ สถานศึกษา ตามคำสั่งดังกล่าวแล้ว จำนวน 17 จังหวัด
2) กรณีที่พิจารณาแล้วมีมติอนุมัติ และออกคำสั่งตามมติดังกล่าวแล้ว แต่ยังไม่ได้ไปปฏิบัติหน้าที่ ณ สถานศึกษาตามคำสั่งดังกล่าว จำนวน 5 จังหวัด
3) กรณีที่ กศจ.พิจารณาแล้ว แต่ยังไม่ออกคำสั่ง จำนวน 18 จังหวัด
4) กรณีที่ อกศจ. พิจารณาแล้ว แต่ยังไม่นำเสนอ กศจ. จำนวน 16 จังหวัด
5) กรณีที่กลั่นกรองการย้ายแล้ว แต่ยังไม่เสนอ อกศจ. และ กศจ. จำนวน 5 จังหวัด
6) กรณีที่ยังไม่ดำเนินการใด ๆ จำนวน 12 จังหวัด
ทั้งนี้ มีจังหวัดที่ยังไม่ได้รายงานข้อมูลการดำเนินการ จำนวน 4 จังหวัด ได้แก่ จังหวัดประจวบคีรีขันธ์ ยโสธร ร้อยเอ็ด และหนองคาย
● ย้ายรอง ผอ.สพท.ทั่วประเทศ 110 ราย
นายพินิจศักดิ์ สุวรรณรังค์ เลขาธิการคณะกรรมการข้าราชการครูและบุคลากรทางการศึกษา กล่าวว่า ที่ประชุมได้อนุมัติย้ายและแต่งตั้งข้าราชการครูและบุคลากรทางการศึกษา ตำแหน่ง รองผู้อำนวยการสำนักงานเขตพื้นที่การศึกษา จำนวน 110 ราย ตามที่สำนักงานคณะกรรมการการศึกษาขั้นพื้นฐานเสนอ ดังนี้
1) สังกัดสำนักงานเขตพื้นที่การศึกษาประถมศึกษา จำนวน 86 ราย
- กรณีย้ายสายงานเดียวกัน (ตำแหน่งโครงสร้าง – ตำแหน่งโครงสร้าง) จำนวน 16 ราย
1. นายสพล ชูทอง รองผอ. สพป.นครศรีธรรมราช เขต 3ไปดำรงตำแหน่ง รองผอ.สพป. นครศรีธรรมราช เขต 1
2. นายอนัน สมาธิ รองผอ. สพป.พัทลุง เขต 2 ไปดำรงตำแหน่ง รองผอ.สพป.พัทลุง เขต 1
3. นายวิศิษฐ์ พิทักษ์ลาวัลย์ รองผอ.สพป. ปัตตนี เขต 3 ไปดำรงตำแหน่ง รองผอ.สพป. ปัตตานี เขต 1
4. นายพิศิทธิ์ แพงศรีนิธิศ รองผอ.สพป.นครปฐม เขต 2 ไปดำรงตำแหน่ง รองผอ.สพป.สมุทรสงคราม
5. นายชูฌาน พีรชัยเดโช รองผอ.สพป.นครปฐม เขต 2 ไปดำรงตำแหน่ง รองผอ.สพป.นนทบุรี เขต 2
6. นายพิษณุ ดิเรกกุล รองผอ.สพป.ยะลา เขต 2 ไปดำรงตำแหน่ง รองผอ.สพป.บุรีรัมย์ เขต 1
7. นายเริงศักดิ์ บุญเพิ่ม รองผอ.สพป.ยโสธร เขต 2 ไปดำรงตำแหน่ง รองผอ.สพป.อุบลราชธานี เขต 3
8. นายขวัญเรือน แสบงบาล รองผอ.สพป.อุบลราชธานี เขต 2 ไปดำรงตำแหน่งรองผอ.สพป.อุบลราชธานี เขต 1
9. นายสุทธิรักษ์ จันปุ่ม รองผอ.สพป.นครพนม เขต 2 ไปดำรงตำแหน่งรองผอ.สพป.นครพนม เขต 1
10. นายสุภาพ จันทร์สม รองผอ.สพป.มหาสารคาม เขต 2 ไปดำรงตำแหน่ง รองผอ.สพป.มหาสารคาม เขต 1
11. นายอุดม สายโท รองผอ.สพป.พิษณุโลก เขต 1 ไปดำรงตำแหน่ง รอง ผอ.สพป.พิษณุโลก เขต 2
12. นายไพบิน เชื่อนแก้ว รองผอ.สพป.อุตรดิตถ์ เขต 2 ไปดำรงตำแหน่ง รองผอ.สพป.อุตรดิตถ์ เขต 1
13. นายปฐมพงษ์ ดอกแก้ว รองผอ.สพป.แพร่ เขต 1 ไปดำรงตำแหน่ง รองผอ.สพป.แพร่ เขต 2
14. นายพัฒนพงศ์ พวงทอง รองผอ.สพป.เชียงใหม่ เขต 3 ไปดำรงตำแหน่ง รองผอ.สพป.เชียงใหม่ เขต 4
15. นายอัสรายุทธ ศรีใจอินทร์ รองผอ.สพป.น่าน เขต 2 ไปดำรงตำแหน่ง รองผอ.สพป.น่าน เขต 1
16. นายวุฒิภัทร จุมโสดา รองผอ.สพป.กาญจนบุรี เขต 3 ไปดำรงตำแหน่ง รองผอ.สพป.อุทัยธานี เขต 1
- กรณีย้ายสายงานเดียวกัน (ตำแหน่งเงื่อนไข – ตำแหน่งโครงสร้าง) จำนวน 61 ราย
1. นางสาวสมศรี เทพประชา รองผอ.สพป.ชุมพร เขต 1
2. นายวัตสัน สร้างดำรงคุณ รองผอ.สพป.นครศรีธรรมราช เขต 1
3. นายชัยยงค์ ตุลารักษ์ รองผอ.สพป.พังงา
4. นายอำนาจ สุทิน รองผอ.สพป.นครศรีธรรมราช เขต 4 ไปดำรงตำแหน่ง รองผอ.สพป.นครศรีธรรมราช เขต 1
5. นายสำเริง สุวรรณพงศ์ รองผอ. สพป.สุราษฎร์ธานี เขต 3
6. นางปราณี สุวรรณะ รองผอ.สพป.สงขลา เขต 3 ไปดำรงตำแหน่ง รองผอ.สพป.ปัตตานี เขต 2
7. นางชุลีกร ยิ้มสุด รองผอ.สพป.ตรัง เขต 2
8. นายประชา วุฒิวัฒนากูล รองผอ.สพป.นครปฐม เขต 2
9. นายสุรบัญชา วิชิตพันธ์ รองผอ.สพป.ปทุมธานี เขต 1
10.นางทัศนี แก้วทอง รองผอ.สพป.ชัยนาท
11. นางรัตนมารินทร์ สืบสายทองคำ รองผอ.สพป.ลพบุรี เขต 2
12. นายพงษ์กฤติย์ นามปพนอังกูร รองผอ.สุพรรณบุรี เขต 1
13. นางประภา สมาคม รองผอ.สพป.ฉะเชิงเทรา เขต 1
14. นายศิวะ ทาทราย รองผอ.สพป.ชลบุรี เขต 3
15. นายนิรันดร์ ช่วยเจริญ รองผอ.สพป.นครนายก
16. นางช่อชบา ชื่นบาน รองผอ.สพป.ระยอง เขต 1
17. นางปภาภรณ์ ศรีแทพย์ รองผอ.สพป.สมุทรปราการ เขต 1
18. นายสมาน คชกฤษ รองผอ.สพป.เพชรบุรี เขต 2
19. นายณรงค์ ชุณหะนันทน์ รองผอ.สพป.สิงห์บุรี ไปดำรงตำแหน่ง รองผอ.สพป.ลพบุรี เขต 1
20. นายเกษม พูลสงค์ รองผอ.สพป.สระบุรี เขต 1
21. นายสุนทรา หันชัยศรี รองผอ.สพป.กาฬสินธุ์ เขต 3
22. นายทินกร พันธุระ รองผอ.สพป.ขอนแก่น เขต 3
23. นายกิตติภพ เหลาไชย รองผอ.สพป.ขอนแก่น เขต 5
24. นายสุรศักดิ์ ฦาชา รองผอ.สพป.ชัยภูมิ เขต 1
25. นางสาวจุลนิต เณรสุวรรณ รองผอ.สพป.ชัยภูมิ เขต 2
26. นายอรรถกานต์ อรุณไพร รองผอ.สพป.นครพนม เขต 2
27. นายไพศาล ประทุมวงษ์ รองผอ.สพป.นครราชสีมา เขต 1
28. นายสุวรรณ จงรัตน์กลาง รองผอ.สพป.นครราชสีมา เขต 2
29. นายถวิล อรัญเวศ รองผอ.สพป.นครราชสีมา เขต 4
30. นายสุระศักดิ์ ฉายขุนทด รองผอ.สพป.นครราชสีมา เขต 5
31. นายศุภพงษา จันทรังษ์ รองผอ.สพป.นครราชสีมา เขต 6
32. นายสมศักดิ์ สุขสำโรง รองผอ.สพป.บุรีรัมย์ เขต 2
33. นายไพฑูรย์ อนุสัตย์ รองผอ.สพป.มหาสารคาม เขต 2
34. นายสิทธิชัย สมเดช รองผอ.สพป.มหาสารคาม เขต 3
35. นายสุขาติ พุทธลา รองผอ.สพป.ร้อยเอ็ด เขต 1
36. นายรังสฤษธิ์ บุญรอง รองผอ.สพป.ศรีสะเกษ เขต 1
37. นายฉลาด เดชธิสา รองผอ.สพป.สกลนคร เขต 1
38. นายชินพรรธน์ บรรณ์ติเจริญโชติ รองผอ.สพป.สกลนคร เขต 2
39. นางสุรางค์ คำมุข รองผอ.สพป.สกลนคร เขต 3
40. นายเปโส ขบวนดี รองผอ.สพป.สุรินทร์ เขต 1
41. นายณรงค์ กองสาลี รองผอ.สพป.สุรินทร์ เขต 2
42. นายวีรพล สารบรรณ รองผอ.สพป.หนองคาย เขต 1
43. นายสมาน บุญจะนะ รองผอ.สพป.อุดรานี เขต 2
44. นายสาญัณห์ รัตนดสภา รองผอ.สพป.อุบลราชธานี เขต 1
45. นายจรัญ หวานคำ รองผอ.สพป.อุบลราชธานี เขต 2
46. นางสาวจุฑารัตน์ ตระกูลชัย รองผอ.สพป.กำแพงเพชร เขต 2
47. นายกฤษฎ์อธิป ชุตินธรากร รองผอ.สพป.กำแพงเพชร เขต 2
48. นางไปรผดา โปติบุตร รองผอ.สพป. เชียงใหม่ เขต 4
49. นายพิฑูรย์ ปัญญาศรี รองผอ.สพป.เชียงใหม่ เขต 6
50. นายสมโภชน์ ศรีชะนา รองผอ.สพป.เชียงใหม่ เขต 2 ไปดำรงตำแหน่ง รองผอ.สพป.เชียงใหม่ เขต 5
51. นายปริญญา ณ วันจันทร์ รองผอ.สพป.เชียงราย เขต 1
52. นายสมดุล เจริญสุข รองผอ.สพป.เชียงราย เขต 4
53. ว่าที่ พ.ต. สุรเดช รอดจินดา รองผอ.สพป.น่าน เขต 1
54. นายประสิทธิ์ ชาวแหลง รองผอ.สพป.น่าน เขต 1
55. นายสมบูรณ์ เกียรติบัณฑิต รองผอ.สพป.เพชรบูรณ์ เขต 1
56. นายสัมพันธ์ จิตรธร รองผอ.สพป.สุโขทัย เขต 2
57. นายเชษฐ์ ไทยปิยะ รองผอ.สพป.อุตรดิตถ์ เขต 1
58. นายสุรพล เพ็งน้อย รองผอ.สพป.นครสวรรค์ เขต 1
59. นายสมใจนึก เทียนสันต์ รองผอ.สพป.นครสวรรค์ เขต 2
60. นายกิตติพัทธ์ กุนทอง รองผอ.สพป.นครสวรรค์ เขต 3
61. นายพิษณุ เส็งพานิช รองผอ.สพป.พิจิตร เขต 1
- กรณีย้ายสายงานเดียวกัน (ตำแหน่งเงื่อนไข - ตำแหน่งเงื่อนไข) 9 ราย
1. นายศรีรัตน์ รัตนราศรี รอง ผอ.สพป.พระนครศรีอยุธยา เขต 1 ไปดำรงตำแหน่ง รอง ผอ.สพป.อ่างทอง
2. นายคูณ พุดซ้อน รอง ผอ.สพป.บึงกาฬ ไปดำรงตำแหน่ง รอง ผอ.สพป.สระบุรี เขต 1
3. นายวัชระ ขันธสมบัติ รอง ผอ.สพป.นครราชสีมา เขต 2 ไปดำรงตำแหน่ง รอง ผอ.สพป.นครราชสีมา เขต 1
4. นายวินิจ วงศ์ทอง รอง ผอ.สพป.ยโสธร เขต 1 ไปดำรงตำแหน่ง รอง ผอ.สพป.ยโสธร เขต 2
5. นายสุภชัย ปุริสาย รอง ผอ.สพป.ยโสธร เขต 1 ไปดำรงตำแหน่ง รอง ผอ.สพป.ร้อยเอ็ด เขต 1
6. นายบุญถิ่น มหาสาโร รอง ผอ.สพป.สุรินทร์ เขต 1 ไปดำรงตำแหน่ง รอง ผอ.สพป.ร้อยเอ็ด เขต 1
7. นายเสนอ แสนคำ รอง ผอ.สพป.สุรินทร์ เขต 3 ไปดำรงตำแหน่ง รอง ผอ.สพป.ร้อยเอ็ด เขต 1
8. นายเดช อนากาศ รอง ผอ.สพป.เชียงใหม่ เขต 6 ไปดำรงตำแหน่ง รอง ผอ.สพป.เชียงใหม่ เขต 4
9. ว่าที่ ร.อ.ไพบูลย์ ยกให้ รอง ผอ.สพป.สุโขทัย เขต 2 ไปดำรงตำแหน่ง รอง ผอ.สพป.พิจิตร เขต 1
2) สังกัดสำนักงานเขตพื้นที่การศึกษามัธยมศึกษา จำนวน 24 ราย
- กรณีย้ายต่างสายงาน (ตำแหน่งโครงสร้าง - ตำแหน่งโครงสร้าง) 1 ราย
1. นายอารมณ์ บ้านใหม่ รอง ผอ.สพม. เขต 2 ไปดำรงตำแหน่ง รอง ผอ.สพป.เชียงใหม่ เขต 2
- กรณีย้ายต่างสายงาน (ตำแหน่งเงื่อนไข - ตำแหน่งเงื่อนไข) 2 ราย
1. นางปาณิสรา สุทนต์ รอง ผอ.สพม. เขต 31 ไปดำรงตำแหน่ง รอง ผอ.สพป.นครราชสีมา เขต 1
2. นายไพโรจน์ วิเศษ รอง ผอ.สพม. เขต 35 ไปดำรงตำแหน่ง รอง ผอ.สพป.ลำปาง เขต 2
- กรณีย้ายสายงานเดียวกัน (ตำแหน่งโครงสร้าง - ตำแหน่งโครงสร้าง) 1 ราย
1. นายเฉิดพันธุ์ ไชยเพ็ญ รอง ผอ.สพม. เขต 35 ไปดำรงตำแหน่ง รอง ผอ.สพม. เขต 34
- ย้ายสายงานเดียวกัน (ตำแหน่งเงื่อนไข - ตำแหน่งโครงสร้าง) 9 ราย
1. นายกรุณพล พราหมเภทย์ รอง ผอ.สพม. เขต 13 ไปดำรงตำแหน่ง รอง ผอ.สพม. เขต 13
2. นายสิทธิชัย เวศสุวรรณ รอง ผอ.สพม. เขต 6 ไปดำรงตำแหน่ง รอง ผอ.สพม. เขต 6
3. นายชนวรรธฎ์ พรหมประสาธน์ รอง ผอ.สพม. เขต 4 ไปดำรงตำแหน่ง รอง ผอ.สพม. เขต 4
4. นายชูเกียรติ บุญรอด รอง ผอ.สพม. เขต 5 ไปดำรงตำแหน่ง รอง ผอ.สพม.เขต 5
5. นางมลิวัลย์ เจริญสว่าง รอง ผอ.สพม. เขต 18 ไปดำรงตำแหน่ง รอง ผอ.สพม. เขต 18
6. นายรชต ภูพานเพชร รอง ผอ.สพม. เขต 24 ไปดำรงตำแหน่ง รอง ผอ.สพม.เขต 24
7. นายเกียรติศักดิ์ หอมพิกุล รอง ผอ.สพม. เขต 25 ไปดำรงตำแหน่ง รอง ผอ.สพม. เขต 25
8. นายกฤษ ละมูลมอญ รอง ผอ.สพม. เขต 33 ไปดำรงตำแหน่ง รอง ผอ.สพม.เขต 33
9. นางวิลาวัณย์ ไชยธรรม รอง ผอ.สพม. เขต 37 ไปดำรงตำแหน่ง รอง ผอ.สพม. เขต 37
- กรณีย้ายสายงานเดียวกัน (ตำแหน่งเงื่อนไข - ตำแหน่งเงื่อนไข) 1 ราย
1. นางเบญจมาศ ฦาชา รอง ผอ.สพม. เขต 26 ไปดำรงตำแหน่ง รอง ผอ.สพม. เขต 25
- กรณีย้ายต่างสายงาน (โครงสร้าง - โครงสร้าง) 4 ราย
1. นายนิกูล ประทีปพิชัย รอง ผอ.สพป.เพชรบุรี เขต 2 ไปดำรงตำแหน่ง รอง ผอ.สพม. เขต 10
2. นายอิทธิพัทธิ์ อรรคสาร รอง ผอ.สพป.กาฬสินธุ์ เขต 1 ไปดำรงตำแหน่ง รอง ผอ.สพม. เขต 22
3. นายสุทธิดล พุทธรักษ์ รอง ผอ.สพป.พิษณุโลก เขต 3 ไปดำรงตำแหน่ง รอง ผอ.สพม. เขต 39
4. นายประทาน หาดยาว รอง ผอ.สพป.เพชรบูรณ์ เขต 1 ไปดำรงตำแหน่ง รอง ผอ.สพม. เขต 40
- กรณีย้ายต่างสายงาน (เงื่อนไข - โครงสร้าง) 2 ราย
1. นางณภัทรภัค ธัญญวนิชกุล รอง ผอ.สพป.กรุงเทพมหานคร ไปดำรงตำแหน่ง รอง ผอ.สพม. เขต 1
2. นายเจริญชัย กิตติพีรเดช รอง ผอ.สพป.ลำปาง เขต 1 ไปดำรงตำแหน่ง รอง ผอ.สพม. เขต 35
- กรณีย้ายต่างสายงาน (เงื่อนไข - เงื่อนไข) 4 ราย
1. นายภาณุวัชร แก้วลำหัด รอง ผอ.สพป.พัทลุง เขต 1 ไปดำรงตำแหน่ง รอง ผอ.สพม. เขต 12
2. นายฉัตรชัย น่วมโพธิ์ รอง ผอ.สพป.สระบุรี เขต 2 ไปดำรงตำแหน่ง รอง ผอ.สพม. เขต 3
3. นายศิริพงษ์ พาดี รอง ผอ.สพป.สกลนคร เขต 3 ไปดำรงตำแหน่ง รอง ผอ.สพม. เขต 23
4. นางสุพร สามัตถิยะ รอง ผอ.สพป.ยโสธร เขต 1 ไปดำรงตำแหน่ง รอง ผอ.สพม. เขต 28
● หารือ (ร่าง) หลักเกณฑ์ฯ การสอบครูผู้ช่วย
รมว.ศึกษาธิการ กล่าวว่า ที่ประชุมได้หารือ (ร่าง) หลักเกณฑ์และวิธีการสอบแข่งขันเพื่อบรรจุและแต่งตั้งบุคคลเข้ารับราชการเป็นข้าราชการครูและบุคลากรทางการศึกษา ตำแหน่งครูผู้ช่วย ซึ่งได้มอบหมายให้สำนักงาน ก.ค.ศ. ไปดำเนินการปรับปรุงรายละเอียดต่าง ๆ ตามข้อสังเกตของคณะกรรมการ เพื่อให้เกิดความรอบคอบ และนำเสนอที่ประชุม ก.ค.ศ.พิจารณาในเดือนพฤษภาคม 2561 ก่อนประกาศใช้อีกครั้งหนึ่ง
อย่างไรก็ตาม ที่ประชุมเห็นว่าควรมอบหมายให้ สพฐ. ดำเนินการจัดสอบร่วมกับหน่วยงานทางการศึกษา และร่วมกับมหาวิทยาลัยสวนดุสิตในการออกข้อสอบ ซึ่งได้เน้นย้ำให้มีการเตรียมมาตรการป้องกันการทุจริตในการสอบไว้ด้วย
นอกจากนี้ ได้ฝากให้มีการสื่อสารเกี่ยวกับข้อกฎหมายสำหรับการสอบครูผู้ช่วยรอบใหม่ด้วยว่า ที่ผ่านมาอาจเกิดความเข้าใจผิดในการตีความกฎหมาย ทำให้ครูบางส่วนที่มีอายุมาก หรือบางคนเป็นผู้อำนวยการโรงเรียนแล้ว คิดว่าสามารถสอบครูผู้ช่วยเพื่อใช้สิทธิ์ย้ายไปที่อื่นในตำแหน่งเดียวกันด้วยวิธีการย้ายพิเศษได้ แต่เมื่อศึกษาในรายละเอียดของกฎหมาย พบว่าทำไม่ได้ เพราะกฎหมายระบุ “ข้อยกเว้นในกรณีที่เป็นข้าราชการหน่วยงานอื่น” อาทิ ครูจากองค์กรปกครองส่วนท้องถิ่น ซึ่งไม่ได้บรรจุที่ ศธ. เพียงแต่มาสอบแข่งขันและโอนไปบรรจุในที่ที่สอบได้ กรณีนี้สามารถทำได้ เป็นต้น
ดังนั้น ในการประชุมครั้งนี้ จึงยังไม่ได้อนุมัติหลักเกณฑ์การสอบครูผู้ช่วย เพียงแต่ให้มีการนำความเห็นของคณะกรรมการเกี่ยวกับร่างหลักเกณฑ์ดังกล่าว รวมทั้งคุณสมบัติผู้สมัคร ปฏิทินการสอบ ตลอดจนผู้จัดสอบ กลับไปดำเนินการให้มีความสมบูรณ์มากขึ้น รวมทั้งประเด็นสาขาที่ขาดแคลน พร้อมทั้งเตรียมสร้างความเข้าใจกับผู้ที่จะมาสอบครูผู้ช่วยในปีนี้ด้วยว่า หากเป็นครูอยู่แล้ว จะมาสอบเพื่อวัตถุประสงค์ในการย้าย คงไม่ได้
ทั้งนี้ คาดว่าหลักเกณฑ์การสอบครูผู้ช่วยจะแล้วเสร็จ พร้อมประกาศใช้ได้ภายในเดือนพฤษภาคมนี้
Written by ดรุวรรณ บุญมาก, นวรัตน์ รามสูต
Photo กลุ่มประชาสัมพันธ์ สำนักงานรัฐมนตรี
Rewriter ดรุวรรณ บุญมาก
Editor บัลลังก์ โรหิตเสถียร

ที่มา : http://www.thaigov.go.th/news/contents/details/11587