รัฐบาลไทย-ข่าวทำเนียบรัฐบาล-นายกรัฐมนตรียืนยันมีการเลือกท้องถิ่นแน่นอน เชื่อทุกคนมีความพร้อมในการเลือกตั้ง


วันอังคารที่ 10 เมษายน 2561
453
พิมพ์
นายกรัฐมนตรียืนยันมีการเลือกท้องถิ่นแน่นอน เชื่อทุกคนมีความพร้อมในการเลือกตั้ง
นายกรัฐมนตรียืนยันมีการเลือกท้องถิ่นแน่นอน เชื่อทุกคนมีความพร้อมในการเลือกตั้ง
วันนี้ (10 เมษายน 2561) เวลา 14.20 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวถึงกรณีการเลือกตั้งท้องถิ่นว่า จะต้องมีเลือกตั้งท้องถิ่น และอาจจะมีก่อนสักครั้ง หรือสองครั้ง ขึ้นอยู่กับสถานการณ์  โดยเชื่อว่าทุกคนมีความพร้อมอยู่แล้ว ไม่ว่าจะเลือกวันไหนก็พร้อมหมด
นายกรัฐมนตรีกล่าวต่อไปว่า สำหรับที่มีการออกมาเรียกร้องอยู่ทุกวันนี้ เมื่อถึงเวลา กำหนดวันเลือกตั้ง จะมาคัดค้านว่าไม่พร้อม เวลาไม่พอ ไม่ได้ และขอความร่วมมือสื่ออย่านำเสนอประเด็นของบุคคลเหล่านี้มากนัก
------------------------------------------

ที่มา : http://www.thaigov.go.th/news/contents/details/11453