รัฐบาลไทย-ข่าวทำเนียบรัฐบาล-นายกรัฐมนตรีชี้แจง การควบคุมตัวนักกิจกรรมทางการเมืองดำเนินการด้วยความถูกต้องตามขั้นตอนของกฎหมาย


วันอังคารที่ 17 เมษายน 2561
383
พิมพ์
นายกรัฐมนตรีชี้แจง การควบคุมตัวนักกิจกรรมทางการเมืองดำเนินการด้วยความถูกต้องตามขั้นตอนของกฎหมาย
นายกรัฐมนตรีชี้แจง การควบคุมตัวนักกิจกรรมทางการเมืองดำเนินการด้วยความถูกต้องตามขั้นตอนของกฎหมาย
วันนี้ (17 เมษายน 2561) เวลา 15.15 น. ณ บริเวณห้องโถง ตึกบัญชาการ 1 ทำเนียบรัฐบาล ภายหลังการประชุมคณะรัฐมนตรี พลเอก ประยุทธ์ จันทร์โอชา นายกรัฐมนตรี กล่าวถึงกรณีการควบคุมตัวนักกิจกรรมทางการเมืองว่า เจ้าหน้าที่ยึดหลักความถูกต้องในการดำเนินการ พร้อมขอความร่วมมือทุกฝ่ายมองเหตุการณ์ในภาพรวม ทั้งนี้การจัดกิจกรรมดังกล่าวยังไม่ใช้ช่วงเวลาที่เหมาะสม อาจส่งผลกระทบกับการจราจร และการทำงานของเจ้าหน้าที่ และขอให้พิจารณาว่า การกระทำดังกล่าวเป็นการสร้างความเดือดร้อนหรือละเมิดสิทธิมนุษยชนของผู้อื่นหรือไม่ ขอให้มองสองด้านและคำนึงถึงความเหมาะสมในการจัดกิจกรรม ระมัดระวังการละเมิดสิทธิของผู้อื่น ในส่วนของภาพความรุนแรงที่เกิดขึ้นนั้นเป็นเรื่องละเอียดอ่อน ซึ่งเจ้าหน้าที่มีความจำเป็นในการดำเนินการเพื่อยุติกิจกรรมด้วยวิธีการที่ถูกต้อง ตามขั้นตอนของกฎหมาย ทั้งนี้ พร้อมฝากให้สื่อมวลชนนำเสนอภาพข่าวที่ชัดเจน ถูกต้อง และเป็นธรรมกับทุกฝ่าย
............................................
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/11544