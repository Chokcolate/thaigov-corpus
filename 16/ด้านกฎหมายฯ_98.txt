รัฐบาลไทย-ข่าวทำเนียบรัฐบาล-ยธ. หารือแนวทางการพัฒนาระบบ Big Data ของกระทรวงยุติธรรม


วันพฤหัสบดีที่ 5 เมษายน 2561
195
ยธ. หารือแนวทางการพัฒนาระบบ Big Data ของกระทรวงยุติธรรม
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะทำงานบริหารจัดการข้อมูลขนาดใหญ่ (Big Data) กระทรวงยุติธรรม ครั้งที่ ๑/๒๕๖๑
ในวันพฤหัสบดีที่ ๕ เมษายน ๒๕๖๑ เวลา ๑๓.๓๐ น.
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานการประชุมคณะทำงานบริหารจัดการข้อมูลขนาดใหญ่ (Big Data)
กระทรวงยุติธรรม ครั้งที่ ๑/๒๕๖๑
เพื่อพิจารณาแนวทางการพัฒนา Big Data ของกระทรวงยุติธรรม
โดยมีผู้แทนหน่วยงานที่เกี่ยวข้อง เข้าร่วมประชุมฯ
ณ ห้องประชุมกระทรวงยุติธรรม ๒ ชั้น ๘ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพฯ
ปลัดกระทรวงยุติธรรม กล่าวว่า รัฐบาลและกระทรวงยุติธรรม
ได้ให้ความสำคัญกับการบริหารจัดการระบบฐานข้อมูลขนาดใหญ่ หรือ Big Data
เพื่อใช้ประโยชน์ในการบูรณาการเชื่อมโยงฐานข้อมูล อันจะนำไปสู่การคาดการณ์ผลลัพธ์
ที่อาจจะเกิดขึ้นในอนาคต จนสามารถใช้ประโยชน์ได้หลายเรื่อง อาทิ
การป้องกันปัญหาอาชญากรรมในสังคม การคาดการณ์ในการกำหนดช่วงวัน เวลา
ในการขายทอดตลาดของกรมบังคับคดี เป็นต้น
ทั้งนี้ แนวทางในการพัฒนา Big Data ของกระทรวงยุติธรรม
ควรคำนึงถึงวัตถุประสงค์ของการใช้งาน และมีความสอดคล้องกับสภาพปัจจุบัน
รวมถึงสอดคล้องกับนโยบาย Thailand ๔.๐ ของรัฐบาล

ที่มา : http://www.thaigov.go.th/news/contents/details/11380