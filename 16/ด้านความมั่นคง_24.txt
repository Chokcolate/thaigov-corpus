รัฐบาลไทย-ข่าวทำเนียบรัฐบาล-รัฐมนตรีช่วยว่าการกระทรวงมหาดไทย เป็นประธานมอบนโยบายการดำเนินงานให้แก่คณะกรรมการองค์การตลาด และมอบแนวทางการปฏิบัติราชการตามนโยบายของรัฐบาล พร้อมเยี่ยมชมกิจการขององค์การตลาด สาขาตลิ

วันศุกร์ที่ 23 กุมภาพันธ์ 2561
รัฐมนตรีช่วยว่าการกระทรวงมหาดไทย เป็นประธานมอบนโยบายการดำเนินงานให้แก่คณะกรรมการองค์การตลาด และมอบแนวทางการปฏิบัติราชการตามนโยบายของรัฐบาล พร้อมเยี่ยมชมกิจการขององค์การตลาด สาขาตลิ
รัฐมนตรีช่วยว่าการกระทรวงมหาดไทย เป็นประธานมอบนโยบายการดำเนินงานให้แก่คณะกรรมการองค์การตลาด และมอบแนวทางการปฏิบัติราชการตามนโยบายของรัฐบาล พร้อมเยี่ยมชมกิจการขององค์การตลาด สาขาตลิ่งชัน
วันนี้ (22 ก.พ.61) เวลา 16:00 น. ที่ห้องประชุมองค์การตลาด ตลิ่งชัน กรุงเทพมหานคร นายสุธี มากบุญ รัฐมนตรีช่วยว่าการกระทรวงมหาดไทย เป็นประธานมอบนโยบายการดำเนินงานให้แก่คณะกรรมการองค์การตลาด และมอบแนวทางการปฏิบัติราชการตามนโยบายเร่งด่วนของรัฐบาลและกระทรวงมหาดไทย โดยมี นายอภิชาติ โตดิลกเวชช์ ประธานกรรมการองค์การตลาด พร้อมด้วยคณะกรรมการองค์การตลาด นายภาณุพล รัตนกาญจนภัทร ผู้อำนวยการองค์การตลาด และผู้เกี่ยวข้อง เข้าร่วมรับฟัง
รัฐมนตรีช่วยว่าการกระทรวงมหาดไทย กล่าวว่า คณะกรรมการองค์การตลาดเป็นกำลังสำคัญในการนำพาองค์การตลาดไปสู่องค์กรที่มีความเข้มแข็ง มีภารกิจสำคัญในการสร้างประโยชน์สุขให้แก่พี่น้องเกษตรกรเพื่อให้มีอาชีพ มีรายได้ โดยดำเนินการตามอำนาจหน้าที่ที่ปรากฏในพระราชกฤษฎีกาจัดตั้งองค์การตลาด พ.ศ. 2496 และคณะกรรมการฯ ซึ่งประกอบด้วยผู้ทรงคุณวุฒิภาคส่วนต่าง ๆ จะต้องนำความรู้ความสามารถและประสบการณ์ที่ผ่านมา ร่วมให้คำแนะนำ  ให้ข้อเสนอแนะ เพื่อพัฒนาและยกระดับศักยภาพการดำเนินงานขององค์การตลาด
รัฐมนตรีช่วยว่าการกระทรวงมหาดไทย กล่าวเพิ่มเติมว่า เป้าหมายสำคัญในการดำเนินการขององค์การตลาด คือ การมุ่งเน้นสร้างสรรค์ประโยชน์ให้แก่ชุมชน การช่วยเหลือพี่น้องประชาชน เกษตรกร ให้มีความอยู่ดี กินดี ผ่านการบริหารจัดการตลาดสินค้าเกษตรในสังกัด ถือเป็นการเสริมสร้างเศรษฐกิจฐานรากให้แก่ประชาชน นอกจากนี้ จะต้องดำเนินการพัฒนาศักยภาพของบุคลากร เพื่อสามารถขับเคลื่อนภารกิจให้มีประสิทธิภาพ เพื่อร่วมส่งเสริมคุณภาพชีวิตของเกษตรกร และสร้างเสริมให้เศรษฐกิจของประเทศมีความมั่นคง มั่งคั่ง และยั่งยืนต่อไป
จากนั้น รัฐมนตรีช่วยว่าการกระทรวงมหาดไทย และคณะ ได้เยี่ยมชมกิจการขององค์การตลาด สาขาตลิ่งชัน โดยมี คณะผู้บริหารองค์การตลาด และผู้ประกอบการ ร่วมให้การต้อนรับ.
ครั้งที่ 39/2561
กองสารนิเทศ สำนักงานปลัดกระทรวงมหาดไทย
โทร 0-22224131-2

ที่มา : http://www.thaigov.go.th/news/contents/details/10299
