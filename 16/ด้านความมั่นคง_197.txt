รัฐบาลไทย-ข่าวทำเนียบรัฐบาล-ทส. ร่วมสืบสานประเพณีสงกรานต์ 2561 พร้อมมอบรางวัล “เพชรจรัสแสง” บุคคลต้นแบบสังกัดกระทรวงทรัพยากรธรรมชาติและสิ่งแวดล้อม ประจำปี 2560

วันพุธที่ 18 เมษายน 2561
ทส. ร่วมสืบสานประเพณีสงกรานต์ 2561 พร้อมมอบรางวัล “เพชรจรัสแสง” บุคคลต้นแบบสังกัดกระทรวงทรัพยากรธรรมชาติและสิ่งแวดล้อม ประจำปี 2560
กระทรวงทรัพยากรธรรมชาติและสิ่งแวดล้อม จัดพิธีรดน้ำขอพรเนื่องในวันสงกรานต์ ประจำปี 2561 เพื่อร่วมสืบสานวัฒนธรรมไทยและรดน้ำขอพรรัฐมนตรีว่าการกระทรวงทรัพยากรธรรมชาติและสิ่งแวดล้อม (พลเอก สุรศักดิ์ กาญจนรัตน์) เนื่องในวันขึ้นปีใหม่ไทย ณ ห้องประชุมศักดิ์ส
กระทรวงทรัพยากรธรรมชาติและสิ่งแวดล้อม จัดพิธีรดน้ำขอพรเนื่องในวันสงกรานต์ ประจำปี 2561 เพื่อร่วมสืบสานวัฒนธรรมไทยและรดน้ำขอพรรัฐมนตรีว่าการกระทรวงทรัพยากรธรรมชาติและสิ่งแวดล้อม (พลเอก สุรศักดิ์ กาญจนรัตน์) เนื่องในวันขึ้นปีใหม่ไทย ณ ห้องประชุมศักดิ์สิทธิ์ ตรีเดช อาคารกระทรวงทรัพยากรธรรมชาติและสิ่งแวดล้อม
วันนี้ (11 เมษายน 2561) พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานในพิธีรดน้ำขอพรเนื่องในวันสงกรานต์ ประจำปี 2561 และพิธีมอบรางวัลเพชรจรัสแสงให้มอบรางวัล “เพชรจรัสแสง” บุคคลต้นแบบสังกัดกระทรวงทรัพยากรธรรมชาติและสิ่งแวดล้อม ประจำปี พ.ศ. 2560 จำนวน 55 รางวัล เพื่อยกย่องเชิดชูเกียรติและสร้างขวัญกำลังใจแก่ข้าราชการ พนักงานและเจ้าหน้าที่ในสังกัดกระทรวงฯ ที่มีความประพฤติตน ปฏิบัติงานเป็นแบบอย่างให้ข้าราชการอื่นได้ประพฤติปฏิบัติตามและพัฒนาให้ดียิ่งขึ้น ทั้งในด้านการดำรงตนการปฏิบัติตน ให้เป็นที่ยอมรับกับบุคคลผู้เกี่ยวข้องทั้งในหน้าที่ราชการและสังคม รวมถึงเป็นบุคคลที่ปฏิบัติงานที่เพียบพร้อมด้วยคุณธรรมและจริยธรรมปรากฏชัดเจนเป็นที่ยอมรับและมีผลงานโดดเด่น เป็นประโยชน์อย่างยิ่งกับภารกิจราชการและประชาชน ตลอดจนเป็นส่วนหนึ่งในมาตรการป้องกันการทุจริตและประพฤติมิชอบในหน่วยงานสังกัดกระทรวงทรัพยากรธรรมชาติและสิ่งแวดล้อม
ในโอกาสนี้ รัฐมนตรีว่าการกระทรวงทรัพยากรธรรมชาติและสิ่งแวดล้อม  ได้กล่าวขอบคุณและให้พรแก่ผู้บริหาร ข้าราชการ และเจ้าหน้าที่ในสังกัดกระทรวงฯ ที่มาร่วมพิธีฯ ซึ่งได้ทำหน้าที่อย่างเต็มกำลังความสามารถ นอกจากนี้ ได้ฝากแนวทางในการดำเนินงานก้าวต่อไปโดยให้นำเทคโนโลยีใหม่ ๆ มาเข้าใช้ในการปฏิบัติงานเพื่อประโยชน์ต่อประเทศชาติและประชาชนต่อไป

ที่มา : http://www.thaigov.go.th/news/contents/details/11578
