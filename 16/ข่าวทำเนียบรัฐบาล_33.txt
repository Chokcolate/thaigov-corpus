รัฐบาลไทย-ข่าวทำเนียบรัฐบาล-รองนายกรัฐมนตรี มอบนโยบายการปฏิบัติราชการในภูมิภาคและส่งมอบโครงการโรงเรียนด้อยโอกาส

วันเสาร์ที่ 24 กุมภาพันธ์ 2561
รองนายกรัฐมนตรี มอบนโยบายการปฏิบัติราชการในภูมิภาคและส่งมอบโครงการโรงเรียนด้อยโอกาส
รองนายกรัฐมนตรี มอบนโยบายการปฏิบัติราชการในภูมิภาคและส่งมอบโครงการโรงเรียนด้อยโอกาส
ในระหว่างวันที่ 25-26 กุมภาพันธ์ 2561 พลอากาศเอก ประจิน จั่นตอง รองนายกรัฐมนตรีและรัฐมนตรีว่าการกระทรวงยุติธรรม จะเดินทางไปปฏิบัติราชการในพื้นที่ภาคตะวันออกเฉียงเหนือเพื่อมอบนโยบายในการกำกับและติดตามการปฏิบัติราชการในภูมิภาค เขตตรวจราชการที่ 10 ที่จังหวัดอุดรธานี หนองคาย เลย และหนองบัวลำภู โดยจะไปรับฟังผลการดำเนินโครงการที่จังหวัดต่าง ๆ ได้รับการสนับสนุนงบประมาณทั้งที่เป็นงบประมาณรายจ่ายประจำปีและงบประมาณฟื้นฟูผลกระทบจากภัยพิบัติกรณีฉุกเฉิน โครงการที่จะขอรับการสนับสนุนงบประมาณประจำปีงบประมาณ พ.ศ.2561 และปัญหาอุปสรรคในการดำเนินงาน รวมทั้งจะไปเป็นประธานในการส่งมอบโครงการเสริมสร้างคุณภาพชีวิตของนักเรียนในโรงเรียนที่ด้อยโอกาสประจำปี 2560 ซึ่งเป็นโครงการที่สำนักงานรองนายกรัฐมนตรี (พลอากาศเอก ประจิน จั่นตอง) ดำเนินการในพื้นที่จังหวัดดังกล่าวด้วย
​​
ทั้งนี้คณะของรองนายกรัฐมนตรีและรัฐมนตรีว่าการกระทรวงยุติธรรมมีกำหนดการที่น่าสนใจดังนี้
วันที่ 25 กุมภาพันธ์ 2561
เวลา 08.00 น. เป็นประธานมอบตู้เพาะเห็ดอัตโนมัติและเครื่องอบแห้งระบบรังสี
อินฟราเรดแบบเคลื่อนย้ายได้ ซึ่งเป็นผลงานของสำนักงานคณะกรรมการวิจัยแห่งชาติ ให้แก่ ผู้ว่าราชการจังหวัดอุดรธานีตัวแทนจังหวัดหนองคาย ตัวแทนจังหวัดเลย และตัวแทนจังหวัดหนองบัวลำภู ณ บริเวณหน้าศาลากลางจังหวัดอุดรธานี
​​​​เวลา 08.30 น. เป็นประธานในการประชุมร่วมกับผู้ว่าราชการจังหวัดอุดรธานีและหัวหน้าส่วนราชการของจังหวัดอุดรธานี ณ ห้องประชุมกรมหลวงประจักษ์ศิลปาคม ศาลากลางจังหวัดอุดรธานี
​​​​เวลา 10.00 น. ลงพื้นที่ตรวจติดตามโครงการที่จังหวัดได้รับการสนับสนุนงบประมาณรายจ่ายประจำปี งบกลาง รายการเงินสำรองจ่ายเพื่อกรณีฉุกเฉินหรือจำเป็นในอำนาจของรองนายกรัฐมนตรี ประจำปีงบประมาณ พ.ศ.2560 ในโครงการปรับปรุงถนนลาดยางสายบ้านวังทอง – คำชะโนด อำเภอบ้านดุง จังหวัดอุดรธานี
​​​​เวลา 12.00 น. เป็นประธานในการประชุมร่วมกับผู้ว่าราชการจังหวัดหนองคายและหัวหน้าส่วนราชการของจังหวัดหนองคาย ณ ห้องประชุมปทุมเทวาภิบาล ศาลากลางจังหวัดหนองคาย
​​​​เวลา 13.45 น. เป็นประธานในพิธีส่งมอบโครงการเสริมสร้างคุณภาพชีวิตนักเรียนในโรงเรียนที่ด้อยโอกาสประจำปี 2560 ที่โรงเรียนบ้านนาโคก ตำบลผาตั้ง จังหวัดหนองคาย
​​​​เวลา 15.30 น. เป็นประธานในพิธีส่งมอบโครงการเสริมสร้างคุณภาพชีวิตของนักเรียนในโรงเรียนที่ด้อยโอกาสประจำปี 2560 ที่โรงเรียนบ้านวังกกเดื่อ ตำบลหนองหญ้าปล้อง อำเภอวังสะพุง จังหวัดเลย
​​​
วันที่ 26 กุมภาพันธ์ 2561
​​​​เวลา 09.00 น. เป็นประธานในการประชุมร่วมกับผู้ว่าราชการจังหวัดเลยและหัวหน้าส่วนราชการของจังหวัดเลย ณ ห้องประชุมศรีสองรัก ศาลากลางจังหวัดเลย
เวลา 13.00 น. เป็นประธานในการประชุมร่วมกับผู้ว่าราชการจังหวัดหนองบัวลำภู
และหัวหน้าส่วนราชการของจังหวัดหนองบัวลำภู ณ ห้องประชุมภูพานคำ ศาลากลางจังหวัดหนองบัวลำภู
เวลา 15.00 น. เป็นประธานในพิธีส่งมอบโครงการเสริมสร้างคุณภาพชีวิตของนักเรียน
ในโรงเรียนที่ด้อยโอกาสประจำปี 2560 ที่โรงเรียนบ้านวังมน ตำบลโคกม่วง อำเภอโนนสังข์ จังหวัดหนองบัวลำภู
....................................................................
กลุ่มประชาสัมพันธ์และเผยแพร่ สำนักโฆษก
ข้อมูลโดย พลอากาศเอก มณฑล  สัชฌุกร
โฆษกประจำรองนายกรัฐมนตรี (พลอากาศเอก ประจิน  จั่นตอง)

ที่มา : http://www.thaigov.go.th/news/contents/details/10337
