รัฐบาลไทย-ข่าวทำเนียบรัฐบาล-การท่าเรือแห่งประเทศไทยเเจงปัญหา การปรับขึ้นค่าระวางเรือ เเละความเเออัดบริเวณท่าเรือเเหลมฉบัง

วันพฤหัสบดีที่ 5 เมษายน 2561
การท่าเรือแห่งประเทศไทยเเจงปัญหา การปรับขึ้นค่าระวางเรือ เเละความเเออัดบริเวณท่าเรือเเหลมฉบัง
การท่าเรือแห่งประเทศไทยเเจงปัญหา การปรับขึ้นค่าระวางเรือ เเละความเเออัดบริเวณท่าเรือเเหลมฉบัง
เรือตรี ทรงธรรม จันทประสิทธิ์ รองผู้อํานวยการการท่าเรือแห่งประเทศไทย สายวิศวกรรม รักษาการเเทนผู้อํานวยการการท่าเรือแห่งประเทศไทย สังกัดกระทรวงคมนาคม ชี้เเจงประเด็นปัญหาการปรับขึ้นค่าระวางเรือ เเละความเเออัดบริเวณท่าเรือเเหลมฉบัง  จากการที่ปรากฏเป็นข่าว เเละจากการที่สภาผู้ส่งออกสินค้าทางเรือเเห่งประเทศไทย (สรท.) เปิดเผยว่ามีเเนวโน้มปรับเพิ่มค่าระวางเรือ โดยเฉพาะช่วงเดือน เม.ย.- พ.ค. เเละปัญหาความเเออัดที่เกิดขึ้นจากการขนส่งขนถ่ายสินค้าบริเวณท่าเรือเเหลมฉบัง ทําให้ผู้ให้บริการขนส่งสินค้าเรียกเก็บค่าหัวรถลากเพิ่มขึ้นอีก 1,000 บาท/ตู้  เเละทําให้เสียเวลาในการทํารอบ ทําให้ผู้ส่งออกมีต้นทุนเพิ่มขึ้น นั้น การท่าเรือฯ ขอเรียนชี้เเจง ดังนี้
การท่าเรือฯ ได้ประสานผู้ประกอบการสายเรือ เเละได้รับเเจ้งว่าจะยังไม่มีการเรียกเก็บค่าระวางเพิ่มในช่วงนี้ เเละในระยะอันใกล้ เพื่อเป็นการส่งเสริมบรรยากาศในการลงทุน
สำหรับการเรียกเก็บค่าขนส่งทางรถยนต์เพิ่มขึ้น 1,000 บาทนั้น ได้รับการยืนยันจากทางสมาคมผู้ประกอบการขนส่งสินค้า ว่ายังไม่มีการปรับขึ้นราคาแต่อย่างใด การที่สมาคมฯ จะปรับขึ้นราคา ขึ้นอยู่กับปัจจัยของต้นทุนเป็นหลัก
สําหรับปัญหาความเเออัดที่เกิดขึ้นจากการขนถ่ายสินค้านั้น มีสาเหตุของปัญหาจากการที่ปัจจุบัน ท่าเรือเเหลมฉบังอยู่ระหว่างการก่อสร้างโครงการศูนย์การขนส่งตู้สินค้าทางรถไฟ ทําให้มีการขนส่งตู้สินค้าทางรถไฟจาก ICD ลาดกระบัง ลดลงจากวันละ 22 ขบวน เหลือ 12 ขบวนต่อวัน เเละตู้สินค้าส่วนที่เหลือถูกส่งมาทางถนนเเทน ส่งผลให้มีรถบรรทุกตู้สินค้าทางถนนเพิ่มขึ้น และในวันที่มีเรือสินค้าขนาดใหญ่เข้า (พฤหัสบดี ศุกร์ เเละเสาร์) ทําให้การจราจรติดขัดเเละมีปริมาณรถสะสมเพิ่มมากกว่าปกติ ประกอบกับในช่วงเดือนที่ผ่านมามีเรือเข้าท่าเรือแหลมฉบังล่าช้ากว่าเวลาที่กําหนด ทำให้กระทบต่อการบริหารจัดการวางตู้สินค้า จึงมีปัญหาตู้สินค้าทั้งเข้า-ออกสะสม ส่งผลกระทบต่อการจราจรในพื้นที่ท่าเรือ
เเนวทางการเเก้ไขปัญหา
การท่าเรือฯ โดยท่าเรือเเหลมฉบังได้จัดประชุมคณะทํางานเเก้ไขปัญหาการจราจร ร่วมกับสรท. ชมรมผู้ประกอบการขนส่งทางเรือ เเละผู้ประกอบการท่าเทียบเรือ เพื่อเเก้ไขปัญหาฯ ซึ่งที่ประชุมขอให้ผู้ประกอบการท่าเทียบเรือจัดทําข้อมูลการปฏิบัติงานท่าเทียบเรือ เพื่อประกอบการตัดสินใจในเรื่องช่วงเวลาที่เหมาะสมใการขนส่ง ซึ่งท่าเรือเเหลมฉบังได้ดําเนินการเเล้ว
-กรณีที่รถบรรทุกจอดติดสะสมเป็นเเถวยาว จะใช้พื้นที่ว่างของท่าเรือในการตัดเเถวรถให้ไปอยู่ในลานพักเพื่อรอเรียกเข้าท่า
-เมื่อเปิดให้บริการท่าเทียบเรือ D1 ในเดือน พ.ค. 2561 จะสามารถระบายตู้สินค้าไปยังท่าเทียบเรือใหม่ได้
-นอกจากนี้ ท่าเรือแหลมฉบัง ได้นำระบบจองคิวรถบรรทุก มาใช้ในการบริหารจัดการรถบรรทุกเข้าออกท่าเรือ เพื่อแก้ปัญหาความแออัดของรถบรรทุก โดยจะเริ่มทดลองใช้ปลายเดือน เม.ย. นี้
ทั้งนี้การท่าเรือฯ ได้เร่งรัดการก่อสร้างศูนย์การขนส่งสินค้าทางรถไฟมาโดยตลอด ซึ่งขณะนี้อยู่ในขั้นตอนการจัดหาอุปกรณ์ X-Ray และขอจัดสรรงบประมาณก่อสร้างเพิ่มเติม โดยจะเปิดให้บริการขั้นต้นได้ภายในเดือน ก.ย. และจะสรรหาผู้ประกอบการเคลื่อนย้ายตู้สินค้าภายในท่าเรือแหลมฉบังอย่างถาวรต่อไป
-------------------------------------

ที่มา : http://www.thaigov.go.th/news/contents/details/11366
