รัฐบาลไทย-ข่าวทำเนียบรัฐบาล-นายกรัฐมนตรียืนยันให้ความสำคัญกับพรรคการเมืองทุกพรรค ส่วนการตอบรับเชิญเข้าร่วมหารือ เป็นเรื่องของพรรคการเมืองที่จะเข้าร่วมหรือไม่


วันอังคารที่ 20 มีนาคม 2561
223
พิมพ์
นายกรัฐมนตรียืนยันให้ความสำคัญกับพรรคการเมืองทุกพรรค ส่วนการตอบรับเชิญเข้าร่วมหารือ เป็นเรื่องของพรรคการเมืองที่จะเข้าร่วมหรือไม่
นายกรัฐมนตรียืนยันให้ความสำคัญกับพรรคการเมืองทุกพรรค ส่วนการตอบรับเชิญเข้าร่วมหารือ เป็นเรื่องของพรรคการเมืองที่จะเข้าร่วมหรือไม่
วันนี้ (20 มีนาคม 2561) เวลา 14.30 น. ณ บริเวรห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีถึงกรณีเชิญนักการเมืองหารือว่า เป็นเรื่องของพรรคการเมืองที่จะตอบรับการเชิญเข้าร่วมหารือหรือไม่ แต่ถ้าไม่มาประชาชนจะว่าอย่างไร เพราะต้องการให้ประชาชนรับรู้ และรับทราบโดยเฉพาะแนวทางการพัฒนาประเทศในอนาคต ซึ่งไม่ต้องการรู้นโยบายของพรรคการเมือง แต่อยากถามว่ามีวิธีการดำเนินการต่อไปอย่างไรเพื่อประชาชนและเพื่อประเทศ ซึ่งถ้ามาไม่ครบ หรือไม่มีการพูดคุยก็ไม่สามารถกำหนดการเลือกตั้งได้ และจำเป็นต้องหาข้อยุติร่วมกันให้ได้มากที่สุด
สำหรับ พระราชบัญญัติประกอบ (พ.ร.ป.) รัฐธรรมนูญว่าด้วยการเลือกตั้งสมาชิกสภาผู้แทนราษฎร พ.ศ.… และร่าง พ.ร.ป.ว่าด้วยการได้มาซึ่งสมาชิกวุฒิสภา พ.ศ.… นั้น เป็นขั้นตอนตามกฎหมายสามารถทำได้ เพราะมีศาลรัฐธรรมนูญอยู่ ตราบใดก็ตามที่ยังมีข้อห่วงใย ข้อกังวล ก็ขอให้ศาลรัฐธรรมนูญชี้แจงให้ชัดเจน แต่ขอให้ระมัดระวัง พร้อมกล่าวยืนยันไม่มีผลกระทบต่อโรดแมปการเลือกตั้ง
ส่วนเรื่องการตั้งพรรคคอมมิวนิสต์แห่งประเทศไทย นายกรัฐมนตรีกล่าวว่า ให้ไปดูกฎหมายว่าสามารถทำได้หรือไม่ได้ เพราะเป็นเรื่องของกฎหมายในการพิจารณา ยืนยันให้ความสำคัญกับทุกพรรค และเป็นหน้าที่ของประชาชนจะเป็นผู้ตัดสินใจ
----------------------------------------------

ที่มา : http://www.thaigov.go.th/news/contents/details/10895