รัฐบาลไทย-ข่าวทำเนียบรัฐบาล-รอง นรม./รมว.กห. สั่งการทุกเหล่าทัพ เตรียมพร้อมช่วยเหลือประชาชนจากพายุฤดูร้อนที่จะเกิดขึ้น ในพื้นที่ภาคตะวันออก ต่อเนื่องถึงพื้นที่ภาคกลาง


วันจันทร์ที่ 19 มีนาคม 2561
155
รอง นรม./รมว.กห. สั่งการทุกเหล่าทัพ เตรียมพร้อมช่วยเหลือประชาชนจากพายุฤดูร้อนที่จะเกิดขึ้น ในพื้นที่ภาคตะวันออก ต่อเนื่องถึงพื้นที่ภาคกลาง
รอง นรม./รมว.กห. สั่งการทุกเหล่าทัพ เตรียมพร้อมช่วยเหลือประชาชนจากพายุฤดูร้อนที่จะเกิดขึ้นในพื้นที่ภาคตะวันออก ต่อเนื่องถึงพื้นที่ภาคกลาง
เมื่อ 18 มี.ค.61 พล.อ.ประวิตร วงษ์สุวรรณ รอง นรม. และ รมว.กห. ได้สั่งการให้ทุกเหล่าทัพ เตรียมความพร้อมสำหรับการช่วยเหลือประชาชน ที่ได้รับผลกระทบจากพายุฤดูร้อน ที่กำลังจะเกิดขึ้น ระหว่าง 20 - 23 มีนาคม 61 ในพื้นที่ภาคตะวันออกเฉียงเหนือและภาคตะวันออก  ต่อเนื่องครอบคลุมไปถึงพื้นที่ภาคเหนือ ภาคกลาง และ กทม.
โดยให้เตรียม กำลังพล เครื่องมือและยุทโธปกรณ์ให้พร้อมช่วยเหลือประชาชนที่ประสบสาธารณภัยอย่างทันท่วงที และให้ประสานการปฏิบัติกับส่วนราชการของจังหวัดและอำเภอในพื้นที่อย่างใกล้ชิด เพื่อให้การช่วยเหลือทันต่อเหตุการณ์และครอบคลุมทุกพื้นที่โดยไม่ซ้ำซ้อน ทั้งนี้ ให้เร่งประสานแจ้งเตือนและให้คำแนะนำการปฏิบัติแก่ประชาชนในพื้นที่เสี่ยงภัยแต่เนิ่น เพื่อลดผลกระทบและความเสียหายที่จะเกิดขึ้น ทั้งจากพายุฝนฟ้าคะนอง ลมกระโชกแรง ฟ้าผ่าและลูกเห็บที่อาจตกบางพื้นที่

ที่มา : http://www.thaigov.go.th/news/contents/details/10843