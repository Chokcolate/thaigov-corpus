รัฐบาลไทย-ข่าวทำเนียบรัฐบาล- ปลัดกระทรวงยุติธรรม หารือด้านกระบวนการยุติธรรมระหว่างประเทศไทย – ญี่ปุ่น


วันอังคารที่ 6 มีนาคม 2561
236
ปลัดกระทรวงยุติธรรม หารือด้านกระบวนการยุติธรรมระหว่างประเทศไทย – ญี่ปุ่น
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม หารือข้อราชการร่วมกับนายฮิโรมุ โคโรกาวา (Mr. Hiromu KOROKAWA) ปลัดกระทรวงยุติธรรมญี่ปุ่น
ในวันจันทร์ที่ ๕ มีนาคม ๒๕๖๑ เวลา ๑๕.๐๐ น.
ณ ห้องประชุมสำนักงาน UNODC ชั้น ๓ อาคารสหประชาชาติ กรุงเทพฯ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
หารือข้อราชการร่วมกับนายฮิโรมุ คุโรกาวา (Mr. Hiromu KUROKAWA) ปลัดกระทรวงยุติธรรมญี่ปุ่น
ในโอกาสเยือนประเทศไทยเพื่อเข้าร่วมการประชุมระดับสูง
ภายใต้หัวข้อ “การพัฒนาที่ยั่งยืน การป้องกันอาชญากรรม และสังคมที่สงบสุข”
(High Level Conference on Sustainable Development, Crime Prevention, and Safe Societies)
โดยได้หารือข้อราชการกับปลัดกระทรวงยุติธรรม ในประเด็นดังต่อไปนี้
๑. การประชุมสหประชาชาติว่าด้วยการป้องกันอาชญากรรมและความยุติธรรมทางอาญา ครั้งที่ ๑๔
(The 14th United Nations Congress of Crime Prevention and Criminal Justice)
พ.ศ. ๒๕๖๓ ณ เมืองเกียวโต ประเทศญี่ปุ่น
๒. การเสนอร่างเอกสารการลงนามความร่วมมือ (Memorandum of Cooperation - MOC)
อันเป็นผลสืบเนื่องจากการหารือร่วมระหว่างนางโยโกะ คามิกาว่า รัฐมนตรีว่าการกระทรวงยุติธรรมญี่ปุ่น
และพลอากาศเอก ประจิน จั่นตอง รองนายกรัฐมนตรีและรัฐมนตรีว่าการกระทรวงยุติธรรม
เมื่อวันจันทร์ที่ ๑๕ มกราคม ๒๕๖๑
ณ ห้องรับรองกระทรวงยุติธรรม ชั้น ๒ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
๓. ความร่วมมือกับสถาบันป้องกันอาชญากรรมและการปฏิบัติต่อผู้กระทำผิดของสหประชาชาติ
ภาคพื้นเอเชียและตะวันออกไกล (UNAFEI)
๔. ความร่วมมือเกี่ยวกับการประชุมการออกแบบและก่อสร้าง
อาคาร สถานที่ และสถานที่ควบคุมแห่งเอเชีย
(ACCFA (Asian Conference of Correctional Facilities Architects and Planners))
และ ๕. การเชิญอธิบดีกรมราชทัณฑ์เยี่ยมชมเรือนจำญี่ปุ่นที่มีการดำเนินการระหว่างรัฐและเอกชน
(DG of the Department of Correction’s visit to PFI prisons in Japan)

ที่มา : http://www.thaigov.go.th/news/contents/details/10522