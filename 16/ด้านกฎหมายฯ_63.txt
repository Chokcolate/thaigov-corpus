รัฐบาลไทย-ข่าวทำเนียบรัฐบาล-นายกรัฐมนตรี พร้อมคณะ ลงพื้นที่จังหวัดหนองบัวลำภู  ติดตามการแก้ไขปัญหาความยากจนในภาคเกษตรเชิงบูรณาการ 


วันพฤหัสบดีที่ 22 มีนาคม 2561
304
นายกรัฐมนตรี พร้อมคณะ ลงพื้นที่จังหวัดหนองบัวลำภู  ติดตามการแก้ไขปัญหาความยากจนในภาคเกษตรเชิงบูรณาการ
พลอากาศเอก ประจิน จั่นตอง รองนายกรัฐมนตรี และรัฐมนตรีว่าการกระทรวงยุติธรรม พร้อมด้วยผู้บริหารกระทรวงยุติธรรม ตรวจเยี่ยมอาคารบูรณาการกระทรวงยุติธรรม จังหวัดหนองบัวลำภู
ในวันพฤหัสบดีที่ ๒๒ มีนาคม ๒๕๖๑ เวลา ๐๗.๔๕ น.
พลอากาศเอก ประจิน จั่นตอง รองนายกรัฐมนตรี และรัฐมนตรีว่าการกระทรวงยุติธรรม
พร้อมด้วยผู้บริหารกระทรวงยุติธรรม ตรวจเยี่ยมอาคารบูรณาการกระทรวงยุติธรรม จังหวัดหนองบัวลำภู
ซึ่งประกอบด้วย สำนักงานยุติธรรมจังหวัดหนองบัวลำภู
สำนักงานคุมประพฤติจังหวัดหนองบัวลำภู และสถานพินิจและคุ้มครองเด็กและเยาวชนจังหวัดหนองบัวลำภู
ต่อจากนั้น เวลา ๐๘.๐๕ น. รองนายกรัฐมนตรี และรัฐมนตรีว่าการกระทรวงยุติธรรม
เป็นประธานการประชุมหัวหน้าหน่วยงานสังกัดกระทรวงยุติธรรม ในจังหวัดหนองบัวลำภู
โดยมีนายธนากร อึ้งจิตรไพศาล ผู้ว่าราชการจังหวัดหนองบัวลำภู เข้าร่วมประชุมฯ
เวลา ๐๙.๓๐ น.
พลเอก ประยุทธ์ จันทร์โอชา นายกรัฐมนตรี
นำคณะรัฐมนตรีลงพื้นที่จังหวัดหนองบัวลำภู
เพื่อพบปะประชาชน รับเรื่องร้องทุกข์ ร้องเรียนจากประชาชน
และติดตามการแก้ไขปัญหาความยากจนในภาคการเกษตรเชิงบูรณาการ
ตามแนวทางศาสตร์พระราชา
โดยมี พลอากาศเอก ประจิน จั่นตอง รองนายกรัฐมนตรี และรัฐมนตรีว่าการกระทรวงยุติธรรม
ร่วมลงพื้นที่ดังกล่าวด้วย
เวลา ๑๐.๐๐ น. นายกรัฐมนตรี เป็นประธานสักขีพยานมอบสมุดประจำตัวผู้ได้รับการคัดเลือก
ให้ทำกินในชุมชนโครงการจัดที่ดินทำกินให้ชุมชน (คทช.) ตามนโยบายของรัฐบาลให้แก่ผู้แทนประชาชน
ณ กลุ่มวิสาหกิจชุมชนปลูกผักอินทรีย์ โพธิ์ศรีสำราญ ตำบลหัวนา อำเภอเมือง จังหวัดหนองบัวลำภู
จากนั้น นายกรัฐมนตรี ได้มอบสิ่งของช่วยเหลือผู้ประสบวาตภัยจังหวัดหนองบัวลำภู
ซึ่งในปี พ.ศ. ๒๕๖๑ จังหวัดหนองบัวลำภู เกิดวาตภัยทั้งหมด ๑๒ ครั้ง
มีราษฎรที่ประสบภัย จำนวน ๔๙๑ คน มีพื้นที่ประสบภัยและได้รับความเสียหาย ได้แก่
อาคารสิ่งก่อสร้าง บ้านพักอาศัยเสียหายบางส่วน ๒๕๑ หลัง และเสียหายหนัก ๗๑ หลัง
งข้าว ๒๐ หลัง สถานที่ราชการ ๓ แห่ง และวัด ๒ แห่ง
ต่อจากนั้น เวลา ๑๓.๓๐ น. นายกรัฐมนตรี พร้อมคณะ
เดินทางไปเยี่ยมชมกลุ่มทอผ้าพื้นเมืองบ้านนาคำไฮ อำเภอเมือง จังหวัดหนองบัวลำภู
และร่วมเวทีประชาคมหมู่บ้านตามโครงการไทยนิยม ยั่งยืน
พร้อมเยี่ยมชมกระบวนการผลิตผ้าพื้นเมือง และผลิตภัณฑ์ด้านหัตถกรรม
ทั้งนี้ จากการลงพื้นที่ดังกล่าว มีประชาชนมายื่นเรื่องร้องเรียนร้องทุกข์
โดยมีหน่วยงานราชการที่เกี่ยวข้องรับไปดำเนินการ จำนวน ๒๖ เรื่อง ได้แก่
สำนักงานปลัดสำนักนายกรัฐมนตรี จำนวน ๑๑ เรื่อง ศูนย์ดำรงธรรม
กระทรวงมหาดไทย จำนวน ๑ เรื่องศูนย์ดำรงธรรม จังหวัดหนองบัวลำภู จำนวน ๑๔ เรื่อง
นอกจากนี้ ยังมีประชาชนมาขอคำปรึกษาแนะนำจากหน่วยงานที่ร่วมให้บริการ อีกจำนวน ๒ ราย

ที่มา : http://www.thaigov.go.th/news/contents/details/10977