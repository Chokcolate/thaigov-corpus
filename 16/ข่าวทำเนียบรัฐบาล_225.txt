รัฐบาลไทย-ข่าวทำเนียบรัฐบาล-นรม.เผยแรงบันดาลใจแต่งเพลง “สู้เพื่อแผ่นดิน” มาจากความมุ่งมั่นตั้งใจในการทำเพื่อแผ่นดิน ขอให้ทุกคนช่วยกันทำเพื่อประเทศชาติ ระบุแม้จะมีคำติฉินนินทาหรือเสียงวิพากษ์วิจารณ์ก็ขอให้อดทน

วันอังคารที่ 10 เมษายน 2561
นรม.เผยแรงบันดาลใจแต่งเพลง “สู้เพื่อแผ่นดิน” มาจากความมุ่งมั่นตั้งใจในการทำเพื่อแผ่นดิน ขอให้ทุกคนช่วยกันทำเพื่อประเทศชาติ ระบุแม้จะมีคำติฉินนินทาหรือเสียงวิพากษ์วิจารณ์ก็ขอให้อดทน
นายกรัฐมนตรีเผยแรงบันดาลใจแต่งเพลง “สู้เพื่อแผ่นดิน” มาจากความมุ่งมั่นตั้งใจในการทำเพื่อแผ่นดิน ขอให้ทุกคนช่วยกันทำเพื่อประเทศชาติ ระบุแม้จะมีคำติฉินนินทาหรือเสียงวิพากษ์วิจารณ์ก็ขอให้อดทน
วันนี้ (10 เมษายน 2561) เวลา 14.20 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรี กล่าวถึงเพลง “สู้เพื่อแผ่นดิน” ว่า เพลงนี้มีการเรียบเรียงทำนองให้สอดคล้องกับสถานการณ์ปัจจุบัน เรียบเรียงคำร้อง และทำนองโดยผู้แต่งเพลงบุพเพสันนิวาส ท่วงทำนองจึงมีความคล้ายคลึงกัน โดยแรงบันดาลใจในการแต่งเพลงนี้มาจากความมุ่งมั่นตั้งใจในการทำเพื่อแผ่นดิน ขอให้ทุกคนช่วยกันทำเพื่อประเทศชาติ แม้จะมีคำติฉินนินทาหรือเสียงวิพากษ์วิจารณ์ก็ขอให้อดทน และในวันนี้ได้กล่าวกับคณะรัฐมนตรีในที่ประชุมว่า ทุกคนมีหัวใจเดียวกัน คือ หัวใจที่มีความมุ่งมั่นทำเพื่อแผ่นดิน  บทเพลงทุกเพลงที่แต่งมาตั้งใจมอบให้ทุกคน ด้วยความศรัทธา และความเชื่อมั่นในการทำเพื่อแผ่นดิน ทำเพื่อประเทศชาติ มุ่งมั่นในการแก้ปัญหาอย่างเป็นระบบ ครบวงจร โดยมียุทธศาสตร์ชาติเป็นแผนหลักในการบริหารประเทศ อาศัยกลไกประชารัฐในการขับเคลื่อน รวมทั้งแนวทางไทยนิยมที่เป็นนโยบายเพื่อเสริมสร้างความเข้มแข็งและส่งเสริมสนับสนุนให้ประชาชนมีรายได้ที่เพียงพอ มีชีวิตความเป็นอยู่ที่ดีขึ้น
-------------------------------------------

ที่มา : http://www.thaigov.go.th/news/contents/details/11447
