รัฐบาลไทย-ข่าวทำเนียบรัฐบาล-รัฐบาลชวนเที่ยวงาน อุ่นไอรัก คลายความหนาว

วันพุธที่ 28 มีนาคม 2561
รัฐบาลชวนเที่ยวงาน อุ่นไอรัก คลายความหนาว
เพื่อให้คนไทย ได้สัมผัสวิถีความเป็นไทยแบบย้อนยุค ร่วมอนุรักษ์และสืบสานขนบธรรมเนียม ประเพณีวัฒนธรรม การละเล่น ตลอดจนการแต่งกายแบบไทยอันงดงาม
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเชิญชวนประชาชนและนักท่องเที่ยวร่วมชมงาน “อุ่นไอรัก คลายความหนาว” โดยแต่งกายชุดไทยหรือชุดสุภาพ เพื่อสัมผัสกับบรรยากาศวิถีชีวิตชาวไทยแบบย้อนยุค ขนบธรรมเนียม อาหาร ศิลปวัฒนธรรม ท่ามกลางสวนดอกไม้อันงดงาม ประกอบด้วยโซนต่าง ๆ ได้แก่ โซนที่1 นิทรรศการนำเสนอพระราชประวัติและพระราชกรณียกิจของรัชกาลที่5 และรัชกาลที่ 9 โซนที่2 ร้านค้าในพระบรมวงศานุวงศ์ และร้านมูลนิธิต่าง ๆ โซนที่3 ร้านอาหารและร้านค้าสืบสานชุมชน วิถีไทย โดยงานดังกล่าวจัดขึ้นเพื่อสร้างความสุข ส่งเสริมให้คนไทยรักและภาคภูมิใจในความเป็นชาติ โดยผู้ที่สนใจสามารถเข้าร่วมงานได้ตั้งแต่บัดนี้ – 11 มี.ค. 61 ณ พระลานพระราชวังดุสิต และสนามเสือป่า กทม.
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/10324
