รัฐบาลไทย-ข่าวทำเนียบรัฐบาล- กระทรวงยุติธรรม เข้าร่วมประชุมการออกแบบอาคารสถานที่ สถานที่ควบคุม แห่งเอเชีย ครั้งที่ ๗ ณ ประเทศศรีลังกา

วันจันทร์ที่ 19 มีนาคม 2561
กระทรวงยุติธรรม เข้าร่วมประชุมการออกแบบอาคารสถานที่ สถานที่ควบคุม แห่งเอเชีย ครั้งที่ ๗ ณ ประเทศศรีลังกา
กระทรวงยุติธรรม เข้าร่วมประชุมการออกแบบอาคารสถานที่สถานที่ควบคุม แห่งเอเชีย ครั้งที่ ๗ ณ ประเทศศรีลังกา
เมื่อวันที่ ๑๒ มีนาคม ๒๕๖๑
พ.ต.ท. ดร.พงษ์ธร ธัญญสิริ หัวหน้าผู้ตรวจราชการกระทรวงยุติธรรม
นำคณะผู้แทนประเทศไทย เข้าเยี่ยมคารวะปลัดกระทรวง
Ministry of National Integration and Reconciliation
ณ กรุงโคลัมโบ  ประเทศศรีลังกา
เพื่อแลกเปลี่ยนการเรียนรู้ด้านนโยบาย แผนกลยุทธ์
และกิจกรรมเกี่ยวกับการสร้างความปรองดองและสมานฉันท์ (National Harmony)
ซึ่งได้รับทราบถึงกลไกการทำงานของประเทศศรีลังกา (District Reconciliation Committee (DRC)
ใน ๒๕ เขต ที่ดำเนินการขับเคลื่อนการปรองดองในแต่ละพื้นที่ทั่วประเทศ
โดย Ministry of National Integration and Reconciliation  มี ๒ ส่วนราชการคือ
Office of National Unity and Reconciliation ซึ่งดำเนินการเกี่ยวกับการเสริมสร้างความปรองดอง
ของคนในชาติ ตามแผนงานที่วางไว้
และ Office of Missing Person  เพื่อค้นหาญาติที่สูญหายไปจากความขัดแย้งที่เคยเกิดขึ้นในอดีต
ปัจจุบัน Ministry of National Integration and Reconciliation ได้ร่วมกับมหาวิทยาลัย Jaffna
ของประเทศศรีลังกาในการร่วมกันค้นหาผู้สูญหาย  และผลิตแขน-ขาเทียม
โดยมีความประสงค์ขอรับความร่วมมือกับประเทศไทยในการค้นหาผู้สูญหายดังกล่าว
พร้อมกันนี้ พ.ต.ท. ดร.พงษ์ธรฯ ได้นำคณะผู้แทนประเทศไทยเข้าร่วมประชุมการออกแบบอาคารสถานที่
สถานที่ควบคุม แห่งเอเชีย ครั้งที่ ๗
(๗th Asian Conference of Correctional Facilities, Architect and Planners: ๗th ACCFA)
ณ กรุงโคลัมโบ  ประเทศศรีลังกา
เพื่อแลกเปลี่ยนเรียนรู้ ส่งเสริม สนับสนุน  งานด้านการออกแบบก่อสร้าง สถาปัตยกรรม
ของอาคาร สถานที่ สถานที่ควบคุม
สำหรับการการประชุมฯ ในครั้งนี้ มีผู้แทนประเทศเข้าร่วมประชุมฯ จำนวน ๑๓ ประเทศ ได้แก่
ประเทศไทย ประเทศปาปัวนิวกินี ประเทศฟิจิ ประเทศอินโดนีเซีย ประเทศมาเลเซีย ประเทศญี่ปุ่น
ประเทศเกาหลีใต้ ประเทศบังกลาเทศ ประเทศศรีลังกา ประเทศฟิลิปปินส์ ประเทศพม่า
ประเทศกัมพูชา และประเทศมัลดีฟ
มีองค์กรระหว่างประเทศ เข้าร่วม ๓ องค์กร ได้แก่ คณะกรรมการกาชาดระหว่างประเทศ (ICRC),
สถานบันการป้องกันอาชญากรรมและการปฏิบัติต่อผู้กระทำผิดของสหประชาชาติภาคเอเชีย
และตะวันออกไกล(UNAFEI) และสถาบันเพื่อการยุติธรรมแห่งประเทศไทย (TIJ)
นอกจากนี้ ยังมีผู้แทนจากมหาวิทยาลัยเทคโนโลยีพระจอมเกล้าธนบุรี เข้าร่วมการประชุมดังกล่าวด้วย
ทั้งนี้ ประเทศไทย โดยกองออกแบบและก่อสร้าง สำนักงานปลัดกระทรวงยุติธรรม
ได้นำเสนอยุทธศาสตร์ของกระทรวงยุติธรรมที่เกี่ยวข้องกับการพัฒนาสภาพความเป็นอยู่ที่ดีของผู้ถูกคุมขัง
ให้เป็นไปตามหลักสหประชาชาติ คือ  Mandela Rules และข้อแนะนำของ ICRC ที่เกี่ยวข้อง
โดยการพัฒนาห้องนอนและที่นอนจากความร่วมมือจากภาคส่วนต่างๆ ทั้งภาครัฐและภาคเอกชน
เพื่อให้สอดคล้องกับนโยบายรัฐในประเด็นการนำวัตถุดิบในท้องถิ่นมาทำเป็นผลิตภัณฑ์หรือเครื่องใช้ต่างๆ
และยังเป็นพัฒนาทางเศรษฐกิจของประเทศในทางหนึ่ง
ในการนี้ ในวันที่ ๑๕ มีนาคม ๒๕๖๑ คณะผู้แทนประเทศไทยได้เยี่ยมชม Angunakolapelessa Prison
ซึ่งเป็น The Prison Complex  ตั้งอยู่ทางตอนใต้ของประเทศ เป็นเรือนจำที่ออกแบบใหม่
ตามกฎของ Mandela rule และ Bangkok Rule อันเป็นความร่วมมือระหว่างประเทศศรีลังกา
กับคณะกรรมการกาชาดระหว่างประเทศ (ICRC) ในด้านการออกแบบ
นอกจากนี้ คณะผู้แทนประเทศไทย ยังได้เยี่ยมชมสถานพยาบาล
โรงครัว หอนอน ศูนย์ฝึกอาชีพ และห้องสมุด

ที่มา : http://www.thaigov.go.th/news/contents/details/10869
