รัฐบาลไทย-ข่าวทำเนียบรัฐบาล-“ยุติธรรม” หารือหน่วยงานที่เกี่ยวข้อง กำหนดแนวทางการสืบคดีค้ามนุษย์ในต่างประเทศ


วันอังคารที่ 27 กุมภาพันธ์ 2561
155
“ยุติธรรม” หารือหน่วยงานที่เกี่ยวข้อง กำหนดแนวทางการสืบคดีค้ามนุษย์ในต่างประเทศ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมหารือการสืบพยานคดีค้ามนุษย์ในต่างประเทศ
ในวันจันทร์ที่ ๒๖ กุมภาพันธ์ ๒๕๖๑ เวลา ๑๓.๓๐ น.
ณ ห้องประชุมกระทรวงยุติธรรม ๑ ชั้น ๙
อาคารราชบุรีดิเรกฤทธิ์ ศูนย์ราชการเฉลิมพระเกียติฯ กรุงเทพฯ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานการประชุมหารือการสืบพยานคดีค้ามนุษย์ในต่างประเทศ
โดยมีผู้แทนของหน่วยงานที่เกี่ยวข้อง อาทิ กรมสอบสวนคดีพิเศษ สำนักงานกิจการยุติธรรม
สำนักงานศาลยุติธรรม และสำนักงานอัยการสูงสุด เป็นต้น เข้าร่วมประชุมฯเ
เพื่อพิจารณาในประเด็น ดังนี้
๑) การจัดทำ MOU ระหว่างสำนักงานศาลยุติธรรม กับศาลยุติธรรมในต่างประเทศ
ในกรณีที่ศาลมีคำสั่งให้นำพยานคดีค้ามนุษย์มาเบิกความในศาลต่างประเทศ
ผ่านระบบ Video Conference
ซึ่งที่ประชุมฯ ได้มีมติเห็นพ้องให้มีการลงการจัดทำ MOU ดังกล่าว
โดยให้เริ่มที่ประเทศต้นทางของผู้ที่ตกเป็นเหยื่อในคดีค้ามนุษย์ในประเทศไทย
และประเทศปลายทางที่คนไทยตกเป็นเหยื่อในคดีค้ามนุษย์
และ ๒) เพื่อหารือกับหน่วยงานที่เกี่ยวข้องในการระบุหน่วยงานรับผิดชอบ
ในการนำพยานคดีการค้ามนุษย์มาเบิกความในศาลต่างประเทศ
และติดตามมาเบิกความในประเทศไทยในกรณีที่ไม่สามารถเบิกความผ่านระบบ Video Conference ได้
ซึ่งที่ประชุมฯ ได้มีมติเห็นพ้องให้สำนักงานอัยการสูงสุดเป็นหน่วยงานหลักในการดำเนินการ ดังกล่าว

ที่มา : http://www.thaigov.go.th/news/contents/details/10382