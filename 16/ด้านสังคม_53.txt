รัฐบาลไทย-ข่าวทำเนียบรัฐบาล-รมว.ดิจิทัลฯ ลงพื้นที่ตรวจเยี่ยมการใช้ประโยชน์ “เน็ตประชารัฐ” จ.เพชรบุรี


วันพุธที่ 7 มีนาคม 2561
123
รมว.ดิจิทัลฯ ลงพื้นที่ตรวจเยี่ยมการใช้ประโยชน์ “เน็ตประชารัฐ” จ.เพชรบุรี
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) พร้อมด้วยคณะผู้บริหารกระทรวงฯ และหน่วยงานในสังกัดฯ ลงพื้นที่ตรวจเยี่ยมการใช้ประโยชน์จากโครงการ “เน็ตประชารัฐ” ของประชาชน ซึ่งสามารถใช้ประโยชน์จากโครงข่ายอินเทอร์เน็ตได้เป็นอย่างดี ทั้งการหาแหล่งความรู้บนโลกออนไลน์ การนำสินค้าและบริการในชุมชนมาดำเนินธุรกิจรูปแบบ e-Commerce ได้อย่างสร้างสรรค์ ตลอดจนการเข้าถึงบริการและความเคลื่อนไหวของภาครัฐ โดยเน็ตประชารัฐเป็นปัจจัยหนึ่งที่จะช่วยลดความเหลื่อมล้ำของประชาชนให้เข้าถึงเทคโนโลยีอินเทอร์เน็ตความเร็วสูงด้วยราคาที่เหมาะสมกับการใช้งาน ซึ่งรูปแบบที่หลากหลายของบริการออนไลน์ จะทำให้ประชาชนมีความเป็นอยู่ที่ดีขึ้นอย่างเท่าเทียม และลดความเหลื่อมล้ำด้านคุณภาพชีวิต เมื่อวันที่ 5 มีนาคม 2561 ณ หมู่ที่ 3 บ้านรางจิต ตำบลไร่ใหม่พัฒนา อำเภอชะอำ จังหวัดเพชรบุรี
************************

ที่มา : http://www.thaigov.go.th/news/contents/details/10595