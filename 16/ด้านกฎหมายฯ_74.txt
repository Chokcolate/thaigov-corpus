รัฐบาลไทย-ข่าวทำเนียบรัฐบาล-สำนักงานกองทุนยุติธรรม พิจารณาให้ความช่วยเหลือประชาชนตาม พ.ร.บ.กองทุนยุติธรรม


วันจันทร์ที่ 26 มีนาคม 2561
168
สำนักงานกองทุนยุติธรรม พิจารณาให้ความช่วยเหลือประชาชนตาม พ.ร.บ.กองทุนยุติธรรม
นายธวัชชัย ไทยเขียว รองปลัดกระทรวงยุติธรรม เป็นประธานการประชุมคณะอนุกรรมการให้ความช่วยเหลือกรุงเทพมหานคร และที่เกินอำนาจของคณะอนุกรรมการให้ความช่วยเหลือประจำจังหวัด ครั้งที่ 3/2561
ในวันจันทร์ที่ 26 มีนาคม 2561 เวลา 13.30 น.
ณ ห้องประชุมกองทุนยุติธรรม อาคารซอฟแวร์ปาร์ค ถนนแจ้งวัฒนะ จังหวัดนนทบุรี
นายธวัชชัย ไทยเขียว รองปลัดกระทรวงยุติธรรม
เป็นประธานการประชุมคณะอนุกรรมการให้ความช่วยเหลือกรุงเทพมหานคร
และที่เกินอำนาจของคณะอนุกรรมการให้ความช่วยเหลือประจำจังหวัด ครั้งที่ 3/2561
เพื่อพิจารณาคำขอรับความช่วยเหลือเสนอคณะอนุกรรมการให้ความช่วยเหลือกรุงเทพมหานครฯ ประจำเดือนกุมภาพันธ์ 2561 จำนวน 22 ราย ประกอบด้วย 1. การช่วยเหลือประชาชนในการดำเนินคดี จำนวน 6 ราย 12 เรื่อง โดยผลการพิจารณา เสนออนุมัติ 3 ราย 6 เรื่อง เสนอยุติคำขอ 3 ราย 6 เรื่อง
2. คำขอรับความช่วยเหลือการขอปล่อยตัวชั่วคราวผู้ต้องหาหรือจำเลย จำนวน 16 ราย
โดยผลการพิจารณา เสนออนุมัติ 1 ราย 1 เรื่อง เสนอยุติคำขอ จำนวน 15 ราย 15 เรื่อง
ทั้งนี้ เป็นไปตามหลักเกณฑ์ของพระราชบัญญัติกองทุนยุติธรรม พ.ศ.2558
และระเบียบคณะกรรมการ กองทุนยุติธรรม ว่าด้วยหลักเกณฑ์ วิธีการ
และเงื่อนไขในการช่วยเหลือประชาชนในการดำเนินคดี พ.ศ.2559
รวมทั้งระเบียบคณะกรรมการกองทุนยุติธรรมว่าด้วยหลักเกณฑ์
วิธีการและเงื่อนไขในการขอปล่อยชั่วคราวผู้ต้องหาหรือจำเลย พ.ศ.2559
สำหรับผลการให้ความช่วยเหลือประชาชนของสำนักงานกองทุนยุติธรรม
ในช่วง 5 เดือนที่ผ่านมา (ช่วงเดือนตุลาคม – กุมภาพันธ์ 2561)
มีการรับคำขอ รวมทั้งสิ้น 585 ราย โดยส่งเรื่องไปยังสำนักงานยุติธรรมจังหวัด จำนวน 48 ราย
กรณีช่วยเหลือผู้ถูกละเมิดสิทธิมนุษยชนฯ จำนวน 37 ราย
กรณีขอรับความช่วยเหลือให้การสนับสนุนการให้ความรู้ทางกฎหมายฯ จำนวน 28 ราย
และอยู่ในความรับผิดชอบของคณะอนุกรรมการให้ความช่วยเหลือกรุงเทพมหานครฯ จำนวน 472 ราย
มีผลการพิจารณาแล้ว จำนวน 278 ราย คิดเป็นร้อยละ 58.89 ของคำขอที่อยู่ในความรับผิดชอบทั้งหมด

ที่มา : http://www.thaigov.go.th/news/contents/details/11065