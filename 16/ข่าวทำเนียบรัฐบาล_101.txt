รัฐบาลไทย-ข่าวทำเนียบรัฐบาล-นายกรัฐมนตรีระบุรัฐธรรมนูญมาตรา 265 บัญญัติให้คณะรักษาความสงบแห่งชาติ ดำรงตำแหน่งเพื่อปฏิบัติหน้าที่ต่อไปจนกว่าคณะรัฐมนตรีที่ตั้งขึ้นใหม่เข้ามาทำหน้าที่ จึงไม่สามารถยุบได้


วันอังคารที่ 13 มีนาคม 2561
165
พิมพ์
นายกรัฐมนตรีระบุรัฐธรรมนูญมาตรา 265 บัญญัติให้คณะรักษาความสงบแห่งชาติ ดำรงตำแหน่งเพื่อปฏิบัติหน้าที่ต่อไปจนกว่าคณะรัฐมนตรีที่ตั้งขึ้นใหม่เข้ามาทำหน้าที่ จึงไม่สามารถยุบได้
นายกรัฐมนตรีระบุรัฐธรรมนูญมาตรา 265 บัญญัติให้คณะรักษาความสงบแห่งชาติ ดำรงตำแหน่งเพื่อปฏิบัติหน้าที่ต่อไปจนกว่าคณะรัฐมนตรีที่ตั้งขึ้นใหม่เข้ามาทำหน้าที่ จึงไม่สามารถยุบได้
วันนี้ (13 มีนาคม 2561) เวลา 14.00 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีถึงกรณีกลุ่มคนอยากเลือกตั้งเรียกร้องให้ยุบคณะรักษาความสงบแห่งชาติ (คสช.) ว่า รัฐธรรมนูญมาตรา 265 บัญญัติให้คณะรักษาความสงบแห่งชาติ ดำรงตำแหน่งเพื่อปฏิบัติหน้าที่ต่อไปจนกว่าคณะรัฐมนตรีที่ตั้งขึ้นใหม่เข้ามาทำหน้าที่ ซึ่ง คสช.จะต้องทำหน้าที่ต่อไปตามที่รัฐธรรมนูญบัญญัติไว้ จึงไม่สามารถยุบได้
ส่วนกรณีพรรคการเมืองพรรคใหม่ ๆ ประกาศสนับสนุนนายกรัฐมนตรีนั้น นายกรัฐมนตรีกล่าวว่า เป็นเรื่องของการเมือง ซึ่งมีทั้ง 2 ฝ่าย ทั้งฝ่ายสนับสนุนและไม่สนับสนุน เหมือนกับการปฏิรูปที่มีทั้งฝ่ายที่ต้องการปฏิรูปและฝ่ายที่ไม่ต้องการปฏิรูป จึงทำให้เกิดความวุ่นวายแบบเดิม ซึ่งยังไม่มีความพร้อมดี เป็นสิ่งที่จะชี้ให้เห็นว่าวันข้างหน้าจะเกิดอะไรขึ้น ขอให้ประชาชนติดตามความเคลื่อนไหวของพรรคการเมืองในขณะนี้ ทั้งนี้ หน้าที่ของ คสช. คือดูแลความสงบเรียบร้อยของประชาชนเป็นหลัก หากพบพรรคการเมืองและนักการเมืองใดเป็นต้นเหตุของความวุ่นวาย สร้างความขัดแย้ง และทำให้เกิดความรุนแรงเกิดขึ้นต้องดำเนินการตามกฎหมาย
สำหรับสาเหตุที่ทำให้พรรคการเมืองพรรคใหม่ประกาศสนับสนุนนายกรัฐมนตรีเป็นนายกรัฐมนตรีต่อไป คิดว่านายกรัฐมนตรีมีเสน่ห์ตรงไหนกล่าวว่า ส่วนตัวคิดว่าไม่ได้มีเสน่ห์ และไม่เกี่ยวกับการมีเสน่ห์ และไม่รู้สึกกดดัน เพราะเป็นเรื่องของประชาชนในการตัดสินใจเลือกตั้งผู้แทนขึ้นมาทำหน้าที่ พร้อมกล่าวยืนยันต้องการทำงานเพื่อให้ประเทศชาติเกิดความเปลี่ยนแปลง ไม่ได้หวังผลคะแนนทางการเมือง
------------------------------------------

ที่มา : http://www.thaigov.go.th/news/contents/details/10731