รัฐบาลไทย-ข่าวทำเนียบรัฐบาล-รัฐมนตรีช่วย ก.อุตฯ เปิดสัมมนา “สมอ. สัญจร” จ.พิษณุโลก

วันพุธที่ 28 กุมภาพันธ์ 2561
รัฐมนตรีช่วย ก.อุตฯ เปิดสัมมนา “สมอ. สัญจร” จ.พิษณุโลก
รัฐมนตรีช่วย ก.อุตฯ เปิดสัมมนา “สมอ. สัญจร” จ.พิษณุโลก
วันนี้ (28 กุมภาพันธ์ 2561) นายสมชาย หาญหิรัญ รัฐมนตรีช่วยว่าการกระทรวงอุตสาหกรรม เป็นประธานเปิดการสัมมนา “สมอ. สัญจร” และให้เกียรติบรรยายพิเศษ เรื่อง มาตรฐานยกระดับ SMEs พัฒนาศักยภาพสู่ Thailand 4.0 โดยบูรณาการภารกิจการดำเนินงานด้านการมาตรฐานของ สมอ. ลงสู่พื้นที่ในส่วนภูมิภาค เพื่อพัฒนาผู้ประกอบการ SMEs และผู้ผลิตชุมชน ตลอดจนส่งเสริมความรู้ด้านการมาตรฐานให้แก่เจ้าหน้าที่องค์กรปกครองส่วนท้องถิ่น โดยมีผู้สนใจเข้าร่วมการสัมมนาจากจังหวัดพิษณุโลกและใกล้เคียง รวมกว่า 500 คน
นอกจากนี้ ได้ให้เกียรติเป็นประธานปล่อยคาราวานการตรวจติดตามร้านจำหน่ายในเขตพื้นที่จังหวัดพิษณุโลกอีกด้วย
โอกาสนี้ นายภัคพงศ์ ทวิพัฒน์ ผู้ว่าราชการจังหวัดพิษณุโลก นางสาวนิสากร จึงเจริญธรรม รองปลัดกระทรวงอุตสาหกรรม นายณัฐพล รังสิตพล เลขาธิการ สำนักงานมาตรฐานผลิตภัณฑ์อุตสาหกรรม พร้อมด้วยนายวันชัย พนมชัย รองเลขาธิการ และคณะผู้บริหารสำนักงานมาตรฐานผลิตภัณฑ์อุตสาหกรรม  ร่วมให้การต้อนรับ

ที่มา : http://www.thaigov.go.th/news/contents/details/10440
