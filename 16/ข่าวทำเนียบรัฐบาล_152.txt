รัฐบาลไทย-ข่าวทำเนียบรัฐบาล-รัฐบาลเปิดศูนย์ OSS 24 ชม. พร้อมปรับแผนลดขั้นตอน เพิ่มช่องทาง หนุนแรงงานต่างด้าวรายงานตัว-จัดทำประวัติ แนะดำเนินการให้แล้วเสร็จภายใน 31 มี.ค.นี้


วันจันทร์ที่ 26 มีนาคม 2561
430
พิมพ์
รัฐบาลเปิดศูนย์ OSS 24 ชม. พร้อมปรับแผนลดขั้นตอน เพิ่มช่องทาง หนุนแรงงานต่างด้าวรายงานตัว-จัดทำประวัติ แนะดำเนินการให้แล้วเสร็จภายใน 31 มี.ค.นี้
รัฐบาลเปิดศูนย์ OSS 24 ชม. พร้อมปรับแผนลดขั้นตอน เพิ่มช่องทาง หนุนแรงงานต่างด้าวรายงานตัว-จัดทำประวัติ แนะดำเนินการให้แล้วเสร็จภายใน 31 มี.ค.นี้
วันนี้ (24 มี.ค. 61) พลเอก ประยุทธ์ จันทร์โอชา นายกรัฐมนตรี ติดตามความคืบหน้าการจัดทำทะเบียนประวัติและขออนุญาตทำงานของแรงงานต่างด้าวสัญชาติกัมพูชา ลาว และเมียนมา โดยขณะนี้กระทรวงแรงงานได้ปรับแผนการดำเนินงานของศูนย์บริการเบ็ดเสร็จ (OSS) เพื่อรองรับปริมาณของแรงงานต่างด้าวที่จะไปรายงานตัวและจัดทำทะเบียนประวัติในช่วงสัปดาห์สุดท้ายก่อนสิ้นสุดในวันที่ 31 มี.ค.61 “แผนการทำงานของศูนย์ OSS คือ 1) ลดขั้นตอน โดยขอให้ทั้งแรงงานต่างด้าวที่พิสูจน์สัญชาติแล้ว และยังไม่ได้พิสูจน์สัญชาติไปรายงานตัว ขออนุญาตทำงาน ตรวจลงตราวีซ่า และดำเนินการตามขั้นตอนที่กำหนด เพื่อให้สามารถทำงานในประเทศไทยได้ถึง 31 มี.ค. 63 2) เพิ่มเวลา ให้บริการตลอด 24 ชม.
สำหรับศูนย์ OSS ของจังหวัดที่มีแรงงานต่างด้าวเป็นจำนวนมาก เช่น จ.เชียงราย ราชบุรี ระนอง ส่วนใน กทม. เปิดให้บริการตลอด 24 ชม.ที่กระทรวงแรงงาน และเปิดให้บริการตั้งแต่เวลา 08.00 - 22.00 น. ที่ศูนย์ OSS เพชรเกษม 65 ไอที สแควร์ และตั้งฮั่วเส็ง ธนบุรี ถึง 31 มี.ค.61 3) เพิ่มช่องทาง ให้บริการที่ สนง.จัดหางาน กทม. พื้นที่ 1-10 สนง.จัดหางานจังหวัด และเว็บไซต์กรมการจัดหางาน www.doe.go.th ตั้งแต่วันที่ 26 - 31 มี.ค.61 ทั้งนี้ นายกรัฐมนตรีย้ำว่าปัจจุบันมีแรงงานต่างด้าว 3 สัญชาติ ที่ต้องดำเนินการที่ศูนย์ OSS จำนวน 1,687,473 คน ดำเนินการแล้ว จำนวน 727,902 คน เหลืออีก 959,571 คน ดังนั้น ขอให้ผู้ประกอบการนำแรงงานต่างด้าวไปรายงานตัว จัดทำทะเบียนประวัติ และดำเนินการตามขั้นตอนตั้งแต่วันนี้ เพื่อให้ทันระยะเวลาที่กำหนด พร้อมทั้งระบุว่ารัฐบาลพยายามอำนวยความสะดวกให้อย่างเต็มที่แล้ว จึงอยากให้ทุกฝ่ายได้ร่วมมือกันอย่างเต็มที่ด้วย
........
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/11017