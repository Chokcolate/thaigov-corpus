รัฐบาลไทย-ข่าวทำเนียบรัฐบาล-รัฐบาลเชิญชวนประชาชนร่วมงาน "เถลิงศกสุขสันต์ มหาสงกรานต์ ตำนานไทย" สืบสานประเพณีอันดีงาม 6 - 8 เม.ย.นี้

วันศุกร์ที่ 6 เมษายน 2561
รัฐบาลเชิญชวนประชาชนร่วมงาน "เถลิงศกสุขสันต์ มหาสงกรานต์ ตำนานไทย" สืบสานประเพณีอันดีงาม 6 - 8 เม.ย.นี้
รัฐบาลเชิญชวนประชาชนร่วมงาน "เถลิงศกสุขสันต์ มหาสงกรานต์ ตำนานไทย" สืบสานประเพณีอันดีงาม 6 - 8 เม.ย.นี้
พลเอก ประยุทธ์ จันทร์โอชา นายกรัฐมนตรี เปิดเผยว่า รัฐบาลขอเชิญชวนพี่น้องประชาชนไปร่วมงาน “เถลิงศกสุขสันต์ มหาสงกรานต์ ตำนานไทย” ซึ่งสมเด็จพระเจ้าอยู่หัวทรงพระกรุณาโปรดเกล้าฯ ให้จัดขึ้น เพื่อส่งเสริม สืบสานศิลปวัฒนธรรม และประเพณีอันดีงามของชาติ ณ พระลานพระราชวังดุสิตและสนามเสือป่า ระหว่างวันที่ 6 – 8 เม.ย. 61 ตั้งแต่เวลา 14.00 - 21.00 น.
"โอกาสนี้ สมเด็จพระเจ้าอยู่หัวทรงพระกรุณาโปรดเกล้าฯ ให้อัญเชิญพระพุทธกำเนิดกาสาวพัตร์ พระพุทธรูปสำคัญที่หล่อขึ้นเมื่อครั้งทรงผนวช มาประดิษฐานให้ประชาชนได้สักการะและสรงน้ำเพื่อความเป็นสิริมงคลด้วย"
สำหรับกิจกรรมในงานมีความหลากหลายและน่าสนใจ ทั้งการแข่งขันก่อพระเจดีย์ทรายชิงโล่พระราชทาน การแสดงชุดเถลิงศกเพลามหาสงกรานต์ การละเล่นของหลวงที่สืบมาแต่โบราณ เช่น โมงครุ่ม กุลาตีไม้ การแสดงโขน การบรรเลงดนตรีไทย การทำอาหารและขนมไทยที่หารับประทานได้ยาก เป็นต้น
ขอเชิญผู้ที่จะไปร่วมงานแต่งกายชุดไทย ชุดผ้าลายดอก หรือชุดสุภาพ งดกางเกงขาสั้น เสื้อสายเดี่ยว ปืนฉีดน้ำ และการปะแป้ง พร้อมร่วมกันภาคภูมิใจในมรดกไทยที่สืบทอดกันมาอย่างยาวนาน
...........................................................
สำนักโฆษก

ที่มา : http://www.thaigov.go.th/news/contents/details/11391
