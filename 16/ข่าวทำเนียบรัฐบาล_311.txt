รัฐบาลไทย-ข่าวทำเนียบรัฐบาล-นายกรัฐมนตรีระบุรักแรงงานทุกคน เผยเข้าใจถึงปัญหาความเดือดร้อน ขอให้แรงงานอดทน ยืนยันจะดูแลสวัสดิการให้ดียิ่งขึ้น


วันอังคารที่ 1 พฤษภาคม 2561
101
พิมพ์
นายกรัฐมนตรีระบุรักแรงงานทุกคน เผยเข้าใจถึงปัญหาความเดือดร้อน ขอให้แรงงานอดทน ยืนยันจะดูแลสวัสดิการให้ดียิ่งขึ้น
นายกรัฐมนตรีระบุรักแรงงานทุกคน เผยเข้าใจถึงปัญหาความเดือดร้อน ขอให้แรงงานอดทน ยืนยันจะดูแลสวัสดิการให้ดียิ่งขึ้น
วันนี้ (1 พฤษภาคม 2561) เวลา 13.20 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีว่า รู้สึกมีความสุขที่ได้ทำอะไรเพื่อประเทศชาติ และเพื่อประชาชน ซึ่งมีทั้งที่ทำสำเร็จและไม่สำเร็จ ส่วนของขวัญที่รัฐบาลได้ทำเพื่อแรงงานนั้น ได้มีการปรับเพิ่มค่าแรงขั้นต่ำทั่วประเทศในอัตรา 5% พร้อมปรับแก้ไขกฎหมายแรงงานในหลาย ๆ ด้าน ทั้งเรื่องเพิ่มอายุเกษียณจากเดิม 55 ปี เป็น 60 ปี และให้ผู้ประกันตนที่คืนสิทธิ์ประกันตนสามารถกลับมาใช้สิทธิ์ได้เหมือนเดิม เป็นต้น
นายกรัฐมนตรีกล่าวต่อไป ขอให้แรงงานทุกคนอดทน ซึ่งรัฐบาลจะดูแลสวัสดิการ และระบบประกันสังคมให้ดียิ่งขึ้น เพราะแรงงานเป็นส่วนสำคัญในการพัฒนาประเทศชาติ และถือเป็นทรัยากรและทุนมนุษย์อย่างหนึ่ง พร้อมกล่าวว่าให้ความสำคัญ รักแรงงานทุกคน และเข้าใจถึงปัญหาความเดือนร้อนของแรงงาน การแก้ไขปัญหาต้องค่อยเป็นค่อยไป เพราะรัฐบาลไม่มีงบประมาณจำนวนมากมายเพื่อแก้ไขปัญหาในคราวเดียว โดยต้องคำนึงถึงการลงทุน รวมถึงเศรษฐกิจด้วย ซึ่งมีหลายประเทศได้มีการชักจูงให้เกิดการลงทุนภายในประเทศโดยเพิ่มสิทธิประโยชน์ด้านต่าง ๆ รวมถึงใช้โอกาสค่าแรงที่ถูกกว่าประเทศไทยดึงดูดให้นักลงทุนไปลงทุนในประเทศ ซึ่งจะทำให้ประเทศไทยเกิดปัญหา
-----------------------------------------------

ที่มา : http://www.thaigov.go.th/news/contents/details/11888