รัฐบาลไทย-ข่าวทำเนียบรัฐบาล-ศธ.ประกาศรายชื่อ 40 โรงเรียนร่วมพัฒนา (Partnership School)

วันอังคารที่ 1 พฤษภาคม 2561
ศธ.ประกาศรายชื่อ 40 โรงเรียนร่วมพัฒนา (Partnership School)
นายบุญรักษ์ ยอดเพชร เลขาธิการคณะกรรมการการศึกษาขั้นพื้นฐาน เปิดเผยภายหลังประชุมร่วมกับผู้อำนวยการโรงเรียน และชี้แจงรายละเอียดการเข้าร่วมโครงการโรงเรียนร่วมพัฒนา (Partnership School)
(30 เม.ย.61) นายบุญรักษ์ ยอดเพชร เลขาธิการคณะกรรมการการศึกษาขั้นพื้นฐาน เปิดเผยภายหลังประชุมร่วมกับผู้อำนวยการโรงเรียน และชี้แจงรายละเอียดการเข้าร่วมโครงการโรงเรียนร่วมพัฒนา (Partnership School) ว่า โรงเรียนร่วมพัฒนาเป็นรูปแบบหนึ่งที่รัฐบาลได้มอบหมายให้กระทรวงศึกษาธิการ โดยสำนักงานคณะกรรมการการศึกษาขั้นพื้นฐาน (สพฐ.) ดำเนินการคัดเลือกโรงเรียนที่มีความพร้อม โดยมีภาคส่วนต่าง ๆ ทั้งภาคเอกชน และภาคประชาสังคม เข้าร่วมเป็นคณะกรรมการฯ ซึ่งได้มีการหารือร่วมกันมาแล้ว 3-4 ครั้ง โดย ศ.คลินิก นพ.อุดม คชินทร รมช.ศึกษาธิการ เป็นประธานการประชุมมาโดยตลอด ทำให้มีรูปแบบการดำเนินงานที่ชัดเจน
ทั้งนี้ จะเป็นโรงเรียนในสังกัดกระทรวงศึกษาธิการ ซึ่งยังคงได้รับการสนับสนุนงบประมาณ การช่วยเหลือดูแลแก้ไขปัญหากฎระเบียบต่าง ๆ รวมทั้งการส่งเสริมในเรื่องของคุณภาพมาตรฐานการศึกษาจากกระทรวงศึกษาธิการ แต่จะมีการออกแบบและยกระดับพัฒนาโรงเรียนอย่างเข้มข้น มีการพัฒนาหลักสูตร พัฒนาครู และสนับสนุนอุปกรณ์การเรียนการสอน
โดยการบริหารงานจะอยู่ภายใต้การดูแลของผู้มีส่วนร่วมในระดับท้องถิ่นเป็นหลัก ไม่ว่าจะเป็นภาคเอกชน ผู้นำระดับท้องถิ่น ชุมชน ผู้ปกครอง และมหาวิทยาลัยในพื้นที่นั้น ๆ ขณะที่การจัดการศึกษาและการบริหารจัดการนั้นจะเป็นไปในกลไกประชารัฐ โดยภาคเอกชนจะเป็นผู้สนับสนุนการจัดการศึกษา และร่วมกับภาคประชาสังคมในท้องถิ่นในการบริหารจัดการอีกด้วย ซึ่งโครงการได้รับความเห็นชอบจากคณะกรรมการระดับชาติที่มี พล.อ.ประยุทธ์ จันทร์โอชา นายกรัฐมนตรี เป็นประธานแล้ว
ทั้งนี้ คณะกรรมการได้เห็นชอบโรงเรียนที่เข้าร่วมโครงการ Partnership School โดยในระยะแรกมีจำนวนทั้งสิ้น 40 โรงเรียน แบ่งเป็นสังกัด สพฐ. 37 โรงเรียน สังกัดสำนักงานคณะกรรมการการอาชีวศึกษา (สอศ.) 2 โรงเรียน และโรงเรียนสาธิต 1 โรงเรียน (ในวงเล็บคือภาคเอกชนที่ให้การสนับสนุนทั้ง 10 ราย) ดังนี้
1. โรงเรียนวัดปลักไม้ลาย  สพป.นครปฐม เขต 1 (กลุ่มสยามพรีเสริฟฟู้ดส์)
2. โรงเรียนชุมชนบ้านสี่แยก  สพป.นครศรีธรรมราช เขต 2 (มูลนิธิมีชัย วีระไวทยะ)
3. โรงเรียนบ้านหนองเงือก  สพป.ลำพูน เขต 1 (TRUE Connext ED)
4. โรงเรียนอนุบาลเต่างอย  สพป.สกลนคร เขต 1 (TRUE Connext ED)
5. โรงเรียนอนุบาลดงมหาวัน  สฟป.เชียงราย เขต 1 CP ALL Connext ED
6. โรงเรียนวัดนาคู (จันทศึกษาคาร)  สพป.พระนครศรีอยุธยา เขต 2 (CP ALL Connext ED)
7. โรงเรียนธงชัยเหนือวิทยา (โคกศิลา)  สพป.นครราชสีมา เขต 3 (CPF Connext ED)
8. โรงเรียนชุมชนบ้านวัด  สพป.นครราชสีมา เขต 6 (CPF Connext ED)
9. โรงเรียนกรับใหญ่ว่องกุศลกิจพิทยาคม ราชบุรี สพม.เขต 8 (Mitrphol Connext ED)
10. โรงเรียนบ้านหนองไผ่ดุสิตประชาสรรค์  สพป.ขอนแก่น เขต 5 (Mitr Phol)
11. วิทยาลัยเทคนิคขอนแก่น วิทยาเขตหนองเรือ ขอนแก่น (Mitr Phol Excellent Model School (EMS))
12. โรงเรียนบ้านภูดิน (มิตรผลอุปถัมภ์)  สพป.ชัยภูมิ เขต 2 (Mitr Phol Connext ED)
13. โรงเรียนสมสะอาดพิทยาสรรพ์  สพป.กาฬสินธุ์ เขต 3 (Mitr Phol Connext ED)
14. โรงเรียนวัดบางกอบัว  สพป.สมุทรปราการ เขต 1 (กลุ่ม ปตท.-PTT Connext ED)
15. โรงเรียนวัดถนนกระเพรา  สพป.ระยอง เขต 2 (กลุ่ม ปตท.-PTT Connext ED)
16. โรงเรียนบ้านประดู่เฒ่า  สพป.สุโขทัย เขต 1 (กลุ่ม ปตท.-ปตท.สผ.)
17. โรงเรียนผดุงวิทยา  สพป.พิษณุโลก เขต 3 (กลุ่ม ปตท.-ปตท.สผ.)
18. โรงเรียนบ้านบึงทับแรด  สพป.กำแพงเพชร เขต 1 (กลุ่ม ปตท.-ปตท.สผ.)
19. วิทยาลัยการอาชีพคำม่วง กาฬสินธุ์  (โรงงานอุตสาหกรรมน้ำตาลอิสาน)
20. โรงเรียนอนุบาลแคนดง  สพป.บุรีรัมย์ เขต 4 (ThaiBev)
21. โรงเรียนบ้านโคกขามโนนสมบูรณ์  สพป.บุรีรัมย์ เขต 1 (ThaiBev)
22. โรงเรียนอนุบาลลืออำนาจ (ชุมชนเปือยหัวดง)  สพป.อำนาจเจริญ (ThaiBev)
23. โรงเรียนเชียงกลาง (ประชาพัฒนา) น่าน สพม. เขต 37 (ThaiBev)
24. โรงเรียนวัดกระทุ่ม (โสมประชาสรรค์)  สพป.ฉะเชิงเทรา เขต 1 (ThaiBev)
25. โรงเรียนแก้วเสด็จพิทยาคม กาฬสินธุ์   สพม. เขต 24 (ThaiBev)
26. โรงเรียนบ้านท่าตูม  สพป.ปราจีนบุรี เขต 1 (ThaiBev)
27. โรงเรียนท่าฉางวิทยาคาร สุราษฎร์ธานี  สพม.เขต 11 (ThaiBev)
28. โรงเรียนอนุบาลเกาะคา  สพป.ลำปาง (ThaiBev)
29. โรงเรียนวัดจุฬามณี (ชุณหะจันทนประชาสรรค์)  สพป.พระนครศรีอยุธยา เขต 2 (ThaiBev)
30. โรงเรียนอนุบาลปัตตานี  สพป.ปัตตานี เขต 1 (ThaiBev)
31. โรงเรียนเบญจมราชูทิศ ปัตตานี  สพม.เขต 15 (ThaiBev)
32. โรงเรียนวัดสิงห์ ชัยนาท  สพม.เขต 5 (ThaiBev)
33. โรงเรียนสาธิตชุมชนการเรียนรู้สมเด็จย่า วิทยาลัยโพธิวิชชาลัย มศว แม่แจ่ม เชียงใหม่ (ThaiBev)
34. โรงเรียนบ้านห้วยไร่สามัคคี  สพป.เชียงราย เขต 3 (ThaiBev)
35. โรงเรียนบ้านแม่วะหลวง  สพป.ตาก เขต 2 (ThaiBev)
36. โรงเรียนบ้านสันป่าไร่  สพป.ตาก เขต 2 (ThaiBev)
37. โรงเรียนบ่อเกลือ น่าน  สพม.เขต 37 (ThaiBev)
38. โรงเรียนชุมชนโพนงามโพนสวาง   สพป.มหาสารคาม เขต 1 (บ้านปู)
39. โรงเรียนร่องคำหงส์ทองวิทยา  สพป.ร้อยเอ็ด เขต 2 (บ้านปู)
40. โรงเรียนโนนสะอาดพิทยา  สพป.ขอนแก่น เขต 5 (บ้านปู)
ทั้งนี้ โรงเรียนทั้ง 40 แห่งจะเริ่มดำเนินการได้ตั้งแต่ภาคเรียนที่ 1 ปีการศึกษา 2561 เป็นต้นไป
นายมีชัย วีระไวทยะ คณะกรรมการพัฒนานวัตกรรมการบริหารจัดการสถานศึกษาในรูปแบบโรงเรียนร่วมพัฒนา (Partnership School) กล่าวว่า ต้องการให้โรงเรียนทุกแห่งเป็นแหล่งเรียนรู้ตลอดชีวิตของทุกคนในชุมชน  ซึ่งนายกรัฐมนตรีมีความต้องการให้มีโรงเรียนร่วมพัฒนาครบทุกจังหวัด และต่อไปจะขยายความร่วมมือไปยังโรงเรียนนานาชาติ มหาวิทยาลัย และหน่วยงานอื่น ๆ อีกจำนวนมาก ที่สนใจเข้ามาร่วมมือดำเนินการโครงการนี้
Written by บัลลังก์ โรหิตเสถียร
Photo Credit อิทธิพล รุ่งก่อน
Rewriter/Editor บัลลังก์ โรหิตเสถียร

ที่มา : http://www.thaigov.go.th/news/contents/details/11892
