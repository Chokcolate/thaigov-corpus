รัฐบาลไทย-ข่าวทำเนียบรัฐบาล-นายกรัฐมนตรีเข้าร่วมการประชุมระดับผู้นำภาคธุรกิจ (Business Summit) ระหว่างการเข้าร่วมการประชุมสุดยอดผู้นำแผนงานความร่วมมือทางเศรษฐกิจในอนุภูมิภาคลุ่มแม่น้ำโขง 6 ประเทศ ครั้งที่ 6

วันเสาร์ที่ 31 มีนาคม 2561
นายกรัฐมนตรีเข้าร่วมการประชุมระดับผู้นำภาคธุรกิจ (Business Summit) ระหว่างการเข้าร่วมการประชุมสุดยอดผู้นำแผนงานความร่วมมือทางเศรษฐกิจในอนุภูมิภาคลุ่มแม่น้ำโขง 6 ประเทศ ครั้งที่ 6
นายกรัฐมนตรีเข้าร่วมการประชุมระดับผู้นำภาคธุรกิจ (Business Summit) ระหว่างการเข้าร่วมการประชุมสุดยอดผู้นำแผนงานความร่วมมือทางเศรษฐกิจในอนุภูมิภาคลุ่มแม่น้ำโขง 6 ประเทศ ครั้งที่ 6
วันนี้ (วันศุกร์ที่ 30 มีนาคม 2561) เวลา 17.00 น. ณ ห้องประชุมชั้น 2 ศูนย์การประชุมแห่งชาติเวียดนาม นายกรัฐมนตรีเข้าร่วมการประชุมระดับผู้นำภาคธุรกิจ (Business Summit) ซึ่งเป็นการประชุมคู่ขนานกับการประชุมสุดยอดผู้นำแผนงานความร่วมมือทางเศรษฐกิจในอนุภูมิภาคลุ่มแม่น้ำโขง 6 ประเทศ ครั้งที่ 6 ณ กรุงฮานอย ระหว่างวันที่ 30-31 มีนาคม 2561
การประชุมระดับผู้นำภาคธุรกิจ (GMS Business Summit) ในครั้งนี้ จัดขึ้นภายใต้หัวข้อ “การค้นหาปัจจัยขับเคลื่อนใหม่ที่ส่งผลต่อการเจริญเติบโตทางเศรษฐกิจ” (In Search for New Drivers of Economic Growth) การจัดการประชุมครั้งนี้เพื่อเป็นโอกาสแก่ผู้นำ หัวหน้าองค์การระหว่างประเทศ ผู้แทนภาคเอกชน และผู้แทนภาคการศึกษา ที่จะแลกเปลี่ยนแนวทางในประเด็นการพัฒนาในอนุภูมิภาคลุ่มแม่น้ำโขง และเป็นโอกาสในการหารือเพื่อแนวทางในการกระชับความร่วมมือระหว่างกัน ทั้งนี้ ในโอกาสการประชุมระดับผู้นำภาคธุรกิจนี้ มีผู้นำประเทศสมาชิก และผู้แทนระดับสูงเข้าร่วม ดังนี้ นายเหวียน ซวน ฟุก นายกรัฐมนตรีเวียดนาม สมเด็จมหาอัครเสนาบดี ฮุนเซน นายกรัฐมนตรีกัมพูชา นายทองลุน สีสุลิด นายกรัฐมนตรีลาว นายหวัง อี้ มนตรีแห่งรัฐและรัฐมนตรีว่าการกระทรวงการต่างประเทศจีน รองประธานาธิบดีเมียนมา และนายทาเคฮิโกะ นากาโอะ ประธานธนาคารพัฒนาเอเชีย
โดยในโอกาสการเข้าร่วมการประชุมนี้ นายกรัฐมนตรีได้กล่าวถ้อยแถลงให้ความสำคัญ นวัตกรรม และ เทคโนโลยี ซึ่งจะเป็นพลังขับเคลื่อนใหม่ในภูมิภาค ซึ่งในขณะเดียวกันรัฐบาลต้องมีนโยบายเพื่อพัฒนาทรัพยากรมนุษย์ให้สอดรับกับเทคโนโลยีดิจิทัล และ startup โดยรัฐบาลไทยได้ส่งเสริมปัจจัยขับเคลื่อนเหล่านี้ภายใต้นโยบาย Thailand 4.0 และโครงการ EEC
นายกรัฐมนตรีต้องการสร้างพลังขับเคลื่อนในอนุภาค เพื่อเชื่อมโยง โครงสร้างพื้นฐาน กฎระเบียบ ให้เป็นระบบเดียวกัน จาก GMS ถึง อาเซียน ถึง เอเชีย และถึงโลก เพื่อส่งเสริมการลงทุน ซึ่งไทยยินดีที่จะใช้หลักการส่งเสริมการลงทุน Thailand +1
อย่างไรก็ดี ความร่วมมือทั้งหมดจะต้องมีภายใต้หลักการ 3M การไว้เนื้อเชื่อใจ ความเข้าใจ ความเชื่อใจ และผลประโยชน์ร่วมกัน และจะละทิ้งหลักมนุษยชนไม่ได้ กลุ่มสมาชิก GMS จะได้เดินไปข้างหน้า ก้าวหน้าไปด้วยกัน โดยไม่ทิ้งใครไว้ข้างหลัง

ที่มา : http://www.thaigov.go.th/news/contents/details/11225
