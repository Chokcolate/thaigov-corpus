รัฐบาลไทย-ข่าวทำเนียบรัฐบาล-ก.อุตฯ โดย ส.อาหาร เปิดอีเว้นท์ใหญ่ “Thailand : Taste of Street Food 4.0” ยกระดับร้านอาหารริมทาง สร้างโอกาสทางธุรกิจสู่อุตสาหกรรม 27 – 29 เม.ย. นี้ ใต้สะพานพระราม 8 ฝั่งธนบุรี


วันเสาร์ที่ 28 เมษายน 2561
295
พิมพ์
ก.อุตฯ โดย ส.อาหาร เปิดอีเว้นท์ใหญ่ “Thailand : Taste of Street Food 4.0” ยกระดับร้านอาหารริมทาง สร้างโอกาสทางธุรกิจสู่อุตสาหกรรม 27 – 29 เม.ย. นี้ ใต้สะพานพระราม 8 ฝั่งธนบุรี
ก.อุตฯ โดย ส.อาหาร เปิดอีเว้นท์ใหญ่ “Thailand : Taste of Street Food 4.0” ยกระดับร้านอาหารริมทาง สร้างโอกาสทางธุรกิจสู่อุตสาหกรรม 27 – 29 เม.ย. นี้ ใต้สะพานพระราม 8 ฝั่งธนบุรี
วันนี้ (27 เมษายน 2561) นายสมชาย หาญหิรัญ รัฐมนตรีช่วยว่าการกระทรวงอุตสาหกรรม เป็นประธานเปิดงาน Thailand : Taste of Street Food 4.0, MAKEOVER Chance to the Future “สร้างโอกาสทางธุรกิจสู่อนาคต” ซึ่งจัดขึ้นระหว่างวันที่ 27 - 29  เมษายน 2561 เวลา 11.00 - 22.00 น. และกล่าวปาฐกถาพิเศษหัวข้อ “นโยบายการผลักดัน Street Food ไทยให้ก้าวสู่ยุค 4.0” โดยมีนายสันติ กีระนันทน์ ผู้ช่วยรัฐมนตรีประจำกระทรวงอุตสาหกรรม นายพสุ โลหารชุน ปลัดกระทรวงอุตสาหกรรม และประธานคณะกรรมการสถาบันอาหาร นายณัฐพล รังสิตพล เลขาธิการสำนักงานมาตรฐานผลิตภัณฑ์อุตสาหกรรม ผู้บริหารกระทรวงอุตสาหกรรม คณะทูตานุทูตจากประเทศต่างๆ แขกผู้มีเกียรติจากภาครัฐและเอกชน  ผู้มีชื่อเสียงในแวดวงการท่องเที่ยว อาหาร โรงแรม สายการบิน สถาบันการศึกษา และสื่อมวลชนร่วมงาน ณ สวนหลวงพระราม 8 ลานอเนกประสงค์ใกล้พระบรมราชานุสาวรีย์รัชกาลที่ 8 เชิงสะพานพระราม 8 ฝั่งธนบุรี
นายสมชาย หาญหิรัญ รัฐมนตรีช่วยว่าการกระทรวงอุตสาหกรรม กล่าวว่า ผู้ประกอบการ Street Food นับเป็นผู้ประกอบการเศรษฐกิจฐานรากที่เป็นกลไกสำคัญที่จะต่อยอดไปถึงเศรษฐกิจมหภาค มีจำนวนมากกว่า 103,000 ร้านทั่วประเทศ และมีมูลค่าตลาดสูงราว 2.7 แสนล้านบาทต่อปี จากนโยบายของรัฐบาลในการมุ่งเน้นสร้างความเข้มแข็งให้กับผู้ประกอบการในกลุ่มเศรษฐกิจฐานราก โดยการสร้างความเข้าใจที่ถูกต้องเรื่องวิธีการดำเนินธุรกิจ และกระบวนการสร้างรายได้ สนับสนุน และส่งเสริมให้ดำเนินการตามความถนัด และความเชี่ยวชาญ ประกอบกับในปี 2560 ประเทศไทยได้รับการจัดอันดับจากเว็บไซด์ CNN ให้เป็นประเทศที่มีอาหารริมทางที่ดีที่สุดในโลก กระทรวงอุตสาหกรรม จึงมอบหมายให้ สถาบันอาหาร จัดทำแผนพัฒนาผู้ประกอบการในกลุ่ม Street Food ด้วยการพัฒนามาตรฐาน ความปลอดภัย และคุณภาพของสินค้าอาหารให้ตอบโจทย์ผู้บริโภค
ภายในงานมีการจัดแสดงนิทรรศการตัวอย่าง Street Food สู่อุตสาหกรรม แนวโน้มบรรจุภัณฑ์ในอนาคต และผลิตภัณฑ์อาหารริมทางที่นำเทคโนโลยีและนวัตกรรมมาประยุกต์ใช้ เช่น ขนมหม้อแกงกรอบ ขนมจีนน้ำยาปูฟรีซดราย น้ำซอสผัดไทยทิพย์สมัย และจัดเลี้ยงอาหารในรูปแบบ Family Dinner
ทั้งนี้การจัดเลี้ยงดังกล่าว เป็นการคัดเลือกเมนูอาหาร Street Food ที่ได้รับความนิยม มาปรุงและตกแต่งการเสิร์ฟโดยเชฟชุมพล แจ้งไพร อาหารคาว ได้แก่ ไก่ย่างเสียบตะไคร้ ส้มตำ สะเต๊ะไก่ ขนมครกซ่อนตีนไก่เจลาติน กระเพาะปลา ผัดไทยกุ้งสด หอยทอดเสิร์ฟแบบกระทะร้อน ข้าวมันไก่ ทะเลเผาเสิร์ฟบนเตาอั้งโล่ ข้าวผัดปูเสิร์ฟในใบบัว ต้มยำหัวปลาหม้อไฟ และข้าวกะเพราเนื้อไข่ดาว อาหารหวาน ได้แก่ รวมมิตรน้ำแข็งใส บัวลอยเบญจรงค์ 5 สี ไอศกรีมและข้าวเหนียวมะม่วง และผลไม้เสิร์ฟบนรถเข็น อาทิ มะม่วงน้ำปลาหวาน มะละกอ แตงโม ฝรั่ง สับปะรด ชมพู่ เครื่องดื่ม ได้แก่ มะพร้าวน้ำหอมเสิร์ฟทั้งลูก น้ำลำไย น้ำตะไคร้ใบเตย และน้ำแร่ตราช้าง เป็นต้น

ที่มา : http://www.thaigov.go.th/news/contents/details/11828