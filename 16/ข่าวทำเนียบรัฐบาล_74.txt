รัฐบาลไทย-ข่าวทำเนียบรัฐบาล-นายกรัฐมนตรี เชิญชวนคนไทยร่วมท่องเที่ยวแหล่งเรียนรู้วาระครบรอบ 15 ทศวรรษ สุริยุปราคาเต็มดวง ณ บ้านหว้ากอ จังหวัดประจวบคีรีขันธ์

วันพุธที่ 7 มีนาคม 2561
นายกรัฐมนตรี เชิญชวนคนไทยร่วมท่องเที่ยวแหล่งเรียนรู้วาระครบรอบ 15 ทศวรรษ สุริยุปราคาเต็มดวง ณ บ้านหว้ากอ จังหวัดประจวบคีรีขันธ์
นายกรัฐมนตรี เชิญชวนคนไทยร่วมท่องเที่ยวแหล่งเรียนรู้วาระครบรอบ 15 ทศวรรษ สุริยุปราคาเต็มดวง ณ บ้านหว้ากอ จังหวัดประจวบคีรีขันธ์
วันนี้ (6 มีนาคม 2561) เวลา 12.45 น. ณ บริเวณหน้าห้องประชุมรอยัล ดุสิต บอลรูม เอ โรงแรมดุสิตธานี หัวหิน อำเภอชะอำ จังหวัดประจวบคีรีขันธ์ ภายหลังการประชุมคณะรัฐมนตรี พลเอก ประยุทธ์ จันทร์โอชา นายกรัฐมนตรี กล่าวให้สัมภาษณ์ว่า
ปีนี้นับเป็นโอกาสสำคัญทางประวัติศาสตร์ และเป็นปีที่มีความหมายต่อวงการวิทยาศาสตร์ เนื่องจากวันที่ 18 สิงหาคม 2561 จะเป็นวันครบรอบ 150 ปีของการเกิดปรากฏการณ์สุริยุปราคาเต็มดวงที่บ้านหว้ากอ ต.คลองวาฬ อำเภอเมือง จังหวัดประจวบคีรีขันธ์ ซึ่งนับเป็นจุดเริ่มต้นและสัญลักษณ์ของวิทยาศาสตร์ยุคใหม่ในเมืองไทย นับตั้งแต่พระบาทสมเด็จพระจอมเกล้าเจ้าอยู่หัว รัชกาลที่ 4 เสด็จพระราชดำเนินทอดพระเนตรสุริยุปราคาเต็มดวง เมื่อวันที่ 18 สิงหาคม 2411 โดยทรงคำนวณและพยากรณ์ปรากฏการณ์ดังกล่าวไว้ล่วงหน้า 2 ปีได้อย่างแม่นยำ นายกรัฐมนตรีจึงขอเชิญชวนคนไทยทุกคนร่วมท่องเที่ยวและศึกษาเรียนรู้ในโอกาสดังกล่าว
...............................................................
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/10554
