รัฐบาลไทย-ข่าวทำเนียบรัฐบาล-ก.อุตฯ เปิดงานพร้อมกล่าวปาฐกถาในงาน “Go Thailand : ลงทุนเพื่ออนาคต” 


วันพุธที่ 14 มีนาคม 2561
151
พิมพ์
ก.อุตฯ เปิดงานพร้อมกล่าวปาฐกถาในงาน “Go Thailand : ลงทุนเพื่ออนาคต”
รัฐมนตรีว่าการกระทรวงอุตสาหกรรม เป็นประธานเปิดงานพร้อมกล่าวปาฐกถาในหัวข้อ “Go Thailand : ลงทุนเพื่ออนาคต” ณ ห้องบอลรูม ศูนย์ประชุมแห่งชาติสิริกิต์
วันนี้ (14 มีนาคม 2561) นายอุตตม สาวนายน รัฐมนตรีว่าการกระทรวงอุตสาหกรรม เป็นประธานเปิดงานพร้อมกล่าวปาฐกถาในหัวข้อ “Go Thailand : ลงทุนเพื่ออนาคต” โดยมีนายบากบั่น บุญเลิศ บรรณาธิการอำนวยการและรักษาการประธานเจ้าหน้าที่ปฏิบัติการ บริษัท ฐานเศรษฐกิจ มัลติมีเดีย จำกัด กล่าวรายงาน และมีนายคณิศ แสงสุพรรณ เลขาธิการคณะกรรมการนโยบายการพัฒนาระเบียงเศรษฐกิจภาคตะวันออก และนายวีรพงศ์ ไชยเพิ่ม ผู้ว่าการการนิคมอุตสาหกรรมแห่งประเทศไทย ร่วมเป็นเกียรติ ณ ห้องบอลรูม ศูนย์ประชุมแห่งชาติสิริกิต์
โดยรัฐมนตรีว่าการกระทรวงอุตสาหกรรม ได้กล่าวตอนหนึ่งว่า "วันนี้เราต้องก้าวไปข้างหน้า และสร้างโอกาสให้ทุกภาคส่วน เพื่อให้สังคมก้าวไปข้างหน้าด้วยกัน นาทีนี้อาเซียนกำลังถูกจับตามองจากนักลงทุนทั่วโลก และไทยยังถูกจัดอันดับให้เป็นประเทศน่าลงทุนอันดับ 8 ของโลก ซึ่งรัฐบาลกำลังทำให้เศรษฐกิจมีเสถียรภาพ เพื่อเป็นพื้นฐานในการพัฒนาด้านอื่นต่อไป"

ที่มา : http://www.thaigov.go.th/news/contents/details/10759