รัฐบาลไทย-ข่าวทำเนียบรัฐบาล-บริษัท การบินไทย จำกัด (มหาชน) ชี้แจงไม่มีการเจาะระบบเพื่อปรับเปลี่ยนหน้าเว็บไซต์


วันจันทร์ที่ 30 เมษายน 2561
100
บริษัท การบินไทย จำกัด (มหาชน) ชี้แจงไม่มีการเจาะระบบเพื่อปรับเปลี่ยนหน้าเว็บไซต์
บริษัท การบินไทย จำกัด (มหาชน) (บกท.) กระทรวงคมนาคม ชี้แจงกรณีที่เว็บไซต์ The Hack Post ประกาศว่า เว็บไซต์ของ บกท. ถูกแก้ไขปรับเปลี่ยนหน้าเว็บไซต์โดยแฮ็กเกอร์ จำนวน 23 เว็บเพจ เมื่อวันที่ 24 เมษายน 2561
บกท. ขอยืนยันว่า ไม่มีการเจาะระบบปรับเปลี่ยนหน้าเว็บไซต์ของ บกท. ตามที่เว็บไซต์ The Hack Post ประกาศแต่อย่างใด ทั้งนี้ บกท. มีมาตรการป้องกันของระบบคอมพิวเตอร์และเว็บไซต์เป็นไปตามมาตรฐานสากล รวมทั้งมีเจ้าหน้าที่ดูแลรักษาความปลอดภัยระบบคอมพิวเตอร์ของ บกท. ตลอด 24 ชั่วโมง ซึ่งจากกรณีดังกล่าว บกท. ได้ดำเนินการตรวจสอบอย่างเร่งด่วนแล้ว เบื้องต้นพบว่า 23 เว็บเพจดังกล่าวที่ปรากฏและอ้างว่าเป็นของ บกท. นั้น ไม่ได้อยู่ภายใต้การดูแลของ บกท. และไม่มีอยู่จริง เพียงแต่มีการใช้ชื่อ thaiairways.com เป็นส่วนหนึ่งของชื่อเว็บเพจเพื่อให้เกิดความเข้าใจผิดว่ามีส่วนเกี่ยวข้องกับ บกท.

ที่มา : http://www.thaigov.go.th/news/contents/details/11855