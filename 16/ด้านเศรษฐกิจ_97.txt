รัฐบาลไทย-ข่าวทำเนียบรัฐบาล-รมช.อุตสาหกรรม หารือร่วมเอกชน 4 จังหวัดภาคกลางตอนล่าง 2


วันจันทร์ที่ 5 มีนาคม 2561
112
พิมพ์
รมช.อุตสาหกรรม หารือร่วมเอกชน 4 จังหวัดภาคกลางตอนล่าง 2
รัฐมนตรีช่วยว่าการกระทรวงอุตสาหกรรม  ร่วมหารือกับหัวหน้าส่วนราชการและเอกชนในพื้นที่ภาคกลางตอนล่าง 2
วันนี้ (5 มีนาคม 2561) นายสมชาย  หาญหิรัญ รัฐมนตรีช่วยว่าการกระทรวงอุตสาหกรรม  พร้อมด้วยนางสาวนิสากร จึงเจริญธรรม รองปลัดกระทรวงอุตสาหกรรม และนายกอบชัย สังสิทธิสวัสดิ์ อธิบดีกรมส่งเสริมอุตสาหกรรม ได้ร่วมหารือกับหัวหน้าส่วนราชการและเอกชนในพื้นที่ภาคกลางตอนล่าง 2 ที่มีสภาอุตสาหกรรม และสภาหอการค้าไทย ทั้ง 4 จังหวัด คือ จังหวัดสมุทรสาคร เพชรบุรี ประจวบคีรีขันธ์ และสมุทรสงครามเข้าร่วม ระหว่างการประชุมคณะรัฐมนตรีอย่างเป็นทางการนอกสถานที่ ครั้งที่ 2/2561 ณ จังหวัดเพชรบุรี
โดยรัฐมนตรีช่วยว่าการกระทรวงอุตสาหกรรม ได้รับฟังปัญหาจากภาคเอกชน และมอบหมายให้หน่วยงานที่เกี่ยวข้องสนับสนุนด้านการตลาดและการพัฒนาผลิตภัณฑ์ โดยเฉพาะผู้ประกอบการเอสเอ็มอี ที่ยังขาดการพัฒนาให้สามารถแข่งขันในตลาดได้ ณ โรงแรมรอยัล ไดมอนด์ เพชรบุรี

ที่มา : http://www.thaigov.go.th/news/contents/details/10506