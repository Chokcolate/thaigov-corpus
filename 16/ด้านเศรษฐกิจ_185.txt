รัฐบาลไทย-ข่าวทำเนียบรัฐบาล-กรมสรรพากรให้บริการรับแบบฯ ภ.ง.ด.90 และ ภ.ง.ด.91 นอกเวลาราชการและในวันหยุดราชการ


วันศุกร์ที่ 16 มีนาคม 2561
601
พิมพ์
กรมสรรพากรให้บริการรับแบบฯ ภ.ง.ด.90 และ ภ.ง.ด.91 นอกเวลาราชการและในวันหยุดราชการ
กรมสรรพากรให้บริการรับแบบฯ ภ.ง.ด.90 และ ภ.ง.ด.91 นอกเวลาราชการและในวันหยุดราชการ
กรมสรรพากรอำนวยความสะดวกให้แก่ผู้เสียภาษีในเขตกรุงเทพมหานคร ที่ประสงค์จะยื่นแบบแสดงรายการภาษีเงินได้บุคคลธรรมดา ภ.ง.ด.90 และ ภ.ง.ด.91 ประจำปีภาษี 2560 โดยได้ขยายเวลาให้บริการรับแบบแสดงรายการฯ และรับชำระภาษี ณ สำนักงานสรรพากรพื้นที่สาขาทุกแห่งเฉพาะในเขตกรุงเทพมหานครนอกเวลาราชการและในวันหยุดราชการ เริ่มตั้งแต่วันที่ 15 - 31 มีนาคม 2561 วันจันทร์ถึงวันศุกร์ให้บริการตั้งแต่เวลา 08.30 - 19.00 น. ไม่หยุดพักเที่ยง และในวันเสาร์ที่ 17 , 24 และ 31 มีนาคม 2561 ตั้งแต่เวลา 08.30 - 16.30 น. ส่วนผู้เสียภาษีที่ยื่นแบบแสดงรายการฯ ทางอินเทอร์เน็ตที่เว็บไซต์กรมสรรพากร www.rd.go.th หรือยื่นผ่าน Rd smart tax application ทางโทรศัพท์มือถือ จะได้รับสิทธิขยายเวลาการยื่นแบบ แสดงรายการฯ และชำระภาษีออกไปจนถึงวันที่ 9 เมษายน 2561
สำหรับผู้ที่มีข้อสงสัยสามารถสอบถามได้ที่ศูนย์สารนิเทศสรรพากร โทร. 1161 และหากพบเห็นการกระทำใดๆ ที่เป็นการหลีกเลี่ยงภาษี ขอให้แจ้งเบาะแสหรือข้อมูลต่างๆ ที่www.rd.go.th > เมนู “การแจ้งแหล่งภาษี”เพื่อที่กรมสรรพากรจะได้ดำเนินการตรวจสอบข้อเท็จจริงต่อไป

ที่มา : http://www.thaigov.go.th/news/contents/details/10817