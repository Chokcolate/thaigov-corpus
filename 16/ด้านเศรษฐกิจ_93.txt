รัฐบาลไทย-ข่าวทำเนียบรัฐบาล-รมช.อุตสาหกรรม เยี่ยมชมบริษัทสุคันธา จ.เพชรบุรี พร้อมช่วยประสานแก้ปัญหากระบวนการผลิตให้ดีขึ้น


วันจันทร์ที่ 5 มีนาคม 2561
230
พิมพ์
รมช.อุตสาหกรรม เยี่ยมชมบริษัทสุคันธา จ.เพชรบุรี พร้อมช่วยประสานแก้ปัญหากระบวนการผลิตให้ดีขึ้น
รมช.อุตสาหกรรม เยี่ยมชมบริษัทสุคันธา จ.เพชรบุรี พร้อมช่วยประสานแก้ปัญหากระบวนการผลิตให้ดีขึ้น
วันนี้ (5 มีนาคม 2561) นายสมชาย หาญหิรัญ รัฐมนตรีช่วยว่าการกระทรวงอุตสาหกรรม พร้อมด้วยนางสาวนิสากร จึงเจริญธรรม รองปลัดกระทรวงอุตสาหกรรม นายกอบชัย สังสิทธิสวัสดิ์ อธิบดีกรมส่งเสริมอุตสาหกรรม และนายวรมิตร ครุฑโต รองกรรมการผู้จัดการธนาคารพัฒนาวิสาหกิจขนาดกลางและขนาดย่อมแห่งประเทศไทย ลงพื้นที่เยี่ยมชมบริษัท สุคันธา ไทยสแน็ค จำกัด จังหวัดเพชรบุรี ซึ่งเป็นผู้ผลิตและจำหน่ายผลิตภัณฑ์ขนมขบเคี้ยวภายใต้แบรนด์"ข้าวตังสุคันธา" ระหว่างการประชุมคณะรัฐมนตรีอย่างเป็นทางการนอกสถานที่ ครั้งที่2/2561 ณ จังหวัดเพชรบุรี
โดยบริษัทสุคันธาฯ ได้มีการลงทุนเพื่อเพิ่มกำลังการผลิตและได้มาตรฐานสากลทั้ง GMP, HACCP และยังได้สร้าง Outlet ในพื้นที่หน้าโรงงานเพื่อรองรับนักท่องเที่ยวที่จะซื้อข้าวตังเป็นของฝาก และเป็นศูนย์กระจายสินค้า OTOP ในชุมชน ซึ่งบริษัทสุคันธาฯ ยังมีความต้องการเพิ่มกระบวนการผลิตไม่ให้มีปัญหาอมน้ำมัน และมีกลิ่นน้ำมันหืน รัฐมนตรีช่วยว่าการกระทรวงอุตสาหกรรม จึงได้สั่งการให้กรมส่งเสริมอุตสาหกรรม ช่วยประสานกับสถาบันอาหาร และสำนักงานคณะกรรมการส่งเสริมการลงทุน ในการช่วยแก้ไขปัญหาให้มีกระบวนการผลิตที่ดีขึ้น

ที่มา : http://www.thaigov.go.th/news/contents/details/10497