รัฐบาลไทย-ข่าวทำเนียบรัฐบาล-ยกระดับกองทุนยุติธรรมช่วยเหลือผู้มีรายได้น้อย

วันพุธที่ 28 มีนาคม 2561
ยกระดับกองทุนยุติธรรมช่วยเหลือผู้มีรายได้น้อย
ให้ผู้มีรายได้น้อย ที่ต้องต่อสู้ในกระบวนการยุติธรรม สามารถเข้าถึงความยุติธรรมได้ทัดเทียมกับคนอื่น โดยไม่มีอุปสรรคทางด้านการเงินมาเป็นข้อจำกัด
ต่อจากนี้ไป ขอเชิญรับฟังไทยคู่ฟ้า ครับ
รัฐบาลยกระดับกองทุนยุติธรรมให้มีสถานะเป็นนิติบุคคล เพื่อให้สามารถช่วยเหลือผู้มีรายได้น้อยในกระบวนการยุติธรรมทั้งกระบวนการได้อย่างคล่องตัวมากขึ้น เช่น ให้ความช่วยเหลือค่าใช้จ่ายในการปล่อยตัวชั่วคราวเพื่อเพิ่มโอกาสในการต่อสู้คดี ค่าจ้างทนายความ ค่ายานพาหนะ ค่าธรรมเนียมและค่าใช้จ่ายอื่น ๆ ที่เกี่ยวข้องโดยไม่มีการจำกัดวงเงิน โดยผู้ที่ต้องการขอความช่วยเหลือสามารถยื่นคำร้องได้ที่ศูนย์ยุติธรรมชุมชน ในจังหวัดของตนเอง ได่แก่ ที่ทำการท้องถิ่น ที่ทำการกำนัน ผู้ใหญ่บ้าน ศูนย์ดำรงธรรมอำเภอและจังหวัด สำนักงานยุติธรรมจังหวัด และสำนักงานกองทุนยุติธรรม กระทรวงยุติธรรม ทั้งนี้ เพื่อลดความเหลื่อมล้ำ สร้างโอกาสแห่งความเท่าเทียมกันในสังคมไทย
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/10318
