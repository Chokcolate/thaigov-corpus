รัฐบาลไทย-ข่าวทำเนียบรัฐบาล-“รองฯสมคิด” ตรวจงาน ก.อุตสาหกรรม ดัน SME สู่ 4.0


วันพุธที่ 4 เมษายน 2561
111
พิมพ์
“รองฯสมคิด” ตรวจงาน ก.อุตสาหกรรม ดัน SME สู่ 4.0
รองนายกรัฐมนตรี เดินทางมาตรวจเยี่ยมกระทรวงอุตสาหกรรม ถึงความก้าวหน้ามาตรการขับเคลื่อน SME สู่ 4.0 และการขับเคลื่อน S-Curve ณ ห้องประชุม 1 ชั้น 2 อาคารสำนักงานปลัดกระทรวงอุตสาหกรรม
“รองฯสมคิด” ตรวจงาน ก.อุตสาหกรรม ดัน SME สู่ 4.0
วันนี้ (4 เมษายน 2561) นายสมคิด จาตุศรีพิทักษ์ รองนายกรัฐมนตรี เดินทางมาตรวจเยี่ยมกระทรวงอุตสาหกรรม ถึงความก้าวหน้ามาตรการขับเคลื่อน SME สู่ 4.0 และการขับเคลื่อน S-Curve ของกระทรวงอุตสาหกรรมที่ได้ดำเนินการตามแนวทางของรัฐบาล โดยมีนายอุตตม สาวนายน รัฐมนตรีว่าการกระทรวงอุตสาหกรรม นายสมชาย หาญหิรัญ รัฐมนตรีช่วยว่าการกระทรวงอุตสาหกรรม และนายพสุ โลหารชุน ปลัดกระทรวงอุตสาหกรรม ให้การต้อนรับ ณ ห้องประชุม 1 ชั้น 2 อาคารสำนักงานปลัดกระทรวงอุตสาหกรรม
สำหรับการพัฒนากระทรวงอุตสาหกรรม 4.0 ขณะนี้ได้ดำเนินการเชื่อมโยงหน่วยงานต่างๆ ภายใต้สังกัดกระทรวงอุตสาหกรรมทั้งหมด ให้รวมเป็น Big Data ผ่านระบบ i-Industry ที่ประชาชนสามารถใช้บริการด้วยบัตรประชาชน (Smart Card) โดยไม่ต้องใช้สำเนาบัตรประชาชน เพื่อเป็นการอำนวยความสะดวกให้แก่ประชาชน และยังได้เชื่อมโยงไปยังหน่วยงานที่เกี่ยวข้อง อาทิ กระทรวงมหาดไทย กระทรวงพาณิชย์ กระทรวงการต่างประเทศ

ที่มา : http://www.thaigov.go.th/news/contents/details/11343