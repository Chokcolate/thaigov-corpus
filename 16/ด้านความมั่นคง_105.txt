รัฐบาลไทย-ข่าวทำเนียบรัฐบาล-กสร. มุ่งคุ้มครองแรงงานสอดคล้องสากล เน้นทำความเข้าใจภาคสังคม 


วันอังคารที่ 20 มีนาคม 2561
334
พิมพ์
กสร. มุ่งคุ้มครองแรงงานสอดคล้องสากล เน้นทำความเข้าใจภาคสังคม
กรมสวัสดิการและคุ้มครองแรงงาน ชูบทบาทคุ้มครองแรงงานสอดคล้องมาตรฐานสากล เสริมประสิทธิภาพเจ้าหน้าที่ทำความเข้าใจภาคสังคม เน้นทันสถานการณ์ด้านแรงงานระหว่างประเทศ พร้อมร่วมมือปฏิบัติตามกฎหมาย
กรมสวัสดิการและคุ้มครองแรงงาน ชูบทบาทคุ้มครองแรงงานสอดคล้องมาตรฐานสากล เสริมประสิทธิภาพเจ้าหน้าที่ทำความเข้าใจภาคสังคม เน้นทันสถานการณ์ด้านแรงงานระหว่างประเทศ พร้อมร่วมมือปฏิบัติตามกฎหมาย
นายอนันต์ชัย อุทัยพัฒนาชีพ อธิบดีกรมสวัสดิการและคุ้มครองแรงงาน (กสร.) กล่าวว่า บทบาทการดำเนินงานของกสร. ไม่ได้มีขอบเขตเฉพาะบริบททางสังคมและแรงงานภายในประเทศเท่านั้น แต่ต้องคำนึงมาตรฐาน หลักการสากลด้านแรงงาน รวมไปถึงประเด็นการค้าระหว่างประเทศที่หยิบยกประเด็นเรื่องสิทธิแรงงานมาเป็นเครื่องมือในการกีดกันทางการค้า ซึ่งที่ผ่านมา กสร. ได้ปรับปรุงแก้ไขกฎหมายให้สอดคล้องกับอนุสัญญาและข้อแนะขององค์การแรงงานระหว่างประเทศ หรือ ILO รวมทั้งได้กำหนดนโยบายและแนวทางการปฏิบัติงานเพื่อป้องกันและแก้ไขการละเมิดสิทธิด้านแรงงานมาอย่างต่อเนื่อง แต่ความสำคัญของการดำเนินการดังกล่าวอยู่ที่ต้องทำความเข้าใจกับภาคสังคมเพื่อให้เกิดการรับรู้ และร่วมมือในการปฏิบัติจึงจะทำให้การยกระดับการคุ้มครองสิทธิแรงงานก้าวเข้าสู่มาตรฐานสากลได้อย่างแท้จริง
อธิบดี กล่าวต่อไปว่า เพื่อเสริมประสิทธิภาพในการดำเนินการในเรื่องดังกล่าว กสร. จึงได้จัดอบรมให้ความรู้เรื่องสถานการณ์ระหว่างประเทศกับการปฏิบัติงานของกสร. ให้กับเจ้าหน้าที่ในหน่วยปฏิบัติ โดยมุ่งหวังให้มีความเข้าใจในเรื่องของมาตรฐานแรงงานสากล สถานการณ์ด้านแรงงานและการแข่งขันในเวทีการค้าโลก ตลอดจนสามารถถ่ายทอดให้แก่นายจ้าง ลูกจ้าง และผู้ที่เกี่ยวข้องได้มีความรู้ความเข้าใจ และปรับตัวได้ทันต่อสถานการณ์ที่เปลี่ยนแปลงไป ซึ่งได้จัดขึ้นระหว่างวันที่ 19-20 มีนาคม 2561 มีเจ้าหน้าที่เข้าร่วมกว่า 50 คน

ที่มา : http://www.thaigov.go.th/news/contents/details/10884