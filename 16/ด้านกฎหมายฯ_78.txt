รัฐบาลไทย-ข่าวทำเนียบรัฐบาล-"ยุติธรรม" เตรียมความพร้อมจัดทำแนวทางการบูรณาการงานยุติธรรมชุมชน ในพื้นที่จังหวัดชายแดนภาคใต้

วันอังคารที่ 27 มีนาคม 2561
"ยุติธรรม" เตรียมความพร้อมจัดทำแนวทางการบูรณาการงานยุติธรรมชุมชน ในพื้นที่จังหวัดชายแดนภาคใต้
นางกรรณิการ์ แสงทอง รองปลัดกระทรวงยุติธรรม เป็นประธานในพิธีเปิดการประชุมเชิงปฏิบัติการแลกเปลี่ยนความคิดเห็นประกอบการจัดทำร่างแนวทางการบูรณาการงานยุติธรรมชุมชนในพื้นที่จังหวัดชายแดนภาคใต้
ในวันจันทร์ที่ ๒๖ มีนาคม ๒๕๖๑ เวลา ๐๙.๐๐ น.
ณ โรงแรมบีพี แกรนด์ทาวเวอร์ อำเภอหาดใหญ่ จังหวัดสงขลา
นางกรรณิการ์ แสงทอง รองปลัดกระทรวงยุติธรรม
เป็นประธานในพิธีเปิดการประชุมเชิงปฏิบัติการแลกเปลี่ยนความคิดเห็น
ประกอบการจัดทำร่างแนวทางการบูรณาการงานยุติธรรมชุมชนในพื้นที่จังหวัดชายแดนภาคใต้
เพื่อเตรียมความพร้อมด้านข้อมูลและบุคลากรในการจัดทำแนวทางการบูรณาการงานยุติธรรมชุมชน
ในพื้นที่จังหวัดชายแดนภาคใต้ รวมทั้ง สร้างความเข้าใจแนวทางการบูรณาการฯ ให้แก่เจ้าหน้าที่ผู้ปฏิบัติงาน
ของสำนักงานยุติธรรมจังหวัดในพื้นที่ ศูนย์ยุติธรรมชุมชน และศูนย์อำนวยความเป็นธรรมรูปแบบต่างๆ
ทั้งในสังกัดกระทรวงยุติธรรมและหน่วยงานต่างๆ ที่เกี่ยวข้อง
เพื่อให้การดำเนินงานเป็นไปในทิศทางเดียวกันและมีประสิทธิภาพมากยิ่งขึ้น
โดยมีหัวหน้าส่วนราชการและเจ้าหน้าที่หน่วยงานในสังกัดกระทรวงยุติธรรม เข้าร่วมประชุม

ที่มา : http://www.thaigov.go.th/news/contents/details/11106
