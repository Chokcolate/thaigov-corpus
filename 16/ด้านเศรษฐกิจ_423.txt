รัฐบาลไทย-ข่าวทำเนียบรัฐบาล-การประชุมรัฐมนตรีว่าการกระทรวงการคลังเอเชีย-ยุโรป (Asia-Europe Finance Ministers’ Meeting: ASEM FinMM) ครั้งที่ 13

วันอังคารที่ 24 เมษายน 2561
การประชุมรัฐมนตรีว่าการกระทรวงการคลังเอเชีย-ยุโรป (Asia-Europe Finance Ministers’ Meeting: ASEM FinMM) ครั้งที่ 13
รมว.คลังเข้าร่วมการประชุมรัฐมนตรีว่าการกระทรวงการคลังเอเชีย-ยุโรป (Asia-Europe Finance Ministers’ Meeting: ASEM FinMM) ครั้งที่ 13 และการประชุมอื่นๆ ที่เกี่ยวข้อง  ในวันที่ 26 เมษายน 2561 ณ กรุงโซเฟีย สาธารณรัฐบัลแกเรีย
การประชุมรัฐมนตรีว่าการกระทรวงการคลังเอเชีย-ยุโรป (Asia-Europe Finance Ministers’ Meeting: ASEM FinMM) ครั้งที่ 13 และการประชุมอื่นๆ ที่เกี่ยวข้อง  ในวันที่ 26 เมษายน 2561 ณ กรุงโซเฟีย สาธารณรัฐบัลแกเรีย
นางสาวกุลยา ตันติเตมิท ผู้ตรวจราชการกระทรวงการคลัง ในฐานะโฆษกกระทรวงการคลัง เปิดเผยว่า รัฐมนตรีว่าการกระทรวงการคลังมีกำหนดเข้าร่วมการประชุมรัฐมนตรีว่าการกระทรวงการคลังเอเชีย-ยุโรป (Asia-Europe Finance Ministers’ Meeting: ASEM FinMM) ครั้งที่ 13 และการประชุมอื่นๆ ที่เกี่ยวข้อง ในวันที่ 26 เมษายน 2561 ณ กรุงโซเฟีย สาธารณรัฐบัลแกเรีย ร่วมกับรัฐมนตรีว่าการกระทรวงการคลังจากประเทศสมาชิกอาเซมรวม 51 ประเทศ โดยมีผู้แทนจากสำนักเลขาธิการอาเซียน คณะกรรมาธิการยุโรป และองค์กรระหว่างประเทศที่เกี่ยวข้อง เข้าร่วมการประชุมด้วย
การประชุมดังกล่าวมีวัตถุประสงค์เพื่อให้รัฐมนตรีว่าการกระทรวงการคลังของภูมิภาคเอเชียและยุโรปได้พบปะหารือ กระชับความสัมพันธ์ แลกเปลี่ยนความรู้และประสบการณ์ด้านการคลังและการเงิน และขยายความร่วมมือด้านเศรษฐกิจและการเงินระหว่างกัน โดยมุ่งเน้นหารือใน 3 ประเด็นหลัก ดังนี้ (1) พัฒนาการทางเศรษฐกิจ พวกเราพร้อมเผชิญกับภาวะเศรษฐกิจโลกถดถอยครั้งต่อไปหรือไม่ (Economic developments-Are we ready for
the next global downturn?) (2) ภาษีกับการเข้าสู่เศรษฐกิจดิจิทัล (Tax and Digitalization of the Economy) และ (3) การรับมือกับความท้าทายใหม่ ๆ ในระบบการเงิน โดยเฉพาะความปลอดภัยทางไซเบอร์ (Addressing New and Emerging Risks in the Financial System-Cyber Security)
ทั้งนี้ กระทรวงการคลังจะแถลงข่าวผลการประชุม ASEM FinMM ครั้งที่ 13 และการประชุมอื่นๆ ที่เกี่ยวข้องให้ทราบต่อไป
สำนักนโยบายเศรษฐกิจระหว่างประเทศ สำนักงานเศรษฐกิจการคลัง
โทร. (02) 273-9020 ต่อ 3613

ที่มา : http://www.thaigov.go.th/news/contents/details/11717
