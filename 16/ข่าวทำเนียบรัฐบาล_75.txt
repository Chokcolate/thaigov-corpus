รัฐบาลไทย-ข่าวทำเนียบรัฐบาล-รัฐบาลมุ่งพัฒนา และส่งเสริมด้านการท่องเที่ยวให้มีความเชื่อมโยง ด้วยจุดเด่นที่มีทรัพยากรธรรมชาติที่อุดมสมบูรณ์และสวยงาม


วันอังคารที่ 6 มีนาคม 2561
333
พิมพ์
รัฐบาลมุ่งพัฒนา และส่งเสริมด้านการท่องเที่ยวให้มีความเชื่อมโยง ด้วยจุดเด่นที่มีทรัพยากรธรรมชาติที่อุดมสมบูรณ์และสวยงาม
รัฐบาลมุ่งพัฒนา และส่งเสริมด้านการท่องเที่ยวให้มีความเชื่อมโยง ด้วยจุดเด่นที่มีทรัพยากรธรรมชาติที่อุดมสมบูรณ์และสวยงาม
วันนี้ (6 มีนาคม 2561) เวลา 12.55 น. ณ บริเวณหน้าห้องประชุมรอยัล ดุสิต บอลรูม เอ โรงแรมดุสิตธานี หัวหิน อำเภอชะอำ จังหวัดประจวบคีรีขันธ์ ภายหลังการประชุมคณะรัฐมนตรี พลเอก ประยุทธ์ จันทร์โอชา นายกรัฐมนตรี ให้สัมภาษณ์ว่า
รัฐบาลมุ่งพัฒนาและส่งเสริมด้านการท่องเที่ยวให้มีความเชื่อมโยงระหว่างพื้นที่จังหวัดใกล้เคียง ได้แก่ เพชรบุรี ประจวบคีรีขันธ์ ชุมพร และระนอง ด้วยศักยภาพพื้นที่ชายหาดที่มีความสวยงาม และมีป่าชายเลนที่ยังคงความอุดมสมบูรณ์ ซึ่งรัฐบาลพยายามทำให้เกิดความต่อเนื่อง โดยอาศัยความร่วมมือและบูรณาการจัดการร่วมกันระหว่างหน่วยงานในท้องถิ่น กระทรวงมหาดไทย และกระทรวงทรัพยากรธรรมชาติและสิ่งแวดล้อม เพื่อทำให้พื้นที่ดังกล่าวมีความปลอดภัย มีความเหมาะสม และมีบรรยากาศที่ดีต่อการท่องเที่ยว
นายกรัฐมนตรีกล่าวย้ำว่า ชายหาดของไทยนอกจากจะมีความสวยงามแล้ว ยังมีความได้เปรียบในด้านพื้นที่ที่มีความยาวต่อเนื่องกันไป ซึ่งเป็นส่วนหนึ่งที่จะทำให้ชาวต่างชาติสนใจ โดยจะต้องสร้างแรงจูงใจให้เกิดขึ้นกับนักท่องเที่ยวให้ได้
...............................................................
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/10555