รัฐบาลไทย-ข่าวทำเนียบรัฐบาล-การประชุมการตรวจราชการรอบที่ 1 ประจำปีงบประมาณ 2561 ของสำนักงานอุตสาหกรรมจังหวัดราชบุรี

วันพฤหัสบดีที่ 8 มีนาคม 2561
การประชุมการตรวจราชการรอบที่ 1 ประจำปีงบประมาณ 2561 ของสำนักงานอุตสาหกรรมจังหวัดราชบุรี
ผู้ตรวจราชการกระทรวงอุตสาหกรรม เป็นประธานการประชุมการตรวจราชการรอบที่ 1 ประจำปีงบประมาณ 2561 ของสำนักงานอุตสาหกรรมจังหวัดราชบุรี
เมื่อวันที่ (7 มีนาคม 2561) นายจุลพงษ์ ทวีศรี ผู้ตรวจราชการกระทรวงอุตสาหกรรม เป็นประธานการประชุมการตรวจราชการรอบที่ 1 ประจำปีงบประมาณ 2561 ของสำนักงานอุตสาหกรรมจังหวัดราชบุรี โดยมีนายประกอบ คงเขียว อุตสาหกรรมจังหวัดราชบุรี และเจ้าหน้าที่ที่เกี่ยวข้องเข้าร่วมประชุมรายงานผลการดำเนินงาน ปัญหา อุปสรรค ที่เกิดขึ้นในจังหวัดราชบุรี
นอกจากนี้ยังได้เข้าดูงานบริษัท เอ็นซี โคโคนัท จำกัด ประกอบกิจการแปรรูปมะพร้าวที่รับวัตถุดิบมาจากเครือข่ายชาวสวนมะพร้าวน้ำหอม อำเภอดำเนินสะดวก ซึ่งได้รับสินเชื่อจากกองทุนพัฒนา SMEs ตามแนวประชารัฐ เพื่อปรับปรุง กระบวนการผลิตให้มีประสิทธิภาพ และยังต่อยอดธุรกิจในการบริหารพลังงานอย่างยั่งยืนอีกด้วย

ที่มา : http://www.thaigov.go.th/news/contents/details/10628
