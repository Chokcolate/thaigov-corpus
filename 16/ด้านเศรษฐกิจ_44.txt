รัฐบาลไทย-ข่าวทำเนียบรัฐบาล-กรมสรรพากรชี้แจงเกี่ยวกับผู้ประกอบการตลาดในเขตประเวศ


วันศุกร์ที่ 23 กุมภาพันธ์ 2561
415
พิมพ์
กรมสรรพากรชี้แจงเกี่ยวกับผู้ประกอบการตลาดในเขตประเวศ
ตามที่มีข่าวว่าผู้ประกอบการตลาดในเขตประเวศ กรุงเทพมหานคร ไม่ได้มีการยื่นแบบเสียภาษี แม้จะมีการเปิดตลาดมาแล้วหลายปีก็ตาม นั้น
กรมสรรพากรขอเรียนว่า ในการประกอบกิจการตลาดนั้น ไม่ว่าจะประกอบกิจการในรูปแบบบุคคลธรรมดาหรือนิติบุคคล ต้องปฏิบัติหน้าที่ทางภาษีตามประมวลรัษฎากร โดยกรมสรรพากรได้มีการกำกับดูแลให้ผู้ประกอบการดำเนินการอย่างถูกต้องและเป็นไปอย่างเท่าเทียมกัน กรณีของตลาดตามข่าวนั้น มีการประกอบกิจการในรูปแบบบุคคลธรรมดา และที่ผ่านมาได้มีการยื่นแบบแสดงรายการภาษีในนามของบุคคลธรรมดา ทั้งนี้ นิติบุคคลที่มีชื่อพ้องกับตลาดดังกล่าว ได้จดทะเบียนเพื่อประกอบกิจการซื้อขายอสังหาริมทรัพย์ ซึ่งที่ผ่านมาก็ได้
มีการยื่นแบบแสดงรายการภาษีเงินได้นิติบุคคลด้วยเช่นกัน
สำหรับผู้ที่พบเห็นการกระทำใดๆ ที่เป็นการหลีกเลี่ยงภาษี ขอให้แจ้งเบาะแสหรือข้อมูลต่างๆ ที่ www.rd.go.th > เมนู “การแจ้งแหล่งภาษี” เพื่อที่กรมสรรพากรจะได้ตรวจสอบข้อเท็จจริงต่อไป

ที่มา : http://www.thaigov.go.th/news/contents/details/10319