รัฐบาลไทย-ข่าวทำเนียบรัฐบาล-รองนายกรัฐมนตรีและรัฐมนตรีว่าการกระทรวงยุติธรรม  ให้การต้อนรับเอกอัครราชทูตเครือรัฐออสเตรเลียประจำประเทศไทย

วันพฤหัสบดีที่ 29 มีนาคม 2561
รองนายกรัฐมนตรีและรัฐมนตรีว่าการกระทรวงยุติธรรม  ให้การต้อนรับเอกอัครราชทูตเครือรัฐออสเตรเลียประจำประเทศไทย
พลอากาศเอก ประจิน จั่นตอง รองนายกรัฐมนตรีและรัฐมนตรีว่าการกระทรวงยุติธรรม พร้อมคณะ ให้การต้อนรับนายพอล โรบิลลิอาร์ด (H.E. Mr. Paul Robilliard) เอกอัครราชทูตเครือรัฐออสเตรเลียประจำประเทศไทย
ในวันพฤหัสบดีที่ ๒๙ มีนาคม ๒๕๖๑ เวลา ๐๙.๐๐ น.
ณ ห้องรับรองกระทรวงยุติธรรม ชั้น ๒ อาคารราชบุรีดิเรกฤทธิ์ ศูนย์ราชการเฉลิมพระเกียรติ กรุงเทพฯ
พลอากาศเอก ประจิน จั่นตอง รองนายกรัฐมนตรีและรัฐมนตรีว่าการกระทรวงยุติธรรม
พร้อมคณะ ให้การต้อนรับนายพอล โรบิลลิอาร์ด (H.E. Mr. Paul Robilliard)
เอกอัครราชทูตเครือรัฐออสเตรเลียประจำประเทศไทย ในโอกาสเข้าเยี่ยมคารวะ
และหารือข้อราชการร่วมกันในกรอบนโยบายความร่วมมือระหว่างประเทศไทย
และเครือรัฐออสเตรเลีย โดยเน้นย้ำถึงความสำคัญในความร่วมมือด้านการปราบปราม
ยาเสพติด ภายใต้หน่วยปฏิบัติการเฉพาะกิจร่วมไทย-ออสเตรเลีย
ด้านการปราบปรามยาเสพติด และอาชญากรรมข้ามชาติ (Taskforce Storm)
แผนปฏิบัติการแม่โขงปลอดภัย (Safe Mekong Operation) ความร่วมมือด้านการ
ต่อต้านการก่อการร้าย และแนวคิดสุดโต่ง ความมั่นคงด้านไซเบอร์ (Cyber Security)
ตลอดจนความร่วมมือในการปราบปรามอาชญากรรมข้ามชาติอื่นๆ ที่เกี่ยวข้อง
ซึ่งการหารือครั้งนี้เป็นการกระชับสัมพันธไมตรีอันดี
และเป็นการบูรณาการความร่วมมือระหว่างกระบวนการยุติธรรมไทยและออสเตรเลีย
ให้แน่นแฟ้นยิ่งขึ้นต่อไป

ที่มา : http://www.thaigov.go.th/news/contents/details/11162
