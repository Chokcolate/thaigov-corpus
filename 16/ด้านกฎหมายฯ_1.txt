รัฐบาลไทย-ข่าวทำเนียบรัฐบาล-  “ยุติธรรม” ประชุมคณะกรรมการราชทัณฑ์ พิจารณาร่างกฎหมายลำดับรอง


วันอาทิตย์ที่ 18 กุมภาพันธ์ 2561
206
“ยุติธรรม” ประชุมคณะกรรมการราชทัณฑ์ พิจารณาร่างกฎหมายลำดับรอง
พลอากาศเอก ประจิน จั่นตอง รองนายกรัฐมนตรี และรัฐมนตรีว่าการกระทรวงยุติธรรม เป็นประธานการประชุมคณะกรรมการราชทัณฑ์ ครั้งที่ ๑/๒๕๖๑
ในวันศุกร์ที่ ๑๖ กุมภาพันธ์ ๒๕๖๑ เวลา ๐๙.๐๐ น.
พลอากาศเอก ประจิน จั่นตอง รองนายกรัฐมนตรี และรัฐมนตรีว่าการกระทรวงยุติธรรม
เป็นประธานการประชุมคณะกรรมการราชทัณฑ์ ครั้งที่ ๑/๒๕๖๑
เพื่อพิจารณาร่างกฎหมายลำดับรองซึ่งออกตามพระราชบัญญัติราชทัณฑ์ พ.ศ. ๒๕๖๐ ได้แก่
ร่างกฎกระทรวงออกตามความในพระราชบัญญัติราชทัณฑ์ พ.ศ.๒๕๖๐
ร่างระเบียบกรมราชทัณฑ์ว่าด้วยการพัฒนาพฤตินิสัยผู้ต้องขัง พ.ศ. ....
และร่างระเบียบกรมราชทัณฑ์ว่าด้วยการกำหนดความผิดอาญาที่ผู้บัญชาการเรือนจำ
มีอำนาจวินิจฉัยลงโทษฐานผิดวินัย พ.ศ. ....
โดยมีผู้บริหารกระทรวงยุติธรรม และผู้แทนหน่วยงานที่เกี่ยวข้อง เข้าร่วมฯ
ณ ห้องประชุมกระทรวงยุติธรรม ๑ ชั้น ๙ อาคารราชบุรีดิเรกฤทธิ์
ศูนย์ราชการเฉลิมพระเกียรติฯ กรุงเทพฯ
ทั้งนี้ ร่างกฎหมายและระเบียบดังกล่าวยังต้องมีการเพิ่มเติมและแก้ไขในบางประเด็น
เพื่อให้เกิดความชัดเจนและครอบคลุมเมื่อมีผลบังคับใช้ ที่ประชุมฯ
จึงได้มีมติมอบหมายให้ฝ่ายเลขานุการรวบรวมข้อสังเกต
และข้อเสนอแนะจากคณะกรรมการราชทัณฑ์ ไปแก้ไขปรับปรุงร่างกฎหมาย และระเบียบดังกล่าว
เพื่อนำมาเสนอให้คณะกรรมการฯ พิจารณารับรองในการประชุมครั้งต่อไป

ที่มา : http://www.thaigov.go.th/news/contents/details/10160