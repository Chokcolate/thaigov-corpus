รัฐบาลไทย-ข่าวทำเนียบรัฐบาล-กระทรวงยุติธรรม โดยกรมบังคับคดี เตรียมขายทอดตลาดทรัพย์สิน ในเขตพื้นที่ EEC

วันพุธที่ 14 มีนาคม 2561
กระทรวงยุติธรรม โดยกรมบังคับคดี เตรียมขายทอดตลาดทรัพย์สิน ในเขตพื้นที่ EEC
นางสาวรื่นวดี สุวรรณมงคล อธิบดีกรมบังคับคดี พร้อมด้วยผู้บริหารกรมบังคับคดี แถลงข่าวการจัดมหกรรมขายทอดตลาดทรัพย์สินในเขตพื้นที่ระเบียงเศรษฐกิจพิเศษภาคตะวันออก (EEC)
ในวันพุธที่ ๑๔ มีนาคม ๒๕๖๑ เวลา ๑๐.๐๐ น.
ณ ศูนย์บังคับคดีล้มละลายส่วนหน้า ชั้น ๑ อาคารราชบุรีดิเรกฤทธิ์
ศูนย์ราชการเฉลิมพระเกียรติฯ กรุงเทพฯ
นางสาวรื่นวดี สุวรรณมงคล อธิบดีกรมบังคับคดี
พร้อมด้วยผู้บริหารกรมบังคับคดี
แถลงข่าวการจัดมหกรรมขายทอดตลาดทรัพย์สิน
ในเขตพื้นที่ระเบียงเศรษฐกิจพิเศษภาคตะวันออก (EEC)
อธิบดีกรมบังคับคดี กล่าวว่า กรมบังคับคดีเตรียมขายตลาดทรัพย์สินในเขตพื้นที่ระเบียงเศรษฐกิจพิเศษ
ภาคตะวันออก (EEC) ในวันเสาร์ที่ ๑๗ มีนาคม ๒๕๖๑ และวันเสาร์ที่ ๗ เมษายน ๒๕๖๑
ณ ห้องแปซิฟิค ฮอลล์ ศูนย์การค้าแปซิฟิค พาร์ค ศรีราชา จังหวัดชลบุรี
โดยผู้สนใจเข้าประมูลทรัพย์ สามารถลงทะเบียนได้ตั้งแต่เวลา ๑๐.๓๐ น. และเริ่มประมูลทรัพย์ เวลา ๑๑.๐๐ น.
สำหรับทรัพย์ที่จะประกาศขาย เป็นทรัพย์ที่ตั้งอยู่ในเขตพื้นที่จังหวัดชลบุรี ระยอง และฉะเชิงเทรา
ได้แก่ ที่ดินพร้อมสิ่งปลูกสร้าง ที่ดินว่างเปล่า และห้องชุด
จำนวนทั้งสิ้น ๓๔๓ รายการ ราคาประเมินกว่า ๘๑๓ ล้านบาท
เพื่อเป็นตลาดทางเลือกให้กับนักลงทุนในพื้นที่ EEC นับเป็นการกระจายความเจริญไปสู่ท้องถิ่น
สร้างความแข็งแกร่งให้ประชาชนมีคุณภาพชีวิตที่ดี และสภาพแวดล้อมที่ดีขึ้น
โดยภายในงาน นอกจากจะมีมหกรรมการขายทอดตลาดแล้ว ยังมีกิจกรรมอื่นๆ ที่น่าสนใจ ดังนี้
๑) มหกรรมไกล่เกลี่ยข้อพิพาทชั้นบังคับคดี
๒) นิทรรศการเพื่อสร้างการรับรู้ทางกฎหมาย และการให้คำปรึกษาทางกฎหมาย
๓) การบูรณาการความร่วมมือกับสำนักงานเพื่อการพัฒนาระเบียงเศรษฐกิจพิเศษภาคตะวันออก (EEC)
ด้วยการเผยแพร่ความรู้ภารกิจกรมบังคับคดี
๔) การบูรณาการความร่วมมือกับวิสาหกิจสุขภาพชุมชนในมิติส่งเสริมคนดี สู่สังคม

ที่มา : http://www.thaigov.go.th/news/contents/details/10768
