รัฐบาลไทย-ข่าวทำเนียบรัฐบาล-บัตร Krungthai Travel Card บัตรแรกบัตรเดียวให้อัตราแลกเปลี่ยนเงินตราต่างประเทศพิเศษสุด

วันพุธที่ 14 มีนาคม 2561
บัตร Krungthai Travel Card บัตรแรกบัตรเดียวให้อัตราแลกเปลี่ยนเงินตราต่างประเทศพิเศษสุด
ธนาคารกรุงไทย จำกัด (มหาชน) เปิดตัวบัตร Krungthai Travel Card บัตรแรกบัตรเดียวที่ให้อัตราแลกเปลี่ยนเงินตราต่างประเทศพิเศษที่สุด สะดวกไม่ต้องพกเงินสด เหมาะกับนักเดินทาง เตรียมให้เปิดให้บริการต้นเดือนเม.ย.นี้
ดร.สมชัย สัจจพงษ์ ประธานกรรมการ ร่วมกับ นายผยง ศรีวณิช กรรมการผู้จัดการใหญ่ธนาคารกรุงไทย จำกัด (มหาชน) เปิดตัวบัตร Krungthai Travel Card บัตรแรกบัตรเดียวที่ให้อัตราแลกเปลี่ยนเงินตราต่างประเทศพิเศษที่สุด สะดวกไม่ต้องพกเงินสด เหมาะกับนักเดินทาง เตรียมให้เปิดให้บริการต้นเดือนเม.ย.นี้
นายผยง ศรีวณิช กรรมการผู้จัดการใหญ่ ธนาคารกรุงไทย เปิดเผยว่า ธนาคารฯ ได้นำเทคโนโลยีทางการเงินมาใช้ในการออกผลิตภัณฑ์และบริการ เพื่อตอบสนองความต้องการของลูกค้าในการชำระเงิน โอนเงิน และบริการสินเชื่อและเงินทุนหมุนเวียน  และนำเสนอข้อมูลทางการเงินในรูปแบบ “Smart Concept”  ธนาคารฯ ได้ออกผลิตภัณฑ์ใหม่ บัตร Krungthai Travel Card ซึ่งเป็นบัตรแรกและบัตรเดียว ที่ลูกค้าสามารถใช้บริการแลกเปลี่ยนเงินตราต่างประเทศในอัตราพิเศษกว่าอัตราในท้องตลาด โดยสามารถทำการแลกเปลี่ยนได้ตลอดเวลาผ่านแอปพลิเคชั่น เป๋าตัง  ซึ่งเบื้องต้นสามารถซื้อขายแลกเปลี่ยนสกุลเงินได้ ถึง 7 สกุล (ดอลลาร์สหรัฐ ยูโร ปอนด์ เงินเยน ดอลลาร์ฮ่องกง ดอลลาร์ออสเตรเลีย และดอลลาร์สิงคโปร์) ทั้งนี้ เพื่อสอดคล้องกับ Lifestyle ของลูกค้าที่เป็นนักท่องเที่ยวไทยที่เดินทางไปต่างประเทศประมาณ 7 ล้านคนต่อปี และตอบสนองนโยบาย National e-Payment ของรัฐบาลในการส่งเสริมให้เกิดสังคมไร้เงินสด(Cashless Society) ที่ไม่จำกัดเฉพาะในประเทศ แต่ยังขยายไปยังต่างประเทศอีกด้วย
บัตร Krungthai Travel Card จะเปิดให้บริการในต้นเดือนเมษายน ซึ่งผู้สนใจจะสามารถติดต่อทำบัตรได้ที่สาขาธนาคารกรุงไทยทั่วประเทศ และในอนาคตจะสามารถสมัครทำบัตรผ่านแอปพลิเคชั่น “เป๋าตัง”  และหากผู้ถือบัตร Krungthai Travel Card ทำบัตรหาย สามารถระงับการใช้บัตรชั่วคราว หรือเปิดใช้บัตรได้ตามปกติโดยผ่านแอปพลิเคชั่น “เป๋าตัง”  เพื่อความปลอดภัย และให้ความสะดวกสบายกับลูกค้าได้เป็นอย่างดี
ฝ่ายสื่อสารองค์กรและภาพลักษณ์
โทร. 0-2208-4176-8

ที่มา : http://www.thaigov.go.th/news/contents/details/10771
