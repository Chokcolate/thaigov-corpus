รัฐบาลไทย-ข่าวทำเนียบรัฐบาล-การให้บริการยื่นแบบแสดงรายการ ภ.ง.ด.90,ภ.ง.ด.91 ในวันที่ 24 มีนาคม 2561

วันพฤหัสบดีที่ 22 มีนาคม 2561
การให้บริการยื่นแบบแสดงรายการ ภ.ง.ด.90,ภ.ง.ด.91 ในวันที่ 24 มีนาคม 2561
ในวันเสาร์ที่ 24 มีนาคม 2561 การไฟฟ้านครหลวงจะทำการดับไฟฟ้า เพื่อปฏิบัติงานเกี่ยวกับไฟฟ้าแรงสูงในซอยพหลโยธิน 7 (ที่ตั้งกรมสรรพากร) ซึ่งอาจส่งผลกระทบต่อการให้บริการยื่นแบบแสดงรายการภาษีทางอินเทอร์เน็ต
กรมสรรพากรขอประชาสัมพันธ์ให้ทราบว่า ในวันเสาร์ที่ 24 มีนาคม 2561 การไฟฟ้านครหลวงจะทำการดับไฟฟ้า เพื่อปฏิบัติงานเกี่ยวกับไฟฟ้าแรงสูงในซอยพหลโยธิน 7 (ที่ตั้งกรมสรรพากร) ซึ่งอาจส่งผลกระทบต่อการให้บริการยื่นแบบแสดงรายการภาษีทางอินเทอร์เน็ต อย่างไรก็ดีผู้เสียภาษียังสามารถยื่นแบบแสดงรายการภาษี และชำระภาษีได้ที่สำนักงานสรรพากรพื้นที่สาขา (ในเขตกรุงเทพมหานคร) ได้ตามปกติ ซึ่งเปิดให้บริการในวันเสาร์ที่ 24 มีนาคม และ 31 มีนาคม 2561 ตั้งแต่เวลา 08.30 – 16.30 น. กรมสรรพากรจึงขออภัยในความไม่สะดวกมา ณ โอกาสนี้
สำหรับผู้ที่มีข้อสงสัยขอให้สอบถามข้อมูลเพิ่มเติมได้ที่ศูนย์สารนิเทศสรรพากร โทร. 1161 หรือสำนักงานสรรพากรพื้นที่สาขาทุกแห่งทั่วประเทศ ในวันและเวลาราชการ และหากพบเห็นการกระทำใดๆ ที่เป็นการหลีกเลี่ยงภาษี ขอให้แจ้งเบาะแสหรือข้อมูลต่างๆ ที่ www.rd.go.th > เมนู “การแจ้งแหล่งภาษี” เพื่อที่กรมสรรพากร จะได้ดำเนินการตรวจสอบข้อเท็จจริงต่อไป

ที่มา : http://www.thaigov.go.th/news/contents/details/10971
