รัฐบาลไทย-ข่าวทำเนียบรัฐบาล-รอง นรม.พล.อ.อ. ประจินฯ เป็นประธานการประชุมคณะกรรมการติดตามการปฏิบัติงานตามนโยบายของรัฐบาล (คตน.) ครั้งที่ 4/2561


วันจันทร์ที่ 30 เมษายน 2561
288
พิมพ์
รอง นรม.พล.อ.อ. ประจินฯ เป็นประธานการประชุมคณะกรรมการติดตามการปฏิบัติงานตามนโยบายของรัฐบาล (คตน.) ครั้งที่ 4/2561
รอง นรม.พล.อ.อ. ประจินฯ เป็นประธานการประชุมคณะกรรมการติดตามการปฏิบัติงานตามนโยบายของรัฐบาล (คตน.) ครั้งที่ 4/2561 สนับสนุนการผลิตเมล็ดพันธุ์และการส่งเสริมให้เกษตรกรไทยเข้าถึงเมล็ดพันธุ์คุณภาพดีอย่างเพียงพอ
วันนี้ (30 เม.ย. 61) เวลา 15.00 น. ณ ห้องประชุม 301 ตึกบัญชาการ 1 ทำเนียบรัฐบาล พลอากาศเอก ประจิน  จั่นตอง รองนายกรัฐมนตรี เป็นประธานการประชุมคณะกรรมการติดตามการปฏิบัติงานตามนโยบายของรัฐบาล (คตน.) ครั้งที่ 4/2561 สรุปสาระสำคัญดังนี้
ที่ประชุมได้รับทราบรายงานผลการดำเนินงานโครงการที่ใช้งบประมาณของรัฐจำนวนมาก ซึ่งรวมทั้งสิ้น 40 รายการ 5 กระทรวง 10 หน่วยงาน โดยมีโครงการเร่งด่วน (Agenda Base) ดังนี้ กระทรวงเกษตรและสหกรณ์ กระทรวงคมนาคม และรัฐวิสาหกิจ เพื่อรองรับการพัฒนาประเทศ ตามนโยบายรัฐบาลที่กำหนดไว้
พร้อมกันนี้ ที่ประชุมได้พิจารณาและมีมติเห็นชอบ ด้านการสนับสนุนและปรับปรุงเมล็ดพันธุ์พืชให้แก่เกษตรกร ตามข้อสั่งการของนายกรัฐมนตรี เมื่อครั้งลงพื้นที่พบปะประชาชน (จ.นครราชสีมา จ.สุพรรณบุรี จ.พระนครศรีอยุธยา จ.พิษณุโลก และ จ.สุโขทัย) ทั้งนี้ กรมวิชาการเกษตรได้กำหนดแนวทางการดำเนินงาน      เพื่อเพิ่มศักยภาพการผลิตเมล็ดพันธุ์และการส่งเสริมให้เกษตรกรไทยเข้าถึงเมล็ดพันธุ์คุณภาพดีอย่างเพียงพอ ดังนี้   1. การผลิตเมล็ดพันธุ์คุณภาพดีเพื่อกระจายเมล็ดพันธุ์ดีสู่เกษตรกร 2. การสร้างเครือข่ายผู้ผลิตเมล็ดพันธุ์และการถ่ายทอดองค์ความรู้ด้านการผลิตเมล็ดพันธุ์ และ 3. การพัฒนาระบบการผลิตและการตรวจสอบคุณภาพเมล็ดพันธุ์ตามมาตรฐาน ISTA และการเพิ่มศักยภาพศูนย์ผลิตพันธุ์พืช อาทิ ถั่วเหลือง ถั่วเขียว และถั่วลิสง ซึ่งดำเนินการผลิตได้ตามเป้าหมายและส่งมอบเกษตรกรในพื้นที่ 22 แปลงใหญ่แล้วรวม 227.18 ตัน
อีกทั้ง ที่ประชุมได้พิจารณาและมีมติเห็นชอบ ด้านนวัตกรรมโซลาร์เซลล์บนผิวน้ำ การพัฒนาโดยหน่วยงานภาครัฐ (การไฟฟ้าฝ่ายผลิตแห่งประเทศไทย กระทรวงพลังงาน) โครงการวิจัยผลิตไฟฟ้าเซลล์แสงอาทิตย์ทุ่นลอยน้ำ เขื่อนสิรินธร จ.อุบลราชธานี โดยติดตั้งแล้วเสร็จและอยู่ระหว่างทดสอบการทำงานระบบ กำหนดเชื่อมต่อระบบสายส่งไฟฟ้าวันที่ 2 พ.ค. 61
จากนั้น ที่ประชุมได้พิจารณาและมีมติเห็นชอบ ด้านการส่งเสริมอุตสาหกรรมภาพยนตร์และวีดิทัศน์ การให้สิทธิประโยชน์การส่งเสริมการถ่ายทำภาพยนตร์ต่างประเทศในประเทศไทย จัดกิจกรรมส่งเสริมภาพลักษณ์อุตสาหกรรมภาพภาพยนตร์และ วีดีทัศน์ไทย แก่ ประเทศฝรั่งเศส สหรัฐอเมริกา และฮ่องกง นำคณะผู้แทนไทยเยือนตลาดศักยภาพ อาทิ เมียนมา จีน ฯลฯ รวมถึงการเจรจาการค้าการลงทุนในงานแสดงสินค้าระดับโลก
นอกจากนี้ ที่ประชุมได้พิจารณาและมีมติเห็นชอบ ด้านการสร้างความปลอดภัยในการเดินเรือตามหลักมาตรฐานสากล จัดทำแผนความปลอดภัยการคมนาคมทางน้ำ กรมเจ้าท่าเป็นมาตรการที่ยกระดับความปลอดภัยเน้นไปที่เรือโดยสารทุกประเภท มาตรการด้านท่าเทียบเรือ ตรวจสอบสภาพความมั่นคงและแข็งแรงความปลอดภัยของท่าเทียบเรือโดยสารที่สำคัญ ๆ ตรวจสอบสภาพท่าและอุปกรณ์ประจำท่าเทียบเรือให้มีความพร้อมและความปลอดภัยในการใช้เป็นประจำทุกปี มาตรการด้านเรือโดยสาร ตรวจสอบใบอนุญาตใช้เรือโดยสารและกรมธรรม์ประกันภัยเรือโดยสารทุกปี ตรวจสภาพเรือโดยสารประจำปี ทุกลำ และตรวจสอบอุปกรณ์ช่วยชีวิต อุปกรณ์ดับเพลิง และการบังคับใช้กฎระเบียบที่เกี่ยวข้องกับการตรวจสภาพเรือโดยสาร และ มาตรการด้านการเดินเรือ ดังนี้ 1. การจัดระเบียบพื้นที่ทางน้ำ (Zoning) 2. กำกับดูแลและควบคุมการจราจรทางน้ำ (Monitoring) 3. บูรณาการความร่วมมือระหว่างหน่วยงานภาครัฐและเอกชน (Integration) 4 สร้างจิตสำนึกด้านความปลอดภัย (Awareness) และ 5 ปฏิรูปกฎหมายให้สอดคล้องกับการพัฒนา (Legal reform)
.......................................................................................
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/11876