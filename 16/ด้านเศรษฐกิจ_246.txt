รัฐบาลไทย-ข่าวทำเนียบรัฐบาล-กระทรวงเกษตรฯ เปิดประชุมเชิงปฏิบัติการ “การใช้ประโยชน์ข้อมูลขนาดใหญร (Big Data)


วันจันทร์ที่ 26 มีนาคม 2561
93
กระทรวงเกษตรฯ เปิดประชุมเชิงปฏิบัติการ “การใช้ประโยชน์ข้อมูลขนาดใหญร (Big Data)
กระทรวงเกษตรฯ เปิดประชุมเชิงปฏิบัติการ “การใช้ประโยชน์ข้อมูลขนาดใหญร (Big Data) กระทรวงเกษตรและสหกรณ์” หวังให้เจ้าหน้าที่รัฐจัดระบบและใช้ประโยชน์จากข้อมูลร่วมกันทุกภาคส่วน
นายเลิศวิโรจน์ โกวัฒนะ ปลัดกระทรวงเกษตรและสหกรณ์ กล่าวภายหลังเปิดการประชุมเชิงปฏิบัติการ“การใช้ประโยชน์ข้อมูลขนาดใหญ่ (Big Data) กระทรวงเกษตรและสหกรณ์” ว่า รัฐบาลโดยนายกรัฐมนตรี (พลเอกประยุทธ์ จันทร์โอชา) ได้มีข้อสั่งการในที่ประชุมคณะรัฐมนตรี เมื่อวันที่ 26 กันยายน ๒๕๖๐ ให้ขับเคลื่อนงาน ด้านพัฒนาดิจิทัลเพื่อเศรษฐกิจและสังคม รวมทั้งพัฒนาระบบข้อมูลขนาดใหญ่ (Big Data) ของภาครัฐ ให้เป็นไปอย่างมีประสิทธิภาพและมีทิศทางเดียวกัน และให้ทุกหน่วยงานภาครัฐพัฒนาและขับเคลื่อนระบบข้อมูลขนาดใหญ่ (Big Data) เพื่อประโยชน์ ในภารกิจของหน่วยงานและอํานวยความสะดวกแก่ประชาชน ดังนั้น กระทรวงเกษตรฯ จึงได้จัดให้มีการประชุมเชิงปฏิบัติการ “การใช้ประโยชน์ข้อมูลขนาดใหญ่ (Big Data) กระทรวงเกษตรและสหกรณ์ขึ้น โดยมีกลุ่มเป้าหมายเป็นหัวหนาสวนราชการและรัฐวิสาหกิจในสังกัดกระทรวงเกษตรฯ และเจ้าหน้าที่ที่เกี่ยวข้องกว่า 130 คน ซึ่งมีวัตถุประสงค์เพื่อให้ผู้เข้าร่วมประชุมได้รับความรู้พื้นฐานเกี่ยวกับข้อมูลขนาดใหญ่ (Big Data) ตามแนวทางของรัฐบาลและกระทรวงดิจิทัลเพื่อเศรษฐกิจและสังคม เปิดโอกาสให้มีการอภิปรายแลกเปลี่ยนความคิดเห็นต่อแนวทางการใช้ประโยชนื รวมทั้งให้ผู้เข้าร่วมประชุมสามารถระบุเจาะจงระบบข้อมูลร่วมกับการจัดทําระบบข้อมูลและ
ชี้เป็าการใช้ประโยชน์ข้อมูลโดยการวิเคราะห์ในแง่มุมต่างๆ
นอกจากนี้ กระทรวงเกษตรและสหกรณ์ ได้มีการแต่งตั้งคณะทํางานพัฒนาระบบข้อมูลขนาดใหญ่ (Big Data) จํานวน 4 คณะทํางาน ได้แก่ ด้านข้อมูลเกษตรกรและสถาบันเกษตรกร ด้านข้อมูลสินค้าเกษตร ด้านข้อมูลที่ดินและพื้นที่เกษตรกรรม ด้านข้อมูลน้ำและการชลประทาน คณะทํางานแต่ละด้านซึ่งมีท่านผู้ตรวจราชการกระทรวง และรองอธิบดีกรมเป็นประธานดําเนินงาน ได้ดําเนินการรวบรวมชุดข้อมูลสําคัญเป็น Big Data ด้านการเกษตร พร้อมกําหนดแนวทางการขับเคลื่อนการใช้ประโยชน์ข้อมูลขนาดใหญ่ โดยมีเป้าหมายหลักคือ ให้มีการเปิดเผย แลกเปลี่ยน ใช้งานข้อมูลระหว่างหน่วยงานได้อย่างสะดวก รวดเร็ว และใช้เป็นเครื่องมือในการแก้ไขปัญหาความเดือดร้อนของเกษตรกร และการกําหนดนโยบายภาคการเกษตร ที่ตรงความต้องการของเกษตรกร ตรงความเดือดร้อน และตรงพื้นที่
“การดําเนินงานในยุคดิจิทัล ข้อมูล คือ หัวใจสําคัญในการพัฒนาองค์กรให้ไปสู่เป้าหมาย เพราะข้อมูลจะนําเสนอข้อเท็จจริง ทั้งปัญหา อุปสรรค และช่องทางความสําเร็จขององค์กร หากองค์กรใดสามารถนําข้อมูลที่มีมาวิเคราะห์ เพื่อเป็นฐานในการขับเคลื่อน จะทําให้องค์กรสามารถบรรลุตามเป้าหมายได้อย่างรวดเร็ว โดยเฉพาะอย่างยิ่งในภาคราชการ มีการผลิตข้อมูลในรูปแบบต่าง ๆ จํานวนมากในแต่ละวัน จึงจะต้องบริหารจัดการข้อมูลที่มี  ให้เกิดประโยชน์ในภารกิจของหน่วยงาน และอํานวยความสะดวกแก่ประชาชนด้วย” นายเลิศวิโรจน์ กล่าว
กลุ่มโฆษกและวิเคราะห์ข่าว กองเกษตรสารนิเทศ
สำนักงานปลัดกระทรวงเกษตรและสหกรณ์
โทร 02-2810859 แฟกซ์ 02-2822871
moacnews@gmail.com
www.moac.go.th
www.facebook.com/kasetthai

ที่มา : http://www.thaigov.go.th/news/contents/details/11041