รัฐบาลไทย-ข่าวทำเนียบรัฐบาล-ม.ล.ปนัดดาฯ บรรยายพิเศษ ศาสตร์พระราชาสู่การพัฒนาอย่างยั่งยืน แก่ยุวชนประชาธิปไตย รุ่นที่ ๑/๖๑


วันอังคารที่ 20 มีนาคม 2561
184
ม.ล.ปนัดดาฯ บรรยายพิเศษ ศาสตร์พระราชาสู่การพัฒนาอย่างยั่งยืน แก่ยุวชนประชาธิปไตย รุ่นที่ ๑/๖๑
ม.ล.ปนัดดาฯ บรรยายพิเศษ ศาสตร์พระราชาสู่การพัฒนาอย่างยั่งยืน แก่ยุวชนประชาธิปไตย รุ่นที่ ๑/๖๑
เมื่อวันจันทร์ที่ ๑๙ มีนาคม ๒๕๖๑ เวลา ๐๙.๐๐ น.
ม.ล.ปนัดดา ดิศกุล ผู้ช่วยรัฐมนตรีประจำนายกรัฐมนตรี ปฏิบัติราชการกระทรวงยุติธรรม
บรรยายพิเศษ เรื่อง “ศาสตร์พระราชาสู่การพัฒนาอย่างยั่งยืน” แก่นักเรียน นิสิต นักศึกษา
ซึ่งกำลังศึกษาอยู่ในระดับชั้นมัธยมศึกษาตอนปลาย ทั้งสายสามัญและสายอาชีพ รวมถึงระดับอุดมศึกษา
หรือเทียบเท่า จาก ๗๖ จังหวัด และกรุงเทพมหานคร ที่เข้ารับการอบรมภายใต้ “โครงการส่งเสริม
และสนับสนุนความเป็นพลเมืองของเยาวชนในระบอบประชาธิปไตย เพื่อพัฒนาประเทศไทยให้ยั่งยืน
กิจกรรมยุวชนประชาธิปไตย ประจำปี ๒๕๖๑” รุ่นที่ ๑
ณ อาคารอเนกประสงค์ สถาบันวิชาการ ทีโอที ถนนงามวงศ์วาน อำเภอเมือง จังหวัดนนทบุรี
ม.ล.ปนัดดาฯ กล่าวว่า “จรรยาบรรณ หรือ Code of Conduct ของประชาชนในการกระทำ
หรือร่วมกิจกรรมสร้างสรรค์นานา ถือเป็นหัวใจของ “ศาสตร์พระราชา” นำมาซึ่งการปกครองที่มีความ
เป็นระเบียบเรียบร้อย กระบวนการมีส่วนร่วม และหลักการบริหารกิจการบ้านเมืองที่ดี สำคัญที่สุด คือ
หลักสุจริตธรรม อาทิ การไม่ทุจริต คดโกง ไม่เอาความรู้ความสามารถไปเอารัดเอาเปรียบ มีความซื่อตรง
ไม่ใส่ร้ายป้ายสีบุคคลอื่น ฯลฯ ที่สังคมของทุก ๆ ประเทศ มุ่งมั่นยึดถือเป็นกรอบแห่งความสำเร็จ
อีกเรื่องหนึ่ง คือ ความโปร่งใส หรือ Transparency กลับกลายเป็นตัวชี้วัดที่สำคัญที่สุดสำหรับการพัฒนาประชาธิปไตยสู่ความสำเร็จ หรือ Success of Democracy ลูกหลานเยาวชนผู้ล้วนเป็นกำลังอันสำคัญ
และเป็นอนาคตของชาติ เป็นความหวังของครอบครัวและสังคม การมีต้นแบบหรือแบบอย่าง คนสมัยใหม่บ้างเรียกว่า Idol หรือ แรงบันดาลใจ แต่ไม่ใช่ความหลงไหลคลั่งไคล้ ของการดำเนินชีวิต ทั้งการศึกษาเล่าเรียน และการดำรงสัมมาชีพอันสุจริต ถือเป็นหัวใจแห่งความตั้งใจ ที่ลูกหลานทุกคนจะต้องมีและก้าวเดินไปสู่ทิศทางแห่งความเจริญ ในช่วงเวลาที่ผ่านมา ปัจจุบัน และอนาคต ตัวชี้วัดอีกตัวหนึ่งที่มีความหมายและความสำคัญยิ่งทางการปกครองตามระบอบประชาธิปไตย คือ ความโปร่งใส หรือ Transparency ซึ่งสังคมต้องมีระเบียบ ยึดถือระบบเกียรติศักดิ์เป็นอันดับแรก ในเรื่องนี้อันหมายถึงหลักสุจริตธรรมตามที่ได้กล่าวแล้ว
ที่จะเป็นปัจจัยสำคัญนำพาสังคมของคนในชาติสู่ความเจริญรุ่งเรืองและมีความยั่งยืน"

ที่มา : http://www.thaigov.go.th/news/contents/details/10885