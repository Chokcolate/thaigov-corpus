รัฐบาลไทย-ข่าวทำเนียบรัฐบาล-รองนรม. พลเอกประวิตรฯ เป็นประธานการประชุมคณะกรรมการการกีฬาแห่งประเทศไทย (กกท.)  ครั้งที่ 2/2561


วันศุกร์ที่ 2 มีนาคม 2561
272
พิมพ์
รองนรม. พลเอกประวิตรฯ เป็นประธานการประชุมคณะกรรมการการกีฬาแห่งประเทศไทย (กกท.)  ครั้งที่ 2/2561
ที่ประชุม กกท. รับทราบแผนปฏิบัติการดิจิทัลการกีฬาแห่งประเทศไทย พ.ศ. 2561-2563
วันนี้ (2 มีนาคม 2561) เวลา 10.00 น. ณ ห้องประชุมคณะรัฐมนตรี ชั้น 2 สำนักเลขาธิการคณะรัฐมนตรี ทำเนียบรัฐบาล พลเอก ประวิตร วงษ์สุวรรณ รองนายกรัฐมนตรี เป็นประธานการประชุมคณะกรรมการการกีฬาแห่งประเทศไทย ครั้งที่ 2/2561 ซึ่งสรุปสาระสำคัญ ดังนี้
ที่ประชุมรับทราบแผนปฏิบัติการดิจิทัลการกีฬาแห่งประเทศไทย พ.ศ. 2561-2563 ซึ่งมีทั้งหมด 5 ยุทธศาสตร์ ประกอบด้วย ยุทธศาสตร์ที่ 1 การพัฒนาโครงสร้างพื้นฐานและความเชื่อมั่นเพื่อการรับรองเทคโนโลยีดิจิทัล ยุทธศาตร์ที่ 2 การพัฒนาบุคคลากรและองค์ความรู้ด้านเทคโนโลยีดิจิทัลของการกีฬาแห่งประเทศไทย (กกท.) ยุทธศาตร์ที่ 3 การผลักดันเทคโนโลยีดิจิทัลเพื่อการพัฒนาประสิทธิภาพการส่งเสริมการกีฬา อุตสาหกรรมกีฬา การท่องเที่ยวกีฬา และวิทยาศาสตร์การกีฬา ยุทธศาตร์ที่ 4 การพัฒนาการกีฬาแห่งประเทศไทยให้เป็นองค์กรที่เป็นสังคมดิจิทัลและองค์กรสมรรถนะสูง และ ยุทธศาตร์ที่ 5 การส่งเสริมการบริการด้วยระบบเทคโนโลยีดิจิทัลกับบุคคลากรทางการกีฬาและหน่วยงานที่เกี่ยวข้องกับประชาชนทั่วไป ซึ่งในแผนปฏิบัติการดังกล่าว มีโครงการ One stop service เป็นโครงการเป้าหมายที่สำคัญ เพื่อให้สามารถเข้าถึงได้ง่ายและเบ็ดเสร็จในจุดเดียวตามความต้องการของประชาชน รวมถึงระบบการเผยแพร่ข้อมูลข่าวสารให้แก่ประชาชนในหลายรูปแบบผ่านสื่อสังคมออนไลน์ Mobile Application และยังมีผ่านระบบ Website อีกด้วย
.....................................
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/10464