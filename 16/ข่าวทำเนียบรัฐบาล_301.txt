รัฐบาลไทย-ข่าวทำเนียบรัฐบาล-ถ้อยแถลงของไทยต่อการประชุมสุดยอดผู้นำเกาหลีครั้งที่ ๓ เมื่อวันที่ ๒๗ เมษายน ๒๕๖๑


วันจันทร์ที่ 30 เมษายน 2561
204
พิมพ์
ถ้อยแถลงของไทยต่อการประชุมสุดยอดผู้นำเกาหลีครั้งที่ ๓ เมื่อวันที่ ๒๗ เมษายน ๒๕๖๑
ถ้อยแถลงของไทยต่อการประชุมสุดยอดผู้นำเกาหลีครั้งที่ ๓ เมื่อวันที่ ๒๗ เมษายน ๒๕๖๑
ไทยยินดีต่อการพบหารือระหว่างนายมุน แช-อิน ประธานาธิบดีสาธารณรัฐเกาหลี (เกาหลีใต้) กับนายคิม จอง อุน ผู้นำสาธารณรัฐประชาธิปไตยประชาชนเกาหลี (เกาหลีเหนือ) เมื่อวันที่ ๒๗ เมษายน ๒๕๖๑ ซึ่งเป็นการหารือระดับผู้นำของสองเกาหลีเป็นครั้งแรกในรอบ ๑๑ ปี การประชุม ครั้งประวัติศาสตร์นี้แสดงให้เห็นถึงความมุ่งมั่นร่วมกันอย่างต่อเนื่องและความพยายามของทุกฝ่าย โดยเฉพาะเกาหลีใต้และเกาหลีเหนือ เพื่อนำไปสู่การแก้ไขปัญหาบนคาบสมุทรเกาหลีอย่างสันติ
ไทยหวังว่า ผลของการประชุมระดับผู้นำดังกล่าว และความพยายามที่จะดำเนินต่อไปโดยเฉพาะการประชุมที่จะเกิดขึ้นในอนาคตอันใกล้ระหว่างประธานาธิบดีสหรัฐอเมริกากับผู้นำเกาหลีเหนือ จะนำไปสู่การปราศจากอาวุธนิวเคลียร์บนคาบสมุทรเกาหลีในที่สุด ซึ่งจะช่วยเสริมสร้างสันติภาพและเสถียรภาพรวมทั้งบรรยากาศของความร่วมมือกันในภูมิภาคเป็นอย่างยิ่ง เพื่อประโยชน์ของประชาชนเกาหลีและภูมิภาคโดยรวม ไทยพร้อมให้การสนับสนุนเพื่อให้บรรลุเป้าหมายร่วมกันดังกล่าว

ที่มา : http://www.thaigov.go.th/news/contents/details/11839