รัฐบาลไทย-ข่าวทำเนียบรัฐบาล-พิธีลงนามในบันทึกข้อตกลงว่าด้วยการสำรวจราคาขายปลีกสินค้าสรรพสามิตเพื่อแสดงความร่วมมือในการแจ้งข้อมูลราคาขายปลีกสินค้าสรรพสามิตแก่กรมสรรพสามิต ระหว่างกรมสรรพสามิต และสมาคมผู้ค้าปลีก


วันจันทร์ที่ 26 มีนาคม 2561
118
พิมพ์
พิธีลงนามในบันทึกข้อตกลงว่าด้วยการสำรวจราคาขายปลีกสินค้าสรรพสามิตเพื่อแสดงความร่วมมือในการแจ้งข้อมูลราคาขายปลีกสินค้าสรรพสามิตแก่กรมสรรพสามิต ระหว่างกรมสรรพสามิต และสมาคมผู้ค้าปลีก
กรมสรรพสามิตลงนามความร่วมมือในการแจ้งข้อมูลราคาขายปลีกสินค้าสรรพสามิต ระหว่างกรมสรรพสามิต กับสมาคมผู้ค้าปลีกไทย และผู้ประกอบการค้าปลีก หวังมุ่งพัฒนากระบวนการจัดเก็บภาษีให้มีความโปร่งใส ได้มาตรฐาน และทันสมัย
กรมสรรพสามิตลงนามความร่วมมือในการแจ้งข้อมูลราคาขายปลีกสินค้าสรรพสามิต ระหว่างกรมสรรพสามิต กับสมาคมผู้ค้าปลีกไทย และผู้ประกอบการค้าปลีก หวังมุ่งพัฒนากระบวนการจัดเก็บภาษีให้มีความโปร่งใส ได้มาตรฐาน และทันสมัย โดยนำนวัตกรรมและเทคโนโลยีมาใช้ ในการปฏิบัติงาน เพื่อให้การบริหารการจัดเก็บภาษีให้เป็นไปตามเป้าหมายอย่างทั่วถึงและเป็นธรรม
ในวันนี้ นายกฤษฎา จีนะวิจารณะ อธิบดีกรมสรรพสามิต เป็นประธานในการลงนามความร่วมมือระหว่างกรมสรรพสามิตกับสมาคมผู้ค้าปลีกไทยและผู้ประกอบการค้าปลีกสินค้าสรรพสามิต โดยมีวัตถุประสงค์เพื่อขอความร่วมมือให้ผู้ประกอบการแจ้งข้อมูลราคาขายปลีกของสินค้าสรรพสามิตแก่      กรมสรรพสามิต อย่างน้อยปีละ 4 ครั้ง เพื่อกรมสรรพสามิตจะได้รวบรวมข้อมูลราคาขายปลีกเพื่อหาราคา ฐานนิยมที่ใช้ในการจัดเก็บภาษีและการตรวจสอบภาษีต่อไป ดังนั้น ข้อมูลราคาขายปลีกสินค้าสรรพสามิตจำเป็นต้องมีความถูกต้อง ครบถ้วน และเชื่อถือได้ ซึ่งจะเป็นประโยชน์ในการจัดเก็บภาษีสรรพสามิตให้มีประสิทธิภาพ โปร่งใส และเป็นธรรมมากยิ่งขึ้น
อธิบดีกรมสรรพสามิตกล่าวต่อว่า กรมสรรพสามิตได้จัดทำบันทึกข้อตกลงว่าด้วยความร่วมมือในการสำรวจราคาขายปลีกสินค้าสรรพสามิตระหว่างกรมสรรพสามิตกับสมาคมผู้ค้าปลีกไทยและผู้ประกอบการค้าปลีกสินค้าสรรพสามิต รวมจำนวน 18 ราย ดังนี้
1.สมาคมผู้ค้าปลีกไทย
2.บริษัท ซันร้อยแปด จำกัด
3.บริษัท ซี.เจ. เอ็กซ์เพรส กรุ๊ป จำกัด
4.บริษัท ซีพี ออลล์ จำกัด (มหาชน)
5.บริษัท ซีพีเอฟ เทรดดิ้ง จำกัด
6.บริษัท เซ็นทรัล ฟู้ด รีเทล จำกัด
7.บริษัท เซ็นทรัลแฟมิลี่มาร์ท จำกัด
8.บริษัท เดอะมอลล์กรุ๊ป จำกัด
9.บริษัท บิ๊กซี ซูเปอร์เซ็นเตอร์ จำกัด (มหาชน)
10.บริษัท ปตท. บริหารธุรกิจค้าปลีก จำกัด
11.บริษัท ฟู้ดแลนด์ซุปเปอร์มาร์เก็ต จำกัด
12.บริษัท โรบินสัน จำกัด (มหาชน)
13.บริษัท วิลล่า มาร์เก็ต เจพี จำกัด
14.บริษัท สรรพสินค้าเซ็นทรัล จำกัด
15.บริษัท สห ลอว์สัน จำกัด
16.บริษัท อิเซตัน (ประเทศไทย) จำกัด
17.บริษัท อิออน (ไทยแลนด์) จำกัด
18.บริษัท เอก-ชัย ดีสทริบิวชั่น ซิสเทม จำกัด
ซึ่งกรมสรรพสามิตได้จัดให้มีพิธีลงนามในบันทึกข้อตกลงดังกล่าวขึ้น ในวันจันทร์ที่ 26 มีนาคม 2561 เวลา 13.00- 15.10 ณ บริเวณโถงอาคาร ชั้น 1 อาคารสำนักงานตรวจสอบ ป้องกันและปราบปราม กรมสรรพสามิต
ฝ่ายประชาสัมพันธ์ สำนักงานเลขานุการกรม กรมสรรพสามิต
โทร. 02 241 4778
www.excise.go.th

ที่มา : http://www.thaigov.go.th/news/contents/details/11046