รัฐบาลไทย-ข่าวทำเนียบรัฐบาล-จังหวัดพังงา ส่งชุดเฉพาะกิจพร้อมเรือพยาบาลฉุกเฉิน ดูแลนักท่องเที่ยวทางทะเล 


วันเสาร์ที่ 17 มีนาคม 2561
225
จังหวัดพังงา ส่งชุดเฉพาะกิจพร้อมเรือพยาบาลฉุกเฉิน ดูแลนักท่องเที่ยวทางทะเล
จังหวัดพังงา ส่งชุดเฉพาะกิจ พร้อมเรือพยาบาลฉุกเฉิน โครงการ Andaman Hub Medical Network ดูแลรักษาเบื้องต้นนักท่องเที่ยว ณ อุทยานแห่งชาติหมู่เกาะสิมิลัน และหมู่เกาะสุรินทร์
จังหวัดพังงา ส่งชุดเฉพาะกิจ พร้อมเรือพยาบาลฉุกเฉิน โครงการ Andaman Hub Medical Network ดูแลรักษาเบื้องต้นนักท่องเที่ยว ณ อุทยานแห่งชาติหมู่เกาะสิมิลัน และหมู่เกาะสุรินทร์
นายแพทย์สามารถ ถิระศักดิ์ นายแพทย์สาธารณสุขจังหวัดพังงา ให้สัมภาษณ์ว่า ได้ร่วมกับนาวาเอก         พิสิฐ ฤกษ์งาม รองผู้บัญชาการฐานทัพเรือพังงา ทำพิธีไหว้แม่ย่านางเรือพยาบาลฉุกเฉิน และส่งชุดเฉพาะกิจดูแลนักท่องเที่ยว ณ ท่าเทียบเรือฐานทัพเรือพังงา ว่า ในระหว่างเดือนกุมภาพันธ์ถึงเมษายน เป็นช่วงที่นักท่องเที่ยว    ทั้งชาวไทยและต่างชาติ นิยมเดินทางมาท่องเที่ยว ดำน้ำตามหมู่เกาะต่าง ๆ จังหวัดพังงา จึงได้จัดทำโครงการ Andaman Hub Medical Network จัดชุดเฉพาะกิจ พร้อมเรือพยาบาลฉุกเฉิน เพื่อดูแลนักท่องเที่ยว ณ หมู่เกาะ     สิมิลัน และหมู่เกาะสุรินทร์ ให้ได้รับการดูแลรักษาพยาบาลเบื้องต้น หรือกรณีเจ็บป่วยฉุกเฉิน สร้างความมั่นใจให้กับนักท่องเที่ยวเพิ่มมากขึ้น
นายแพทย์สามารถกล่าวต่อว่า ผลการดำเนินงานหลังเริ่มโครงการเมื่อวันที่  19  กุมภาพันธ์  2561  ซึ่งนายสิทธิชัย ศักดา ผู้ว่าราชการจังหวัดพังงา ได้เป็นประธานปล่อยชุดเฉพาะกิจ เพื่อให้การดูแลนักท่องเที่ยวเป็นครั้งแรก จนถึงวันที่ 12 มีนาคม 2561 ได้ให้บริการแก่นักท่องเที่ยวจำนวน 145 ราย เป็นชาวไทยจำนวน       28 ราย และชาวต่างชาติ จำนวน 117 ราย เป็นการเจ็บป่วยฉุกเฉินจำนวน 53 ราย และบาดเจ็บจำนวน 92 ราย       โดยการบาดเจ็บส่วนใหญ่เกิดจากการลื่น/หอยบาดจำนวน 69 ราย ลื่นล้มจำนวน 13 ราย โดนใบพัดเรือจำนวน    10 ราย นอกจากนี้ ยังได้ให้บริการช่วยเหลือนักท่องเที่ยวส่งกลับโดยเรือจำนวน 2 ราย เป็นชาวเยอรมัน และชาวอังกฤษ
*************************************  17  มีนาคม 2561

ที่มา : http://www.thaigov.go.th/news/contents/details/10836