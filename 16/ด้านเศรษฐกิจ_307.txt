รัฐบาลไทย-ข่าวทำเนียบรัฐบาล-เลขาธิการ คปภ. โรดโชว์กรมธรรม์ประกันภัย 10 บาท คึกคักสุดๆ ประชาชนฮือฮาประกันภัยถูกที่สุดในโลก

วันจันทร์ที่ 2 เมษายน 2561
เลขาธิการ คปภ. โรดโชว์กรมธรรม์ประกันภัย 10 บาท คึกคักสุดๆ ประชาชนฮือฮาประกันภัยถูกที่สุดในโลก
เลขาธิการคณะกรรมการกำกับและส่งเสริมการประกอบธุรกิจประกันภัย (คปภ.) เป็นประธานปล่อยขบวน Mobile “กรมธรรม์ประกันภัยสงกรานต์อุ่นใจ (ประกันภัย 10 บาท) (ไมโครอินชัวรันส์)” หลังจากที่ได้มีการแถลงข่าวเปิดตัวอย่างเป็นทางการไปแล้วเมื่อวันที่ 29 มีนาคม 2561
เมื่อวันที่ 30 มีนาคม 2561 ดร.สุทธิพล ทวีชัยการ เลขาธิการคณะกรรมการกำกับและส่งเสริมการประกอบธุรกิจประกันภัย (คปภ.) เป็นประธานปล่อยขบวน Mobile “กรมธรรม์ประกันภัยสงกรานต์อุ่นใจ (ประกันภัย 10 บาท) (ไมโครอินชัวรันส์)” หลังจากที่ได้มีการแถลงข่าวเปิดตัวอย่างเป็นทางการไปแล้วเมื่อวันที่ 29 มีนาคม 2561
กิจกรรม Road Show ในวันนี้ สำนักงาน คปภ. ร่วมกับภาคอุตสาหกรรมประกันภัยผนึกกำลังเปิดตัวกรมธรรม์และประชาสัมพันธ์ให้ประชาชนทราบถึงรายละเอียดเงื่อนไขความคุ้มครอง แนะนำกระบวนการในการซื้อ และแนะนำบริษัทประกันภัยเข้าร่วมโครงการ โดยได้เดินทางไปยังเคาน์เตอร์เทสโก้ ไฟแนนเชียล เซอร์วิส เทสโก้ โลตัส สาขาประชาชื่น โดยมีคุณนิค สมาร์ท กรรมการผู้จัดการใหญ่ให้การต้อนรับ
ต่อจากนั้นขบวน Mobile กรมธรรม์ประกันภัย 10 บาท ได้เดินทางต่อไปยัง ศูนย์บริการเคาน์เตอร์เซอร์วิส ณ เซเว่น อีเลฟเว่น สาขาสาธิต PIM ถนนแจ้งวัฒนะ โดยมี คุณวีรเดช อัครผลพานิช รองกรรมการผู้จัดการ ให้การต้อนรับพร้อมสาธิตวิธีการลงทะเบียน รับสิทธิความคุ้มครองจากกรมธรรม์ประกันภัย 10 บาท โดยเลขาธิการ คปภ.ได้ทดลองลงทะเบียนรับสิทธิความคุ้มครองจากกรมธรรม์ประกันภัย 10 บาท ที่เคาน์เซอร์วิสดังกล่าวด้วย ซึ่งได้รับความสนใจจากประชาชนเป็นอย่างมาก

ที่มา : http://www.thaigov.go.th/news/contents/details/11243
