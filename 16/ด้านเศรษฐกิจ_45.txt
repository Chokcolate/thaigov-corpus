รัฐบาลไทย-ข่าวทำเนียบรัฐบาล-ปลัด ก.อุตฯ เปิดงานครบรอบ 2 ปี สำนักงาน Tokyo SME Support Center สาขาประเทศไทย


วันศุกร์ที่ 23 กุมภาพันธ์ 2561
159
พิมพ์
ปลัด ก.อุตฯ เปิดงานครบรอบ 2 ปี สำนักงาน Tokyo SME Support Center สาขาประเทศไทย
ปลัด ก.อุตฯ เปิดงานครบรอบ 2 ปี สำนักงาน Tokyo SME Support Center สาขาประเทศไทย
กรุงเทพฯ - วันนี้ (23 กุมภาพันธ์ 2561) นายพสุ โลหารชุน ปลัดกระทรวงอุตสาหกรรม ได้รับเชิญจากสำนักงาน Tokyo SME Support Center สาขาประเทศไทย เข้าร่วมงานและกล่าวต้อนรับ เนื่องในโอกาสครบรอบ 2 ปี ของการเปิดสำนักงานฯ ภายใต้หัวข้อ “Tokyo-Thailand Business Connecting 2018” โดยมีผู้แทนภาครัฐของไทยร่วมงาน นำโดยนายภานุวัฒน์ ตริยางกูรศรี รองอธิบดีกรมส่งเสริมอุตสาหกรรม และนายศักดิ์ชัย อุ่นจิตติกุล ประธานคณะกรรมการบริหารสถาบัน SMI สภาอุตสาหกรรมแห่งประเทศไทย และผู้บริหารของญี่ปุ่น นำโดยประธาน Mr.Yoshiyuki Fukuda Tokyo SME Support Center และ Mr.Hiroki Mitsumata ประธานเจโทร กรุงเทพฯ ร่วมงานดังกล่าว
ภายในงานมีการบรรยายต่าง ๆ เกี่ยวกับความร่วมมือของไทยและญี่ปุ่นที่ประสบความสำเร็จ โดยมีผู้ประกอบการของทั้งสองฝ่ายเข้าร่วมกว่า 200 ราย ทั้งนี้ กรมส่งเสริมอุตสาหกรรมและสำนักงานโตเกียวฯ ได้มีความร่วมมือที่ใกล้ชิดมาตลอด 3 ปี ร่วมกันจัดกิจกรรมต่าง ๆ เพื่อกระชับความสัมพันธ์ สร้างความเชื่อมั่นแก่นักลงทุนญี่ปุ่น และเสริมสร้างโอกาสทางธุรกิจกับผู้ประกอบการไทย โดยคาดว่ากิจกรรมดังกล่าวจะสร้างความร่วมมือที่ใกล้ชิดมากยิ่งขึ้น ในการสนับสนุน SMEs ของทั้งสองประเทศ และจะส่งผลไปถึงการเสริมสร้างความเข้มแข็งให้กับเศรษฐกิจประเทศไทย

ที่มา : http://www.thaigov.go.th/news/contents/details/10330