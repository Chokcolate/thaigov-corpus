รัฐบาลไทย-ข่าวทำเนียบรัฐบาล-นายกรัฐมนตรีแถลงต่อสื่อมวลชนกรณีความคืบหน้าการแก้ไขปัญหา IUU

วันอังคารที่ 17 เมษายน 2561
นายกรัฐมนตรีแถลงต่อสื่อมวลชนกรณีความคืบหน้าการแก้ไขปัญหา IUU
นายกรัฐมนตรีแถลงต่อสื่อมวลชนกรณีความคืบหน้าการแก้ไขปัญหา IUU
วันนี้ (17 เมษายน 2561) เวลา 13.30 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรี ตอบคำถามจากสื่อมวลชนภายหลังการประชุมคณะรัฐมนตรี กรณีคณะผู้แทนจากสหภาพยุโรป (EU) เดินทางมาตรวจประเมินการแก้ไขปัญหาการทำประมงผิดกฎหมายไร้การควบคุม (IUU) นายกรัฐมนตรีกล่าวว่า  การดำเนินเพื่อการแก้ไขปัญหาดังกล่าวมีแนวโน้มที่ดีขึ้น อย่างไรก็ตาม รัฐบาลยังคงทำงานอย่างต่อเนื่องเพื่อให้ผลการแก้ไขปัญหาดังกล่าวเป็นไปด้วยความเรียบร้อย เพื่อเตรียมพร้อมกับการประเมินในอีก 3 เดือนข้างหน้า ทั้งนี้ พล.อ.ฉัตรชัย สาริกัลยะ รองนายกรัฐมนตรีที่กำกับดูแลในเรื่องดังกล่าว ได้มีการประชุมติดตามการแก้ไขปัญหา IUU อย่างต่อเนื่อง เพื่อให้เป็นไปตามนโยบาย และมาตรการที่กำหนดไว้

ที่มา : http://www.thaigov.go.th/news/contents/details/11535
