รัฐบาลไทย-ข่าวทำเนียบรัฐบาล-สำนักงานตำรวจแห่งชาติชี้แจง กรณีการลักลอบขนของหนีภาษีตามแนวชายแดน

วันพุธที่ 7 มีนาคม 2561
สำนักงานตำรวจแห่งชาติชี้แจง กรณีการลักลอบขนของหนีภาษีตามแนวชายแดน
สำนักงานตำรวจแห่งชาติชี้แจง กรณีการลักลอบขนของหนีภาษีตามแนวชายแดน
พลตำรวจเอก วิระชัย  ทรงเมตตา รองผู้บัญชาการตำรวจแห่งชาติ/โฆษกสำนักงานตำรวจแห่งชาติ และพลตำรวจตรีอภิชิต  เทียนเพิ่มพูล  ผู้บังคับการตำรวจภูธรจังหวัดมุกดาหาร ชี้แจงประเด็นการลักลอบขนของหนีภาษีตามแนวชายแดน ตามที่สื่อนำเสนอว่าบริเวณเลียบแม่น้ำโขง ตามแนวชายแดนมุกดาหาร – แขวงสะหวันนะเขต สปป.ลาว จังหวัดมุกดาหาร เป็นช่องทางที่ใช้ลักลอบขนของหนีภาษี เข้า – ออกเป็นจำนวนมาก โดยเฉพาะพื้นที่บ้านน้อย มีเรือหางยาวบรรทุกสินค้าวิ่งขนของตลอดทั้งวันทั้งคืน มีทั้งสินค้าอุปโภค บริโภค เช่น กระเทียม หอมหัวใหญ่ กาแฟ ข้าวเปลือก ยางพารา เนื้อสัตว์ ซึ่งการลักลอบมีการทำเป็นขบวนการ ชาวบ้านเรียกร้องให้เจ้าหน้าที่เร่งเข้ามาปราบปราม เพราะทำให้ประเทศชาติเสียรายได้แต่ละเดือนจำนวนมหาศาล
สาระสำคัญ : วันที่ 5 มี.ค.61 เวลา 15.00 น.นายไพฑูรย์ รักษ์ประเทศ ผู้ว่าราชการจังหวัดมุกดาหาร พล.ต.ต.อภิชิต เทียนเพิ่มพูล ผบก.ภ.จว.มุกดาหาร และนายประพันธ์ จันทร์ไทยศรี นายด่านศุลกากรมุกดาหาร พร้อมด้วยเจ้าหน้าที่ที่รับผิดชอบ ร่วมกันแถลงข่าวต่อสื่อมวลชนเพื่อชี้แจงกรณีที่ปรากฏเป็นข่าวช่อง 8 โดยได้แจ้งให้ทราบมาตรการในการป้องกันปราบ ปรามของหน่วยงานต่าง ๆ ที่มีหน้าที่รับผิดชอบ ทั้งนี้ได้กำชับให้ทุกหน่วยเข้มงวดกวดขันในการสืบสวนจับกุมการลักลอบการขนสินค้าหนีภาษีตามแนวชายแดนโดยให้บูรณาการกำลังทุกฝ่ายเพื่อให้บรรลุผลการปฏิบัติ  ซึ่งเป็นการประสานความร่วมมือเชิงรุกระหว่างสำนักงานตำรวจแห่งชาติ นำโดยกองบังคับการตำรวจภูธรจังหวัดมุกดาหารและหน่วยตำรวจในส่วนที่เกี่ยวข้องอื่น ๆ  กองทัพเรือ หน่วยรักษาความสงบเรียบร้อยในลุ่มแม่น้ำโขง ด่านศุลการกรจังหวัดมุกดาหาร  กอ.รมน.มุกดาหาร  กกล.รส.มุกดาหาร
-------------------------------

ที่มา : http://www.thaigov.go.th/news/contents/details/10576
