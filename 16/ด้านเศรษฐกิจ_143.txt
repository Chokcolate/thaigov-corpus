รัฐบาลไทย-ข่าวทำเนียบรัฐบาล-ผู้ตรวจฯ เบญจมาพร ตรวจสอบปัญหาร้องเรียนฯ การทำเหมืองดูดทราย ที่โคราช


วันอาทิตย์ที่ 11 มีนาคม 2561
127
พิมพ์
ผู้ตรวจฯ เบญจมาพร ตรวจสอบปัญหาร้องเรียนฯ การทำเหมืองดูดทราย ที่โคราช
ผู้ตรวจฯ เบญจมาพร ตรวจสอบปัญหาร้องเรียนฯ การทำเหมืองดูดทราย ที่โคราช
เมื่อวันที่ 9 มีนาคม 2561/จ.นครราชสีมา เวลา 09.00 น. นางเบญจมาพร เอกฉัตร์ ผู้ตรวจราชการกระทรวงอุตสาหกรรม พร้อมคณะฯ นำโดย นายอรรถสิทธิ์ อึ้งเหมอนันท์ หัวหน้ากลุ่มอุตสาหกรรมพื้นฐานและการเหมืองแร่ เดินทางไปตรวจติดตามปัญหาร้องเรียนโรงงานของนายธรรมทนุ สิทธิพรไพบูลย์ /ท่าทรายเทพประทาน ประกอบกิจการขุด-ตักดินทราย และดูดทราย หลังมีหนังสือร้องทุกข์ว่าได้รับความเดือดร้อนจากปัญหาฝุ่นละออง การทำงานกลางคืนและการขนส่งทราย
จากการลงพื้นที่ พบว่า มีการใช้ปั๊มแอบชักน้ำจากแม่น้ำมูลมาใช้ในการดูดทราย จึงแนะนำให้ขออนุญาตจากกรมชลประทานเพื่อให้ถูกต้องตามกฎหมาย และให้คำแนะนำเพื่อปรับปรุงแก้ไขมิให้เกิดปัญหาร้องเรียน ตลอดจนตักเตือนมิให้ขุด/ดูดทรายในจุดที่ใกล้กับแม่น้ำ และทำคันกั้นน้ำกันการกัดเซาะ สำหรับโรงงานของนายธรรมทนุ ตั้งอยู่บริเวณหมู่ 9 ต.ขุย อ.ลำทะเมนชัย จ.นครราชสีมา

ที่มา : http://www.thaigov.go.th/news/contents/details/10675