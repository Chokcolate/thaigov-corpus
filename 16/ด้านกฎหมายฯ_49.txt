รัฐบาลไทย-ข่าวทำเนียบรัฐบาล-ศูนย์บริการร่วมฯ ลงพื้นที่ให้ความรู้ด้านกฎหมายและงานบริการของกระทรวงยุติธรรม แก่ประชาชนในเขตบางคอแหลม กรุงเทพฯ

วันจันทร์ที่ 19 มีนาคม 2561
ศูนย์บริการร่วมฯ ลงพื้นที่ให้ความรู้ด้านกฎหมายและงานบริการของกระทรวงยุติธรรม แก่ประชาชนในเขตบางคอแหลม กรุงเทพฯ
ศูนย์บริการร่วมฯ ลงพื้นที่ให้ความรู้ด้านกฎหมายและงานบริการของกระทรวงยุติธรรม แก่ประชาชนในเขตบางคอแหลม กรุงเทพฯ
เมื่อเสาร์ที่ 17 มีนาคม 2561
นายบำนาญ สุวรรณรักษ์ หัวหน้าศูนย์บริการร่วมกระทรวงยุติธรรม
พร้อมด้วยเจ้าหน้าที่ ลงพื้นที่จัดโครงการศูนย์บริการร่วมกระทรวงยุติธรรมเคลื่อนที่
ประจำปีงบประมาณ พ.ศ. 2561 ร่วมกับสำนักงานเขตบางคอแหลม ภายใต้โครงการ
ไทยนิยม ยั่งยืน ของรัฐบาล ใน 3 ชุมชน ประกอบด้วย ชุมชนร่วมใจพัฒนา ชุมชนหลังโรงพยาบาลเจริญกรุงประชารักษ์ และชุมชนหลังสามร้อยห้อง ทั้งนี้ เพื่อเผยแพร่ประชาสัมพันธ์บทบาทภารกิจและงานบริการของกระทรวงยุติธรรม รวมทั้งกฎหมายที่จำเป็นแก่ประชาชน เช่น ความรู้เกี่ยวกับสิทธิของผู้เสียหายและจำเลยในคดีอาญาตามพระราชบัญญัติค่าตอบแทนผู้เสียหาย และค่าทดแทนและค่าใช้จ่ายแก่จำเลยในคดีอาญา พ.ศ.2544 และที่แก้ไขเพิ่มเติม (ฉบับที่ 2) พ.ศ.2559 และการให้ความช่วยเหลือประชาชนตามพระราชบัญญัติกองทุนยุติธรรม พ.ศ. 2558 เป็นต้น
นอกจากนี้ ได้รับเรื่องร้องเรียนหรือร้องทุกข์ของประชาชนที่ไม่ได้รับความเป็นธรรมเพื่อนำส่งต่อ
ให้หน่วยงานที่มีอำนาจหน้าที่พิจารณาดำเนินการต่อไป ซึ่งจะมีการติดตามผลการดำเนินงาน
เพื่อแจ้งผลให้ผู้ร้องทราบเป็นระยะๆ โดยมีนายสุวัฒน์ ตันเสถียร ผู้อำนวยการเขตบางคอแหลม และผู้แทนจากหน่วยงานต่างๆ เข้าร่วมให้บริการที่เกี่ยวข้องแก่ประชาชนด้วย

ที่มา : http://www.thaigov.go.th/news/contents/details/10853
