รัฐบาลไทย-ข่าวทำเนียบรัฐบาล-ก.แรงงาน ส่งเสริมบุคลากรมีบุคลิกภาพที่ดีในการทำงานในยุค 4.0

วันอังคารที่ 27 มีนาคม 2561
ก.แรงงาน ส่งเสริมบุคลากรมีบุคลิกภาพที่ดีในการทำงานในยุค 4.0
วันที่ 27 มีนาคม 2561 เวลา 09.30 น. นายจรินทร์  จักกะพาก ปลัดกระทรวงแรงงาน เป็นประธานเปิดโครงการสัมมนาเชิงปฏิบัติการ เรื่อง “สุขกาย สุขใจในสถานที่ทำงานในยุค Thailand 4.0” ณ ห้องประชุมจอมพล ป.พิบูลสงคราม อาคารกระทรวงแรงงาน
โครงการดังกล่าวมีวัตถุประสงค์เพื่อส่งเสริมให้บุคลากรสังกัดกระทรวงแรงงาน มีความสนใจ มีทักษะในการดูแลสุขภาพที่เหมาะสม และปรับเปลี่ยนพฤติกรรมการดูแลสุขภาพของตนเอง เสริมสร้างบุคลิกภาพที่ดี พัฒนาความสามารถในการสื่อสาร การทำงานเป็นทีม การเรียนรู้ร่วมกัน เสริมสร้างความสมดุลระหว่างชีวิตและการทำงาน เพื่อให้เกิดความสุขในการทำงานร่วมกัน ทั้งหน่วยงานภายในและหน่วยงานภายนอก รวมทั้งเพิ่มความสุขให้แก่ผู้มารับบริการจากกระทรวงแรงงาน โดยมีผู้เข้าร่วมสัมมนา ประกอบด้วย ข้าราชการและเจ้าหน้าที่จากทุกกรมในกระทรวงแรงงาน (ส่วนกลาง) จำนวน 250 คน

ที่มา : http://www.thaigov.go.th/news/contents/details/11080
