รัฐบาลไทย-ข่าวทำเนียบรัฐบาล-รัฐบาลเร่งรัดการแก้ไขปัญหาโรคพิษสุนัขบ้า


วันอังคารที่ 6 มีนาคม 2561
384
พิมพ์
รัฐบาลเร่งรัดการแก้ไขปัญหาโรคพิษสุนัขบ้า
รัฐบาลเร่งรัดการแก้ไขปัญหาการระบาดของโรคพิษสุนัขบ้า พร้อมสนับสนุนการผลิตยาขององค์การเภสัชกรรมของไทย
วันนี้ (6 มีนาคม 2561) เวลา 12.35 น. ณ บริเวณหน้าห้องประชุมรอยัล ดุสิต บอลรูม เอ โรงแรมดุสิตธานี หัวหิน อำเภอชะอำ จังหวัดประจวบคีรีขันธ์ นายกรัฐมนตรีภายหลังการประชุมคณะรัฐมนตรี พลเอก ประยุทธ์ จันทร์โอชา นายกรัฐมนตรีได้กล่าวถึงปัญหาการระบาดของโรคพิษสุนัขบ้าในช่วงนี้ว่า
รัฐบาลได้ให้ความสนใจเป็นพิเศษโดยได้พยายามดำเนินการขับเคลื่อนเพื่อการแก้ไขปัญหาให้โรคพิษสุนัขบ้าหมดไปจากประเทศไทย และมีความสอดคล้องกับเป้าหมายขององค์การอนามัยโลก(WHO) โดยเฉพาะอย่างยิ่งในภูมิภาคอาเซียนที่มีโรคอุบัติใหม่ และโรคระบาดต่าง ๆ เกิดขึ้น รวมทั้งโรคที่มีผลมาจากกรรมพันธุ์ โรคดื้อยาต้านจุลชีพ ซึ่งนับเป็นความท้าทายที่จะมีความรุนแรงมากยิ่งขึ้น โดยรัฐบาลได้พยายามเร่งรัด พร้อมสนับสนุนการผลิตยาขององค์การเภสัชกรรมของไทย ให้สามารถผลิตวัคซีนเพื่อการป้องกัน และรักษาโรคได้เพื่อลดการนำเข้ายาจากต่างประเทศ ซึ่งจะช่วยแบ่งเบาภาระค่าใช้จ่ายให้กับคนไทยได้มากขึ้น
.............................................
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/10551