รัฐบาลไทย-ข่าวทำเนียบรัฐบาล-แปรรูปสินค้าเกษตร  ส่งเสริมการท่องเที่ยว กระจายรายได้  พร้อมยกระดับเศรษฐกิจชุมชน  สู่ยุค 4.0

วันพุธที่ 28 มีนาคม 2561
แปรรูปสินค้าเกษตร  ส่งเสริมการท่องเที่ยว กระจายรายได้  พร้อมยกระดับเศรษฐกิจชุมชน  สู่ยุค 4.0
รัฐมนตรีช่วยว่าการกระทรวงอุตสาหกรรม ได้เยี่ยมชมผู้ผลิตและส่งออกลูกตาลบรรจุกระป๋อง ภายใต้แบรนด์ Fit Bee บริษัท หาดใหญ่แคนนิ่ง จำกัด
จ.สงขลา : วันนี้ (28 มีนาคม 2561) นายสมชาย หาญหิรัญ รัฐมนตรีช่วยว่าการกระทรวงอุตสาหกรรม พร้อมด้วย นายกอบชัย สังสิทธิสวัสดิ์ อธิบดีกรมส่งเสริมอุตสาหกรรม นางอนงค์ ไพจิตรประภาภรณ์ ผู้ตรวจราชการกระทรวงอุตสาหกรรม ลงพื้นที่เพื่อรับฟังประเด็นปัญหาและข้อเสนอแนะจากผู้ประกอบการตามมาตรการพิเศษเพื่อขับเคลื่อน SMEs สู่ยุค 4.0 การยกระดับเศรษฐกิจชุมชน (Local Economy) จังหวัดสงขลา
โดยช่วงบ่ายรัฐมนตรีช่วยว่าการกระทรวงอุตสาหกรรมได้เยี่ยมชมผู้ผลิตและส่งออกลูกตาลบรรจุกระป๋อง ภายใต้แบรนด์ Fit Bee บริษัท หาดใหญ่แคนนิ่ง จำกัด นอกจากนี้ยังได้เยี่ยมชมการปีนเก็บ  และแปรรูปลูกตาลของชาวบ้านในพื้นที่ก่อนนำส่งกระบวนการผลิตของโรงงาน  ณ จังหวัดสงขลา

ที่มา : http://www.thaigov.go.th/news/contents/details/11135
