รัฐบาลไทย-ข่าวทำเนียบรัฐบาล-รองนรม.และรมว.กห. ลงพื้นที่ตรวจราชการ จว.สมุทรสาคร ย้ำต้องทำงานหนักมากขึ้นร่วมกันทุกฝ่าย แก้ปัญหาประมงผิดกฎหมายให้ต่างประเทศยอมรับ

วันจันทร์ที่ 5 มีนาคม 2561
รองนรม.และรมว.กห. ลงพื้นที่ตรวจราชการ จว.สมุทรสาคร ย้ำต้องทำงานหนักมากขึ้นร่วมกันทุกฝ่าย แก้ปัญหาประมงผิดกฎหมายให้ต่างประเทศยอมรับ
รองนรม.และรมว.กห. ลงพื้นที่ตรวจราชการ จว.สมุทรสาคร ย้ำต้องทำงานหนักมากขึ้นร่วมกันทุกฝ่าย แก้ปัญหาประมงผิดกฎหมายให้ต่างประเทศยอมรับ
5 มี.ค.61 พล.อ.ประวิตร วงษ์สุวรรณ รองนรม.และรมว.กห. เดินทางไปตรวจราชการในพื้นที่จังหวัดสมุทรสาคร ในการแก้ปัญหาการทำประมงผิดกฎหมาย. การแก้ปัญหาการค้ามนุษย์ และการคุ้มครองสวัสดิการแรงงาน
โดย ตรวจเยี่ยมการปฏิบัติงานของศูนย์ควบคุมการแจ้งเข้า - แจ้งออกเรือประมง เขต 1 สมุทรสาคร  ซึ่งเป็นการทำงานร่วมกันของหลายส่วนราชการ เช่น กรมทรัพยากรชายฝั่ง กรมประมง กรมเจ้าท่า กองทัพเรือ หน่วยงานศรชล. และตำรวจน้ำ ในการควบคุม แจ้งเรือ เข้า - ออก
โดยสรุปภาพรวม การแก้ปัญหาการทำประมงผิดกฎหมายในพื้นที่ ตามแนวทางรัฐบาล มีความคืบหน้าไปมาก  โดย 2 ปีที่ผ่านมา พบสัดส่วนการกระทำผิดของเรือประมงกลุ่มเสี่ยงลดลงอย่างเห็นได้ชัด ผู้ประกอบการประมงให้ความร่วมมือด้วยดี ในการปรับการทำประมงให้ถูกต้องได้มาตรฐานตามกฎหมายกำหนด
พล.อ.ประวิตร ได้กล่าว ขอบคุณและให้กำลังใจการทำงานของเจ้าหน้าที่ทุกฝ่ายที่ผ่านมา และย้ำต้องทำงานหนักร่วมกันทุกฝ่าย โดยให้ความสำคัญเร่งด่วน ในเรื่องที่มีผลกระทบ ต่อการส่งออกสินค้าสัตว์น้ำและความเชื่อมั่น ของประเทศ และขอให้ต้องคงความต่อเนื่องในการบังคับใช้กฎหมายอย่างเข้มข้น  กำหนดมาตรการป้องกัน ขจัดเงื่อนไขการทำประมงผิดกฎหมาย เพื่อยกระดับมาตรฐานการทำประมงให้สอดคล้องกับมาตรฐานสากล  โดยเน้นให้ความสำคัญ กับการตรวจสอบย้อนกลับ ซึ่งต้องไม่ให้มีการขนถ่ายแรงงานและปลาในทะเล รวมทั้งต้องให้การคุ้มครองแรงงานด้านสวัสดิการ  ไม่ให้ตกเป็นเหยื่อการค้ามนุษย์หรือมีการบังคับใช้แรงงานโดยเด็ดขาด โดยเฉพาะในกลุ่มเสี่ยง ทั้งเรือที่ต่ำกว่า 30 ตันกรอส และผู้ประกอบการที่เคยกระทำผิด
ขณะเดียวกันกัน ต้องเปิดโอกาสให้มีการทำงานกับองค์กรไม่ใช่ภาครัฐ (NGOs) ใกล้ชิดมากขึ้น ทั้งการลงพื้นที่และการแลกเปลี่ยนข้อมูลที่ถูกต้องร่วมกัน รวมทั้งการสร้างความเข้าใจและการมีส่วนร่วมกับประชาชนมากขึ้น
หลังจากนั้น ได้เดินทางไปตรวจเยี่ยมการปฏิบัติงานของ ศูนย์บริการจดทะเบียนแรงงานต่างด้าวแบบเบ็ดเสร็จจังหวัด (One Stop Service)  ณ โรงพยาบาลสมุทรสาคร  ซึ่งมีแรงงานต่างด้าวที่ได้รับอนุญาตทำงานในจังหวัดสมุทรสาครถึง 292,854 คน โดยพล.อ.ประวิตร ได้ ย้ำขอให้บูรณาการเพิ่มประสิทธิภาพการทำงานของศูนย์ฯ และเร่งดำเนินการจดทะเบียนให้ทันภายใน มิ.ย.61 พร้อมทั้ง กำกับดูแลสวัสดิภาพแรงงานให้เป็นไปตามมาตรฐานตามกฎหมายกำหนด

ที่มา : http://www.thaigov.go.th/news/contents/details/10508
