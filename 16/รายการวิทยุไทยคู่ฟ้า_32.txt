รัฐบาลไทย-ข่าวทำเนียบรัฐบาล-โครงการสานพลังประชารัฐ-การพัฒนาพื้นที่บึงบางซื่อ


วันพฤหัสบดีที่ 19 เมษายน 2561
41
พิมพ์
โครงการสานพลังประชารัฐ-การพัฒนาพื้นที่บึงบางซื่อ
ด้พลิกฟื้นชุมชนแออัดรอบบึงบางซื่อซึ่งมีอยู่ 5 ชุมชน 250 ครัวเรือน ให้มีคุณภาพชีวิตที่ดีขึ้น
โครงการสานพลังประชารัฐ-การพัฒนาพื้นที่บึงบางซื่อ
ต่อจากนี้ไป ขอเชิญรับฟังไทยคู่ฟ้า ครับ
เดิมพื้นที่รอบบึงบางซื่อ กรุงเทพมหานคร มีประชาชนเข้าไปบุกรุกและสร้างที่พักอาศัยอย่างหนาแน่นจนกลายเป็นชุมชนแออัด สภาพแวดล้อมเสื่อมโทรม และคนกลุ่มนี้ไม่สามารถขอทะเบียนราษฎร์หรือเข้าถึงบริการขั้นพื้นฐานของรัฐได้ แต่ด้วยความร่วมมือของรัฐบาล ภาคเอกชน และชุมชน ภายใต้โครงการสานพลังประชารัฐ-การพัฒนาพื้นที่บึงบางซื่อ ได้พลิกฟื้นชุมชนแออัดรอบบึงบางซื่อซึ่งมีอยู่ 5 ชุมชน 250 ครัวเรือน ให้มีคุณภาพชีวิตที่ดีขึ้น โดยมีหน่วยงานต่าง ๆ เข้าไปร่วมกันออกแบบที่อยู่อาศัย พัฒนาบึงให้สะอาด สวยงาม และหากก่อสร้างบ้านแล้วเสร็จ ผู้อาศัยก็สามารถขอเลขที่บ้านและได้รับบริการจากภาครัฐได้อย่างสมบูรณ์ ทั้งนี้ รัฐบาลมุ่งหวังลดความเหลื่อมล้ำและช่วยเหลือผู้ยากไร้ให้มีชีวิตที่ดีขึ้น
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/11616