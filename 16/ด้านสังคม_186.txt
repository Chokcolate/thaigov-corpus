รัฐบาลไทย-ข่าวทำเนียบรัฐบาล-ศูนย์ช่วยเหลือสังคม สายด่วน 1300 พร้อมทีม One Home กทม. ลงพื้นที่ช่วยเหลือครอบครัวหญิงวัย 45 ปี อัมพฤกษ์ครึ่งซีก ที่มีลูกชายพิการทางการเรียนรู้ ที่ย่านดอนเมือง กทม.

วันพุธที่ 25 เมษายน 2561
ศูนย์ช่วยเหลือสังคม สายด่วน 1300 พร้อมทีม One Home กทม. ลงพื้นที่ช่วยเหลือครอบครัวหญิงวัย 45 ปี อัมพฤกษ์ครึ่งซีก ที่มีลูกชายพิการทางการเรียนรู้ ที่ย่านดอนเมือง กทม.
ศูนย์ช่วยเหลือสังคม สายด่วน 1300 พร้อมทีม One Home กทม. ลงพื้นที่ช่วยเหลือครอบครัวหญิงวัย 45 ปี อัมพฤกษ์ครึ่งซีก ที่มีลูกชายพิการทางการเรียนรู้ ที่ย่านดอนเมือง กทม.
วันนี้ (25 เม.ย.61) เวลา 14.30 น. กระทรวงการพัฒนาสังคมและความมั่นคงของมนุษย์ (พม.) โดยศูนย์ช่วยเหลือสังคมสายด่วน 1300 และทีม One Home กรุงเทพมหานคร ลงพื้นที่เยี่ยมบ้านพร้อมให้ความช่วยเหลือตามภารกิจของกระทรวง พม. กรณี ครอบครัวหญิงอายุ 45 ปี ที่พิการทางการเคลื่อนไหว เนื่องจากป่วยเป็นอัมพฤกษ์ซีกซ้าย และลูกชายอายุ 14 ปี ที่พิการทางการเรียนรู้ ช่วยเหลือตัวเองไม่ได้ ทำให้ผู้เป็นแม่ต้องดูแลอย่างใกล้ชิด ครอบครัวมีฐานะยากจน ที่ย่านดอนเมือง กรุงเทพฯ
จากกรณีหญิงวัย 45 ปี ที่พิการทางการเคลื่อนไหว เนื่องจากป่วยด้วยโรคเส้นเลือดในสมองตีบ ส่งผลให้เป็นอัมพฤกษ์ครึ่งซีกซ้าย ซึ่งหญิงคนดังกล่าวเคยประกอบอาชีพรับจ้างซักรีด แต่ปัจจุบันไม่สามารถประกอบอาชีพได้ อีกทั้งสามีได้แยกทางกับสามี และมีบุตรชายหนึ่งคนอายุ 14 ปี พิการทางการเรียนรู้ ไม่สามารถช่วยเหลือตัวเองได้ โดยทั้ง 2 ชีวิตพักอาศัยอยู่ในบ้านของผู้รับอุปการะรายหนึ่ง มีเพียงเบี้ยความพิการใช้ประทังชีวิต รายได้ไม่พียงพอค่าใช้จ่าย ที่ย่านดอนเมือง กรุงเทพฯ นั้น กระทรวง พม. พร้อมเจ้าหน้าที่ศูนย์ช่วยเหลือสังคม สายด่วน 1300 และทีม One Home กรุงเทพมหานคร ได้แก่ กรมกิจการผู้สูงอายุ (ผส.) กรมส่งเสริมและพัฒนาคุณภาพชีวิตคนพิการ (พก.) และกรมกิจการเด็กและเยาวชน (ดย.) รวมทั้งหน่วยงานที่เกี่ยวข้อง ได้ลงพื้นที่เยี่ยมครอบครัวหญิงดังกล่าว เพื่อตรวจสอบข้อเท็จจริงและประเมินทางสังคม อีกทั้งเร่งดำเนินการช่วยเหลือในเบื้องต้นตามภารกิจกระทรวง พม.
ทั้งนี้ หน่วยงานสังกัดกระทรวง พม. ได้ดำเนินการช่วยเหลือครอบครัวหญิงดังกล่าว อาทิ 1) พส. ได้มอบเงินสงเคราะห์ครอบครัวยากจน พร้อมมอบเครื่องอุปโภคบริโภคสำหรับใช้ในชีวิตประจำวัน และประสานอาสาสมัครพัฒนาสังคมและความมั่นคงของมนุษย์ (อพม.) ในพื้นที่ เพื่อเยี่ยมบ้านเป็นระยะอย่างต่อเนื่อง 2) ดย. มอบเงินสงเคราะห์เด็กในครอบครัว และเครื่องอุปโภคบริโภคที่จำเป็นและ 3) พก. ให้การช่วยเหลือตามสิทธิสวัสดิการ และการสงเคราะห์ครอบครัว อีกทั้งประสานความร่วมมือไปยังศูนย์บริการสาธารณสุข 60 รสสุคนธ์ มโนชญากร เขตดอนเมือง กทม. เพื่อติดตามดูแลและให้คำแนะนำเรื่องการดูแลคนพิการ สำหรับแนวทางการช่วยเหลือในระยะต่อไป ทีม One Home กรุงเทพมหานคร จะร่วมกันหาแนวทางช่วยเหลือดูแลในเรื่องการจัดสวัสดิการสังคมที่เหมาะสมให้กับครอบครัวดังกล่าว เพื่อพัฒนาคุณภาพชีวิตที่ดีอย่างมั่นคงในระยะยาวต่อไป

ที่มา : http://www.thaigov.go.th/news/contents/details/11764
