รัฐบาลไทย-ข่าวทำเนียบรัฐบาล-ปลัดกระทรวงยุติธรรม พร้อมคณะ เข้าเยี่ยมชมงาน "อุ่นไอรัก คลายความหนาว" ณ พระลานพระราชวังดุสิตและสนามเสือป่า


วันเสาร์ที่ 3 มีนาคม 2561
174
ปลัดกระทรวงยุติธรรม พร้อมคณะ เข้าเยี่ยมชมงาน "อุ่นไอรัก คลายความหนาว" ณ พระลานพระราชวังดุสิตและสนามเสือป่า
ศาสตราจารย์วิศิษฏ์ วิศิษฏ์สรอรรถ ปลัดกระทรวงยุติธรรม นำคณะผู้บริหาร  ข้าราชการและเจ้าหน้าที่ในสังกัดสำนักงานปลัดกระทรวงยุติธรรม เข้าเยี่ยมชมงาน “อุ่นไอรัก คลายความหนาว”
ในวันศุกร์ที่  ๒  มีนาคม  ๒๕๖๑  เวลา  ๑๗.๓๐ น.
ศาสตราจารย์วิศิษฏ์ วิศิษฏ์สรอรรถ ปลัดกระทรวงยุติธรรม นำคณะผู้บริหาร
ข้าราชการและเจ้าหน้าที่ในสังกัดสำนักงานปลัดกระทรวงยุติธรรม
เข้าเยี่ยมชมงาน “อุ่นไอรัก คลายความหนาว”
ณ พระลานพระราชวังดุสิต และสนามเสือป่า
ซึ่งในส่วนของกระทรวงยุติธรรม โดยโครงการกำลังใจในพระดำริพระเจ้าหลานเธอ พระองค์เจ้าพัชรกิติยาภา
ได้ร่วมกับกรมราชทัณฑ์จัดกิจกรรมออกร้านกำลังใจภายในงาน  “อุ่นไอรัก  คลายความหนาว”
โซนพื้นที่  ๖  (ฝั่งซ้าย) สนามเสือป่า  โดยการจัดบูธนิทรรศการและจำหน่ายผลิตภัณฑ์จากฝีมือผู้ต้องขัง
เพื่อช่วยเหลือผู้ก้าวพลาดให้กลับคืนสู่สังคม  การสาธิตการทำขนมไทย  อาหารไทย  วาดภาพจิตรกรรม
การประดิษฐ์มาลัยกระดาษทิชชู  มาลัยสบู่และดินหอม  บริการนวดเท้า  พร้อมทั้งจัดการแสดงจากผู้ต้องขัง
สำหรับผู้ที่สนใจสามารถเข้าร่วมงานได้ตั้งแต่วันนี้จนถึงวันที่ ๑๑  มีนาคม ๒๕๖๑
ตั้งแต่เวลา ๑๐.๓๐ – ๒๑.๐๐ น. (วันศุกร์ - วันเสาร์ เวลา ๑๐.๓๐ – ๒๒.๐๐ น. )
ณ พระลานพระราชวังดุสิต และสนามเสือป่า โดยไม่เสียค่าบัตรผ่านประตู

ที่มา : http://www.thaigov.go.th/news/contents/details/10479