รัฐบาลไทย-ข่าวทำเนียบรัฐบาล-สปสช.ยืนยันไม่มีปัญหาวัคซีนมะเร็งปากมดลูก ที่ฉีดสำหรับเด็กหญิงชั้น ป.5 ตามชุดสิทธิประโยชน์หมดสต็อกหรือขาดช่วงแต่อย่างใด

วันพุธที่ 4 เมษายน 2561
สปสช.ยืนยันไม่มีปัญหาวัคซีนมะเร็งปากมดลูก ที่ฉีดสำหรับเด็กหญิงชั้น ป.5 ตามชุดสิทธิประโยชน์หมดสต็อกหรือขาดช่วงแต่อย่างใด
สปสช.ยืนยันไม่มีปัญหาวัคซีนมะเร็งปากมดลูก ที่ฉีดสำหรับเด็กหญิงชั้น ป.5 ตามชุดสิทธิประโยชน์หมดสต็อกหรือขาดช่วงแต่อย่างใด
วันที่ 29 มีนาคม 2561 ทันตแพทย์อรรถพร ลิ้มปัญญาเลิศ โฆษกสำนักงานหลักประกันสุขภาพแห่งชาติ (สปสช.) ชี้แจงประเด็นปัญหาวัคซีนป้องกันมะเร็งปากมดลูกหมดสต็อก โดยยืนยันว่าไม่มีปัญหาวัคซีนมะเร็งปากมดลูกที่ฉีดสำหรับเด็กหญิงชั้นประถมศึกษาปีที่ 5 ตามชุดสิทธิประโยชน์หมดสต็อกหรือขาดช่วงแต่อย่างใด ขณะนี้มีการจัดหาวัคซีนป้องกันมะเร็งปากมดลูกสำหรับฉีดในเด็กหญิง ป.5 เข็มที่ 2 เรียบร้อยแล้ว จำนวน 480,000 โดส และอยู่ระหว่างการจัดหาวัคซีนอีก 780,000 โดส โดยบริษัทผู้ผลิตวัคซีนยืนยันว่ามีวัคซีนจำหน่ายให้ประเทศไทยและสามารถจัดส่งได้ตามแผนปกติ ต่อการประชุมคณะอนุกรรมการจัดหายาและอุปกรณ์ทางการแพทย์ เมื่อวานนี้ (28 มีนาคม 2561)
สำหรับวัคซีนป้องกันมะเร็งปากมดลูก กรมควบคุมโรคกำหนดให้ต้องฉีดทั้งหมด คนละ 2 เข็ม และฉีดในเด็กหญิง ป. 5 โดยเข็มแรกของแต่ละรุ่นอายุจะเริ่มฉีดในเทอมการศึกษาแรก ระยะเวลาที่จะฉีดอยู่ระหว่างเดือนมิถุนายน - กรกฎาคม และฉีดอีกครั้งในเทอมการศึกษาที่ 2 การฉีดที่โรงเรียนในกรณีนี้จะเป็นการฉีดที่ครอบคลุมกลุ่มเป้าหมายได้อย่างชัดเจนมากที่สุด ซึ่งขณะนี้วัคซีนป้องกันมะเร็งปากมดลูกเข็มที่ 2 สำหรับกลุ่มเด็กนักเรียนชั้น ป.5 ปีการศึกษา 2560 ได้จัดหาและจ่ายให้ผู้รับผิดชอบฉีดวัคซีนเรียบร้อยแล้ว ในช่วงเดือนมกราคม 2561 จำนวนทั้งสิ้น 480,000 โดส ส่วนเข็มที่ 1 สำหรับเด็กนักเรียนหญิง ป.5 ปีการศึกษา 2561 จำนวน 780,000 โดส อยู่ระหว่างการจัดหา ซึ่งทางบริษัทผู้ผลิตและผู้จำหน่ายยืนยันว่าสามารถจัดส่งได้ทันตามแผนการฉีดในเดือนมิถุนายน - สิงหาคม 2561 (ซึ่งเป็นเทอมแรกของปีการศึกษา 2561 นี้) ดังนั้นจึงมั่นใจได้ว่า จะมีวัคซีนเข้ามาเพียงพอและทันต่อการใช้แน่นอน
ทันตแพทย์อรรถพร กล่าวว่า เข้าใจว่ากระแสข่าวที่ว่าวัคซีนป้องกันมะเร็งปากมดลูกขาดสต็อกนั้น อาจจะอยู่ในช่วงที่ประเทศไทยอยู่ระหว่างการเจรจาจัดหาวัคซีน เนื่องจากมีหลายประเทศต้องการใช้วัคซีน ดังนั้นการที่บริษัทวัคซีนจะยืนยันจำนวนที่สามารถจัดส่งได้จึงต้องใช้เวลา ซึ่งบริษัทก็สามารถยืนยันวัคซีนที่จะจัดหาให้ไทยได้อีก 780,000 โดส เมื่อวันที่ 28 มี.ค.ที่ผ่านมา
----------------------

ที่มา : http://www.thaigov.go.th/news/contents/details/11203
