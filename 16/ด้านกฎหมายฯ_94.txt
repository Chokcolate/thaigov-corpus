รัฐบาลไทย-ข่าวทำเนียบรัฐบาล-กระทรวงยุติธรรม ประชุมคณะกรรมการเพื่อการประสานงานเชื่อมโยง กับคณะกรรมการยุทธศาสตร์และคณะกรรมการปฏิรูปประเทศ ครั้งที่ ๒/๒๕๖๑


วันอังคารที่ 3 เมษายน 2561
157
กระทรวงยุติธรรม ประชุมคณะกรรมการเพื่อการประสานงานเชื่อมโยง กับคณะกรรมการยุทธศาสตร์และคณะกรรมการปฏิรูปประเทศ ครั้งที่ ๒/๒๕๖๑
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะกรรมการเพื่อการประสานงานเชื่อมโยงกับคณะกรรมการยุทธศาสตร์ และคณะกรรมการปฏิรูปประเทศ กระทรวงยุติธรรม ครั้งที่ ๒/๒๕๖๑
ในวันจันทร์ที่ ๒ เมษายน ๒๕๖๑ เวลา ๑๓.๓๐ น.
ณ ห้องประชุมกระทรวงยุติธรรม ๑ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานการประชุมคณะกรรมการเพื่อการประสานงานเชื่อมโยงกับคณะกรรมการยุทธศาสตร์
และคณะกรรมการปฏิรูปประเทศ กระทรวงยุติธรรม ครั้งที่ ๒/๒๕๖๑
โดยมีคณะผู้บริหารกระทรวงยุติธรรม และผู้แทนจากหน่วยงานที่เกี่ยวข้อง เข้าร่วมประชุมฯ
เพื่อพิจารณาแนวทางการพัฒนาการดำเนินงานของสำนักงานคณะกรรมการสมานฉันท์แห่งชาติ
เพื่อรองรับการขับเคลื่อนแผนปฏิรูปประเทศและร่างยุทธศาสตร์ชาติ ระยะ ๒๐ ปี
รวมทั้ง พิจารณาการจัดตั้งกลุ่มบริหารราชการแผ่นดินตามกรอบการปฏิรูปประเทศ ยุทธศาสตร์ชาติ
และการสร้างความสามัคคีปรองดอง (ป.ย.ป.) และการขับเคลื่อนกฎหมายตามแผนปฏิรูปกฎหมาย
ที่จะต้องวิเคราะห์ส่วนราชการที่เป็นเจ้าภาพกฎหมายแต่ละฉบับ
ทั้งนี้ ปลัดกระทรวงยุติธรรม ได้มอบหมายให้ สำนักงานคณะกรรมการสมานฉันท์แห่งชาติ
วิเคราะห์ศึกษากรณีพิพาทในพื้นที่จังหวัดหนองบัวลำภูและจังหวัดกาฬสินธุ์
เพื่อหากลไกการแก้ไขปัญหาความขัดแย้งเพิ่มเติม นอกเหนือจากการเข้าไปให้ความรู้หรือไกล่เกลี่ยระงับข้อพิพาท
โดยมุ่งแก้ไขปัญหาที่ตัวพื้นฐานหรือสาเหตุที่แท้จริง เพื่อให้เกิดความสมานฉันท์ สามัคคีปรองดองอย่างยั่งยืน
เพื่อนำไปปรับปรุงแนวทางการพัฒนาการดำเนินงานของสำนักงานคณะกรรมการฯ
นอกจากนี้ ให้จัดตั้งกลุ่ม ป.ย.ป. ของกระทรวงยุติธรรม ภายในเดือนเมษายนนี้
โดยให้ร่วมบูรณาการทำงานทั้งภาครัฐและเอกชน
เพื่อร่วมขับเคลื่อนและประสานแผนงานหรือโครงการของกระทรวงและระหว่างกระทรวง
ให้สอดคล้องกับยุทธศาสตร์ชาติ แผนพัฒนาเศรษฐกิจและสังคมแห่งชาติ ฉบับที่ ๑๒ และทิศทางการปฏิรูปประเทศ

ที่มา : http://www.thaigov.go.th/news/contents/details/11295