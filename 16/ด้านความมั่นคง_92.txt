รัฐบาลไทย-ข่าวทำเนียบรัฐบาล-คณะกรรมการชายแดน ไทย - มาเลเซีย  ถกขยายความร่วมมือชายแดน  เน้นกระชับทำงานร่วมกันมากขึ้นทุกระดับ บนความโปร่งใส เชื่อมั่นและไว้วางใจกัน 


วันศุกร์ที่ 16 มีนาคม 2561
307
คณะกรรมการชายแดน ไทย - มาเลเซีย  ถกขยายความร่วมมือชายแดน  เน้นกระชับทำงานร่วมกันมากขึ้นทุกระดับ บนความโปร่งใส เชื่อมั่นและไว้วางใจกัน
คณะกรรมการชายแดน ไทย - มาเลเซีย  ถกขยายความร่วมมือชายแดน  เน้นกระชับทำงานร่วมกันมากขึ้นทุกระดับ บนความโปร่งใส เชื่อมั่นและไว้วางใจกัน
พล.ท.คงชีพ ตันตระวาณิชย์  โฆษก กห. เปิดเผยว่า เมื่อ 15 มี.ค.61 , 0900  พล.อ.ประวิตร วงษ์สุวรรณ รอง นรม. และ รมว.กห. ได้ให้การต้อนรับการเยือนของ ดาโต๊ะ สรี ฮิชัมมูดิน บิน ตุน ฮุสเซน รมว.กห.มาเลเซีย  ในโอกาสเข้าร่วมประชุมคณะกรรมการชายแดนทั่วไป หรือ GBC ไทย – มาเลเซีย ครั้งที่ 54 ณ รร.เพนนินซูลา กทม.
โดยทั้งสองฝ่าย ได้หารือร่วมกันในการขยายความร่วมมือชายแดนให้เป็นรูปธรรมมากขึ้น ทั้งการแก้ปัญหาจังหวัดชายแดนภาคใต้ การแก้ปัญหาบุคคลสองสัญชาติ การบริหารจัดการชายแดนร่วมกัน การพัฒนาพื้นที่และเส้นทางเชื่อมต่อด่านสะเดา - บูกิตกายูฮิมตัม ความร่วมมือกันแก้ปัญหาภัยคุกคามรูปแบบใหม่ จาก การก่อการร้าย อาชญกรรมข้ามชาติ การค้ามนุษย์ ยาเสพติด และภัยคุกคามจากไซเบอร์  รวมทั้งความร่วมมือกันติดตามสถานการณ์การเมืองระหว่างประเทศที่มีความอ่อนไหวและอาจมีผลต่อทั้งสองประเทศและภูมิภาค โดยขอให้มีการแลกเปลี่ยนข้อมูลระดับสูงร่วมกันและเน้นกระชับการทำงานร่วมกันมากขึ้นในทุกระดับ บนความโปร่งใส เชื่อมั่นและไว้วางใจกัน

ที่มา : http://www.thaigov.go.th/news/contents/details/10813