รัฐบาลไทย-ข่าวทำเนียบรัฐบาล-กระทรวงยุติธรรม โดยสถาบันอนุญาโตตุลาการ เปิดเวทีสัมมนาเพื่อสร้างการรับรู้เกี่ยวกับการระงับข้อพิพาททางเลือก ณ จ. ลพบุรี

วันจันทร์ที่ 12 มีนาคม 2561
กระทรวงยุติธรรม โดยสถาบันอนุญาโตตุลาการ เปิดเวทีสัมมนาเพื่อสร้างการรับรู้เกี่ยวกับการระงับข้อพิพาททางเลือก ณ จ. ลพบุรี
สถาบันอนุญาโตตุลาการ เปิดเวทีสัมมนาเพื่อสร้างการรับรู้เกี่ยวกับการระงับข้อพิพาททางเลือก ณ จ. ลพบุรี
ในวันศุกร์ที่ ๙ มีนาคม ๒๕๖๑ เวลา ๐๙.๐๐ น.
นายบุญเติม เรณุมาศ  ปลัดจังหวัดลพบุรี
เป็นประธานเปิดสัมมนาในหัวข้อ "ทางเลือกใหม่ในการระงับข้อพิพาท"
ภายใต้โครงการเสริมสร้างและพัฒนาบุคลากรด้านการประนอมข้อพิพาท
โดยมี นางสาวอำพา วาณิชชัชวาลย์ รองผู้อำนวยการสถาบันอนุญาโตตุลาการ
พร้อมด้วยผู้ที่เกี่ยวข้อง เข้าร่วมฯ
ซึ่งมี นางสาวฉวีวรรณ เมฆอาภรณ์ ผู้เชี่ยวชาญด้านกฎหมาย
นายวิรัช หวังปิติพาณิชย์ ทนายความและที่ปรึกษากฎหมาย
เป็นวิทยากรให้ความรู้แก่ผู้เข้าร่วมการสัมมนาฯ
ณ โรงแรมลพบุรีอินน์ รีสอร์ท จังหวัดลพบุรี
สำหรับโครงการดังกล่าวจัดโดยสถาบันอนุญาโตตุลาการ (Thailand Arbitration Center : THAC)
ที่ผ่านมาได้จัดสัมมนาในพื้นที่จังหวัดเชียงใหม่ จังหวัดขอนแก่น
จังหวัดชลบุรี และจังหวัดสุราษฎร์ธานี
เพื่อเผยแพร่ความรู้และข้อมูลที่ถูกต้องเกี่ยวกับการระงับข้อพิพาททางเลือก
การอนุญาโตตุลาการ ตลอดจนความรู้ด้านกฎหมายที่ใช้ในการประนอมหรือไกล่เกลี่ยข้อพิพาท
เพื่อให้ผู้ที่เกี่ยวข้อง รวมถึงประชาชนทั่วไปได้มีความรู้ความเข้าใจและเห็นถึงประโยชน์
ของการจัดการความขัดแย้ง และการระงับข้อพิพาททางเลือกอันนอกเหนือจากการระงับข้อพิพาท
ด้วยวิธีการดำเนินคดีในศาล
ทั้งนี้ มุ่งหวังให้การระงับข้อพิพาททางเลือกด้วยวิธีการประนอมข้อพิพาทและการไกล่เกลี่ยเป็นที่รู้จักมากขึ้น
และส่งผลให้ผู้ที่มีความสนใจสามารถนำความรู้ที่ได้นำไปใช้ประโยชน์ต่อไปในอนาคต

ที่มา : http://www.thaigov.go.th/news/contents/details/10705
