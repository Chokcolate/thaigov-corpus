รัฐบาลไทย-ข่าวทำเนียบรัฐบาล-ปลัดกระทรวงดิจิทัลฯ ปาฐกถาพิเศษหัวข้อ “การขับเคลื่อน Digital Local Government สู่ Digital Thailand”

วันอังคารที่ 27 กุมภาพันธ์ 2561
ปลัดกระทรวงดิจิทัลฯ ปาฐกถาพิเศษหัวข้อ “การขับเคลื่อน Digital Local Government สู่ Digital Thailand”
ปลัดกระทรวงดิจิทัลฯ
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานเปิดงานสัมมนา “GovChannel Roadshow 2018 : Digital Local Government ขับเคลื่อนราชการทันสมัย บริการประชาชนรวดเร็ว ทันใจ” พร้อมปาฐกถาพิเศษหัวข้อ “การขับเคลื่อน Digital Local Government สู่ Digital Thailand” โดยสำนักงานรัฐบาลอิเล็กทรอนิกส์ (องค์การมหาชน) หรือ EGA หน่วยงานในสังกัดกระทรวงฯ จัดขึ้น  เพื่อเร่งรัดพัฒนาบริการภาครัฐภายใต้กรอบนโยบายเทคโนโลยีสารสนเทศและการสื่อสารของรัฐบาล มุ่งเน้นการยกระดับคุณภาพชีวิต และการเข้าถึงบริการสาธารณะของประชาชนทุกคน ทุกกลุ่ม ทุกท้องถิ่น อย่างทั่วถึงและเท่าเทียม โดยได้พัฒนา “ศูนย์กลางบริการภาครัฐสำหรับประชาชน” หรือ GovChannel ขึ้น เพื่อเป็นศูนย์กลางในการเข้าถึงข้อมูลและบริการอิเล็กทรอนิกส์ของหน่วยงานภาครัฐต่างๆ ได้จากจุดเดียว รวมทั้งเป็นการเพิ่มขีดความสามารถเชิงดิจิทัลให้หน่วยงานราชการส่วนภูมิภาคมีประสิทธิภาพการทำงานสูงขึ้น สามารถบริการประชาชนให้ได้ประโยชน์สูงสุด ดังนั้น การผลักดันให้เกิด Digital  Local Government จึงเป็นการขับเคลื่อนผ่านนวัตกรรมด้านเทคโนโลยี  เพื่อนำพาประเทศสู่ Thailand 4.0 ก่อให้เกิดความร่วมมือในการจัดงานสัมมนาดังกล่าว เมื่อวันที่ 23 กุมภาพันธ์ 2561 ณ โรงแรมสุนีย์ แกรนด์ โฮเทล แอนด์ คอนเวนชั่นเซ็นเตอร์ อำเภอเมือง จังหวัดอุบลราชธานี
***********************

ที่มา : http://www.thaigov.go.th/news/contents/details/10390
