รัฐบาลไทย-ข่าวทำเนียบรัฐบาล-“กระทรวงยุติธรรม” รับเรื่องร้องทุกข์กรณีตำรวจไม่คืนของกลางให้แก่ประชาชน

วันพุธที่ 25 เมษายน 2561
“กระทรวงยุติธรรม” รับเรื่องร้องทุกข์กรณีตำรวจไม่คืนของกลางให้แก่ประชาชน
นายธวัชชัย ไทยเขียว รองปลัดกระทรวงยุติธรรม และโฆษกกระทรวงยุติธรรม รับเรื่องร้องทุกข์จากนางสาวจีระพันธ์ จุลพันธ์ ผู้ถูกกล่าวหาในข้อหายักยอกเพชร มูลค่าประมาณ 11 ล้านบาท
ในวันพุธที่ ๒๕ เมษายน ๒๕๖๑ เวลา ๑๐.๐๐ น.
ณ ศูนย์บริการร่วมกระทรวงยุติธรรม ชั้น ๒
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพฯ
นายธวัชชัย ไทยเขียว รองปลัดกระทรวงยุติธรรม และโฆษกกระทรวงยุติธรรม
รับเรื่องร้องทุกข์จากนางสาวจีระพันธ์ จุลพันธ์ ผู้ถูกกล่าวหาในข้อหายักยอกเพชร มูลค่าประมาณ 11 ล้านบาท
ซึ่งต่อมาคณะพนักงานสอบสวนมีความเห็นทางคดีเห็นควรสั่งไม่ฟ้อง
พร้อมทั้งมีคำสั่งให้คืนของกลาง เมื่อวันที่ 8 กุมภาพันธ์ 2561
หลังจากนั้นจึงได้ยื่นหนังสือขอคืนของกลางที่กองบังคับการปราบปรามแต่ยังไม่ได้รับของกลางคืนแต่อย่างใด
ทั้งนี้ เหตุการณ์การยึดเพชรเป็นเพียงกลอุบายของพนักงานสอบสวนและกลุ่มบุคคลที่ร่วมกันฝ่าฝืนกฎหมาย
แต่สุดท้ายแล้วไม่สามารถคืนทรัพย์สินให้แก่ตนได้ อีกทั้งส่งผลให้เกิดความเสียหาย
ความลำบาก เดือดร้อนเป็นอย่างยิ่ง เพราะต้องขายทรัพย์สินทุกอย่างมาเพื่อต่อสู้กับความยุติธรรม
จึงขอให้กระทรวงยุติธรรมตรวจสอบและดำเนินการกรณีพนักงานสอบสวนไม่คืนของกลาง
ตามคำสั่งพนักงานอัยการ และขอให้กรมสอบสวนคดีพิเศษรับเป็นคดีพิเศษ
เนื่องจากผู้เสียหายถูกตำรวจร่วมกับกลุ่มบุคคลกลั่นแกล้งเป็นกระบวนการกล่าวหาให้เป็นผู้กระทำผิดโดยไม่มีข้อเท็จจริง

ที่มา : http://www.thaigov.go.th/news/contents/details/11751
