รัฐบาลไทย-ข่าวทำเนียบรัฐบาล-ปลัด ก.อุตฯ  มอบรางวัลธรรมาภิบาลดีเด่น ให้ผู้ประกอบการSME

วันอาทิตย์ที่ 11 มีนาคม 2561
ปลัด ก.อุตฯ  มอบรางวัลธรรมาภิบาลดีเด่น ให้ผู้ประกอบการSME
ปลัด ก.อุตฯ  มอบรางวัลธรรมาภิบาลดีเด่น ให้ผู้ประกอบการSME ณ อาคารศูนย์การเรียนรู้ ธนาคารแห่งประเทศไทย
เมื่อวันที่ 9 มีนาคม 2561 ม.ร.ว.ปรีดิยาธร เทวกุล ประธานกรรมการสถาบันป๋วย อึ๊งภากรณ์ พร้อมด้วย นายปรีดี ดาวฉาย ประธานสมาคมธนาคารไทย และนายพสุ โลหารชุน ปลัดกระทรวงอุตสาหกรรม ในฐานะประธานกรรมการสถาบันพัฒนาวิสากิจขนาดกลางและขนาดย่อม ได้ร่วมเป็นเกียรติในพิธีมอบรางวัลธรรมาภิบาลดีเด่น แห่งปี 2561 โดยมีนางสาวนิสากร จึงเจริญธรรม รองปลัดกระทรวงอุตสาหกรรม ร่วมงาน ณ อาคารศูนย์การเรียนรู้ ธนาคารแห่งประเทศไทย
โดยปลัดกระทรวงอุตสาหกรรม ได้มอบรางวัลเกียรติคุณบัตรยกย่องให้แก่ผู้ประกอบการ SME คือ บริษัท วีเคเอส กรุ๊ป (เอเชีย) จำกัด และ บริษัท พระราม 2 การโยธา จำกัด พร้อมทั้งมอบรางวัลธรรมาภิบาลดีเด่น ด้านการปฎิบัติต่อพนักงานดีเด่น แก่บริษัท เอส.ที.ไรซิ่ง จำกัด ซึ่งการมอบรางวัลให้สถานประกอบการที่มีธรรมาภิบาล ถือว่าเป็นการสร้างขวัญกำลังใจในการพัฒนาธุรกิจของผู้ประกอบการด้วย

ที่มา : http://www.thaigov.go.th/news/contents/details/10673
