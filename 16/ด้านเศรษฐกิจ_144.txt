รัฐบาลไทย-ข่าวทำเนียบรัฐบาล-ก.อุตฯ จัดกิจกรรมกีฬาสานสัมพันธ์ กับผู้สื่อข่าวสายเศรษฐกิจอุตสาหกรรม "MOI SPORT DAY 2018" 


วันอาทิตย์ที่ 11 มีนาคม 2561
138
พิมพ์
ก.อุตฯ จัดกิจกรรมกีฬาสานสัมพันธ์ กับผู้สื่อข่าวสายเศรษฐกิจอุตสาหกรรม "MOI SPORT DAY 2018"
ก.อุตฯ จัดกิจกรรมกีฬาสานสัมพันธ์ กับผู้สื่อข่าวสายเศรษฐกิจอุตสาหกรรม "MOI SPORT DAY 2018"
วันนี้ (10 มีนาคม 2561) นายสมชาย หาญหิรัญ รัฐมนตรีช่วยว่าการกระทรวงอุตสาหกรรม เป็นประธานเปิดกิจกรรมกีฬาสานสัมพันธ์ระหว่างผู้บริหาร ข้าราชการ กระทรวงอุตสาหกรรม กับ ผู้สื่อข่าวสายเศรษฐกิจอุตสาหกรรม "MOI SPORT DAY 2018" โดยมีนายพสุ โลหารชุน ปลัดกระทรวงอุตสาหกรรม กล่าวรายงาน ผู้บริหาร ข้าราชการกระทรวงอุตสาหกรรม สื่อมวลชนร่วมกิจกรรม และนายอารีย์ ชวลิตชีวนกุล กรรมการผู้จัดการใหญ่ เอสซีจี ซิเมนต์ผลิตภัณฑ์ก่อสร้าง ให้การต้อนรับ ณ สนามกีฬาแบดมินตัน บริษัท ปูนซีเมนต์ไทย จำกัด (มหาชน) บางซื่อ กรุงเทพฯ
ซึ่งกิจกรรมดังกล่าวจัดขึ้นเพื่อสร้างความสัมพันธ์อันดีระหว่างผู้บริหาร ข้าราชการ และพนักงานกระทรวงอุตสาหกรรม กับผู้สื่อข่าวสายเศรษฐกิจอุตสาหกรรม รวมถึงบริษัทเอเจนซี่ ที่กำกับดูแลงานด้านการประชาสัมพันธ์ให้กับหน่วยงานในสังกัดกระทรวงอุตสาหกรรม โดยจัดขึ้นเป็นครั้งแรก และมีความตั้งใจที่จะจัดต่อเนื่องเป็นประจำในทุกปี ทั้งนี้ ได้รับความร่วมมือจากกลุ่มบริษัทเอสซีจี เอื้อเฟื้อด้านสถานที่และอำนวยความสะดวกต่าง ๆ ด้วย

ที่มา : http://www.thaigov.go.th/news/contents/details/10676