รัฐบาลไทย-ข่าวทำเนียบรัฐบาล-รอง นรม. และ รมว.กห. ให้การต้อนรับ ผู้บัญชาการ กองกำลังสหรัฐอเมริกา ภาคพื้นแปซิฟิก

วันพฤหัสบดีที่ 22 กุมภาพันธ์ 2561
รอง นรม. และ รมว.กห. ให้การต้อนรับ ผู้บัญชาการ กองกำลังสหรัฐอเมริกา ภาคพื้นแปซิฟิก
รอง นรม. และ รมว.กห. ให้การต้อนรับ ผู้บัญชาการ กองกำลังสหรัฐอเมริกา ภาคพื้นแปซิฟิก
เมื่อ 22 ก.พ.61 พล.อ.ประวิตร วงษ์สุวรรณ รอง นรม. และ รมว.กห. ได้ให้การต้อนรับการเข้าเยี่ยมคำนับของ พล.ร.อ. Harry B. Harris, Jr. (แฮรี่ บี แฮร์ริส) ผบ.กกล.สหรัฐอเมริกา ภาคพื้นแปซิฟิก ณ ศาลาว่าการกลาโหม
พล.ร.อ.แฮรี่ บี แฮร์ริส ได้กล่าวถึง ความสัมพันธ์ไทย-สหรัฐ  ที่มีความมั่นคงแน่นแฟ้นมายาวนาน โดยไทย ถือเป็นมิตรประเทศที่สำคัญในภูมิภาค โดยเฉพาะปัจจุบัน ที่มีผู้นำระดับสูงของสหรัฐอเมริกาเดินทางมาเยือนไทย อย่างต่อเนื่อง ตั้งแต่ รมว.กห.   , ประธานคณะเสนาธิการร่วม กองทัพสหรัฐอเมริกา และ ผบ.กกล.สหรัฐอเมริกา ภาคพื้นแปซิฟิก  ซึ่งแสดงถึงการที่สหรัฐอเมริกาให้ความสำคัญกับไทยในฐานะพันธมิตรที่แนบแน่น รวมทั้งการเพิ่มพูนความสัมพันธ์และความร่วมมือทางทหารระหว่างกองทัพทั้งสองประเทศ  โดยเฉพาะการเพิ่มขอบเขตการฝึก Cobra Gold ซึ่งสะท้อนถึงความสัมพันธ์ไทย-สหรัฐอเมริกาที่ต่อเนื่องและแน่นแฟ้นมาตลอด  พร้อมทั้งยืนยันว่า สหรัฐอเมริกาและไทย จะคงความร่วมมือด้านความมั่นคงร่วมกัน เพื่อความสงบของภูมิภาค
พล.อ.ประวิตรฯ ได้กล่าวขอบคุณ  พล.ร.อ.แฮรี่ ที่ให้เกียรติเดินทางมาร่วมปิดการฝึก Cobra Gold 2018 ซึ่งปีนี้สหรัฐอเมริกาได้เพิ่มกำลังทหารเข้าร่วมฝึกกว่า 2,000 นาย พร้อมทั้ง ขอขอบคุณสหรัฐอเมริกา ที่ให้การต้อนรับ นรม.ในโอกาสเดินทางไปเยือนสหรัฐอเมริกาที่ผ่านมา  โดยขอยืนยันว่า กองทัพไทยพร้อมให้ความร่วมมือกับกองทัพสหรัฐอเมริกา เพื่อคงความสงบของภูมิภาคร่วมกัน

ที่มา : http://www.thaigov.go.th/news/contents/details/10295
