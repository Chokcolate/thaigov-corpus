รัฐบาลไทย-ข่าวทำเนียบรัฐบาล-รองนายกรัฐมนตรีและรัฐมนตรีว่าการกระทรวงยุติธรรมให้การต้อนรับ


วันอาทิตย์ที่ 25 มีนาคม 2561
205
รองนายกรัฐมนตรีและรัฐมนตรีว่าการกระทรวงยุติธรรมให้การต้อนรับ
รองนายกรัฐมนตรีและรัฐมนตรีว่าการกระทรวงยุติธรรมให้การต้อนรับเอกอัครราชทูตวิสามัญผู้มีอำนาจเต็มแห่งสาธารณรัฐอิตาลีประจำประเทศไทย
ในวันศุกร์ที่ ๒๓ มีนาคม ๒๕๖๑ เวลา ๑๕.๐๐ น.
พลอากาศเอก ประจิน จั่นตอง รองนายกรัฐมนตรีและรัฐมนตรีว่าการกระทรวงยุติธรรม ให้การต้อนรับ
นายฟรันเชสโก ซาเวรีโอ นีซีโอ (Mr. Francesco Saverio Nisio) เอกอัครราชทูตวิสามัญผู้มีอำนาจเต็มแห่งสาธารณรัฐอิตาลีประจำประเทศไทย พร้อมคณะ
ในโอกาสเข้าเยี่ยมคารวะ เพื่อกระชับความสัมพันธ์อันดีระหว่างกัน
พร้อมทั้งหารือข้อราชการที่เกี่ยวข้องกับงานในกระบวนการยุติธรรม โดยมีประเด็นที่สำคัญ อาทิ
ความร่วมมือกับกรมราชทัณฑ์ ในการโอนตัวผู้ต้องขังและการขอย้ายเรือนจำของผู้ต้องขังสัญชาติอิตาลี รวมถึงการระงับใช้โทษประหารชีวิตในประเทศไทย
นอกจากนี้ ยังได้กล่าวถึงความร่วมมือทางกฎหมายกับสำนักงานอัยการสูงสุดและกรมสอบสวนคดีพิเศษด้วย​
โดยมี​ ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม พร้อมด้วย​
นายวิทยา​ สุริยะวงค์​ รองปลัดกระทรวงยุติธรรม​  พ.ต.อ. ดร.ณรัชต์​ เศวตนันทน์​ อธิบดีกรมราชทัณฑ์​ และผู้ที่เกี่ยวข้อง​ เข้าร่วมฯ​
ณ ห้องรับรองกระทรวงยุติธรรม ชั้น ๒ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ

ที่มา : http://www.thaigov.go.th/news/contents/details/11026