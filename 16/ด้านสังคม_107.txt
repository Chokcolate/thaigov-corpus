รัฐบาลไทย-ข่าวทำเนียบรัฐบาล-รองปลัดกระทรวงดิจิทัลฯ เข้าร่วมการประชุม “The 1st UNODC - Thailand National Cybercrime Roundtable Discussion”

วันอังคารที่ 27 มีนาคม 2561
รองปลัดกระทรวงดิจิทัลฯ เข้าร่วมการประชุม “The 1st UNODC - Thailand National Cybercrime Roundtable Discussion”
รองปลัดกระทรวงดิจิทัลฯ
นางอาทิตยา สุธาธรรม รองปลัดกระทรวงดิจิทัลเพื่อเศรษฐกิจและสังคม  (ดีอี) กล่าวในพิธีเปิดการประชุมโต๊ะกลม “The 1st UNODC - Thailand National Cybercrime Roundtable Discussion” โดยสำนักงานป้องกันยาเสพติดและปราบปรามอาชญากรรมแห่งสหประชาชาติ (UNODC) จัดขึ้น ซึ่ง UNODC ได้จัดโครงการป้องกันอาชญากรรมในโลกไซเบอร์ และได้รับการสนับสนุนจากรัฐบาลประเทศออสเตรเลีย แคนาดา นอร์เวย์ สหราชอาณาจักร และสหรัฐอเมริกา เพื่อช่วยแก้ไขปัญหาด้านอาชญากรรมทางไซเบอร์ในกลุ่มประเทศเอเชียตะวันออกเฉียงใต้ จำนวน 8 ประเทศ ได้แก่ ไทย กัมพูชา อินโดนีเซีย ลาว มาเลเซีย เมียนมา ฟิลิปปินส์ และเวียดนาม โดยการประชุมดังกล่าวเป็นการหารือร่วมกันกับหน่วยงานที่เกี่ยวข้องของไทย อาทิ กระทรวงดิจิทัลเพื่อเศรษฐกิจและสังคม กระทรวงยุติธรรม กรมสอบสวนคดีพิเศษ (DSI) สำนักงานตำรวจแห่งชาติ สภาความมั่นคงแห่งชาติ ธนาคารแห่งชาติ ศูนย์ประสานการรักษาความมั่นคงปลอดภัยระบบคอมพิวเตอร์ประเทศไทย (ThaiCERT) และผู้ให้บริการด้านอินเทอร์เน็ต เพื่อแบ่งปันประสบการณ์และแนวทางปฏิบัติในการทำงานของแต่ละหน่วยงาน ตลอดจนร่วมกันสร้างเครือข่ายที่เป็นศูนย์กลางของไทยในการป้องกันอาชญากรรมทางไซเบอร์ เมื่อวันที่ 26 มีนาคม 2561 ณ ห้องบอลรูม 1 โรงแรมรอยัลออคิด เชอราตัน ถนนเจริญกรุง เขตบางรัก กรุงเทพฯ
******************

ที่มา : http://www.thaigov.go.th/news/contents/details/11092
