รัฐบาลไทย-ข่าวทำเนียบรัฐบาล- “สตูลจีโอพาร์ค ฟอสซิลเฟสติวัล ครั้งที่ 5”


วันพฤหัสบดีที่ 22 กุมภาพันธ์ 2561
153
“สตูลจีโอพาร์ค ฟอสซิลเฟสติวัล ครั้งที่ 5”
“สตูลจีโอพาร์ค ฟอสซิลเฟสติวัล ครั้งที่ 5”
ความโดดเด่นของมรดกทางธรรมชาติแห่งหนึ่งของจังหวัดสตูล ที่มีความหลากหลาย ทั้งส่วนของแหล่งและกิจกรรมการท่องเที่ยวเชิงอนุรักษ์มากมาย มีความเป็นอยู่ของผู้คนที่มีวิถีชีวิตผูกพัน ใกล้ชิดกับธรรมชาติ ที่ขณะนี้อุทยานธรณีสตูลกำลังจะได้รับการขนานนามว่าเป็น “อุทยานธรณีแห่งแรกของประเทศไทย” กระทรวงทรัพยากรธรรมชาติและสิ่งแวดล้อม โดยกรมทรัพยากรธรณีร่วมกับจังหวัดสตูลและหน่วยงานที่เกี่ยวข้องจึงสานต่อ จัดงานมหกรรม “สตูลจีโอพาร์ค ฟอสซิลเฟสติวัล ครั้งที่ 5” ภายใต้แนวคิด “Satun GeoPark is people” ขึ้นในระหว่างวันที่ 19 - 28 กุมภาพันธ์ 2561 ณ สนามหน้าที่ว่าการ อำเภอ ทุ่งหว้า จังหวัดสตูล โดยได้รับเกียรติจาก พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้ิม เป็นประธานในพิธี การจัดงานครั้งนี้มีวัตถุประสงค์เพื่อเผยแพร่องค์ความรู้ด้านธรณีวิทยา ซากดึกดำบรรพ์ และอุทยานธรณี เน้นการมีส่วนร่วมและของท้องถิ่นและกระตุ้นให้เกิดการท่องเที่ยว
งานมหกรรม “สตูลจีโอพาร์ค ฟอสซิลเฟสติวัล ครั้งที่ 5” จัดขึ้นต่อเนื่องเป็นประจำทุกปี ประกอบด้วยนิทรรศการจัดแสดง 4 โซน 1) จากทะเล 500 ล้านปี 2) สู่ขุนคีรียิ่งใหญ่ 3) ผูกพันวิถีชีวิตผู้คน และ 4) โซนกิจกรรม ที่น่าสนใจ ได้แก่ กิจกรรมขุดค้นซากดึกดำบรรพ์ / ถ่ายภาพสามมิติ / วาดภาพระบายสี นอกจากนี้ ภายในงานยังจัดกิจกรรมต่างๆ อาทิ พิพิธภัณฑ์เครือข่ายชุมชน / การประกวดทำอาหารเมนูดึกดำบรรพ์ / แข่งขันจัดสวนถาดอุทยานธรณีสตูล และการออกร้านของชุมชนท้องถิ่น

ที่มา : http://www.thaigov.go.th/news/contents/details/10281