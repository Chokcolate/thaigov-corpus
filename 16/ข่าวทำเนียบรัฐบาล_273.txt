รัฐบาลไทย-ข่าวทำเนียบรัฐบาล-รอง นรม. วิษณุฯ มอบประกาศนียบัตรฯ โครงการพัฒนาภาวะความเป็นผู้นำ ศาสนา ยุคใหม่ หลักสูตรที่ 1 รุ่นที่ 2 ประจำปี 2561

วันจันทร์ที่ 23 เมษายน 2561
รอง นรม. วิษณุฯ มอบประกาศนียบัตรฯ โครงการพัฒนาภาวะความเป็นผู้นำ ศาสนา ยุคใหม่ หลักสูตรที่ 1 รุ่นที่ 2 ประจำปี 2561
รอง นรม. วิษณุฯ มอบประกาศนียบัตรฯ โครงการพัฒนาภาวะความเป็นผู้นำ ศาสนา ยุคใหม่ หลักสูตรที่ 1 รุ่นที่ 2 ประจำปี 2561
วันนี้ (23 เมษายน 2561) เวลา 09.30 น. ณ ตึกสันติไมตรี (หลังใน) ทำเนียบรัฐบาล นายประสาน  ศรีเจริญ ผู้แทนจุฬาราชมนตรี และผู้อำนวยการสำนักจุฬาราชมนตรี พร้อมนายคัมภีร์ ดิษฐากรณ์ ผู้อำนวยการสถาบันพัฒนาผู้นำศาสนาอิสลาม นำคณะนักศึกษาหลักสูตร “พัฒนาภาวะความเป็นผู้นำ ศาสนายุคใหม่” หลักสูตรที่ 1 รุ่นที่ 2 ประจำปี 2561 จำนวน 58 คน เข้าเยี่ยมคารวะ นายวิษณุ เครืองาม รองนายกรัฐมนตรี (นายกรัฐมนตรี มอบหมาย) เพื่อมอบประกาศนียบัตรแก่ผู้ผ่านการอบรมโครงการดังกล่าว ซึ่งจัดขึ้นระหว่างวันที่ 13 - 22 เมษายน 2561 ทั้งนี้ เพื่อให้ผู้ผ่านการอบรมฯ เป็นผู้นำที่มีความรู้ความเข้าใจในสิทธิและหน้าที่ของการอยู่ร่วมกันในสังคมพหุวัฒนธรรมได้อย่างมีประสิทธิภาพ และนำพาประเทศชาติไปสู่ความก้าวหน้าอย่างมั่นคง มั่งคั่ง และยั่งยืน พร้อมทั้งน้อมนำพระราชปณิธานของในหลวง รัชกาลที่ 9 ไปปรับใช้ในการดำเนินชีวิตตามเจตนารมณ์ นายกรัฐมนตรีให้ได้ผลอย่างเป็นรูปธรรม
โอกาสนี้ รองนายกรัฐมนตรี ได้มอบประกาศนียบัตรแก่คณะนักศึกษาที่ผ่านการอบรมฯ พร้อมกล่าวให้โอวาทว่า ขอให้ผู้ผ่านการอบรมฯ ได้นำแนวทางและองค์ความรู้ด้านการบริหารจัดการองค์กรไปต่อยอดให้เป็นผู้นำยุคใหม่ที่มีความเข้มแข็งและมีประสิทธิภาพอย่างเต็มกำลังความสามารถ เพื่อร่วมกันขับเคลื่อนองค์กรและชุมชนให้มีศักยภาพสอดคล้องกับคำสั่ง คสช. ที่ 49/2559 เรื่อง มาตรการอุปถัมภ์และคุ้มครองศาสนา ต่าง ๆ ในประเทศไทย อันเป็นการเสริมสร้างความเข้าใจอันดีและความร่วมมือระหว่างศาสนา ตลอดจนร่วมกันสร้างสรรค์สังคมและประเทศชาติให้เกิดความมั่นคง มั่งคั่งและยั่งยืน โดยเฉพาะอย่างยิ่งเป็นการส่งเสริมให้บุคคลสามารถดำเนินชีวิตได้อย่างปกติสุขท่ามกลางสภาวะเศรษฐกิจและสังคมในปัจจุบัน อีกทั้งยังเป็นการเสริมสร้างทักษะและร่วมกันขับเคลื่อนองค์กรไปสู่เป้าหมายได้อย่างมีประสิทธิภาพสำเร็จลุล่วงตามวัตถุประสงค์ต่อไป
……………………………………….
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/11694
