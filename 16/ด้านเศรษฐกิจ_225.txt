รัฐบาลไทย-ข่าวทำเนียบรัฐบาล-รมว.ดิจิทัลฯ ร่วมงาน “โครงการพลังงานและเทคโนโลยีที่ยั่งยืนแห่งเอเชีย 2561” (SETA 2018)


วันพฤหัสบดีที่ 22 มีนาคม 2561
131
รมว.ดิจิทัลฯ ร่วมงาน “โครงการพลังงานและเทคโนโลยีที่ยั่งยืนแห่งเอเชีย 2561” (SETA 2018)
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) กล่าวต้อนรับในพิธีเปิดงานเทคโนโลยีพลังงานยุคใหม่สู่ประเทศไทย 4.0 ครั้งแรกของไทย ภายใต้ชื่องานประชุมวิชาการและนิทรรศการนานาชาติ “โครงการพลังงานและเทคโนโลยีที่ยั่งยืนแห่งเอเชีย 2561” (Sustainable Energy Technology Asia 2018 : SETA 2018) ในหัวข้อ “Towards Consolidated Innovative Energy Technology” โดยมี พลอากาศเอก ประจิน จั่นตอง รองนายกรัฐมนตรี เป็นประธาน ซึ่ง บริษัท แกท อินเตอร์เนชั่นแนล จำกัด ร่วมกับจุฬาลงกรณ์มหาวิทยาลัย สภาวิศวกร สภาสถาปนิก สภาอุตสาหกรรมแห่งประเทศไทย และกรุงเทพมหานคร จัดขึ้น เพื่อผลักดันและเสริมสร้างองค์ความรู้ด้านการจัดการพลังงาน เทคโนโลยีและนวัตกรรมดิจิทัลเพื่อการใช้พลังงานอย่างยั่งยืน โดยการสนับสนุนของกระทรวงดิจิทัลฯ กระทรวงพลังงาน กระทรวงวิทยาศาสตร์และเทคโนโลยี กระทรวงอุตสาหกรรม และกระทรวงคมนาคม ระหว่างวันที่ 21-23 มีนาคม 2561 ซึ่งภายในงานได้จัดแสดงเทรดโชว์ด้านเทคโนโลยีพลังงานและนวัตกรรมสุดล้ำที่สามารถนำมาปรับใช้ในชีวิตประจำวันและชุมชนให้เหมาะสมได้อย่างปลอดภัยต่อชีวิตและสิ่งแวดล้อม เพื่อตอบสนองรูปแบบการดำเนินชีวิตแบบสมาร์ทดิจิทัล ทั้งนี้ สำนักงานส่งเสริมเศรษฐกิจดิจิทัล (ดีป้า) หน่วยงานในสังกัดกระทรวงดิจิทัลฯ ร่วมกับจังหวัดขอนแก่นในฐานะเมืองอัจฉริยะนำร่องของไทย ยังได้ร่วมออกบูธจัดแสดงความเป็น Smart City ต้นแบบ ซึ่งเป็นกลไกสำคัญในการสร้างการกระตุ้นให้ประชาชนพร้อมรับการเปลี่ยนแปลงได้ในทุกๆ ระดับ เพื่อก้าวไปสู่ไทยแลนด์ 4.0 หรือก้าวกระโดดไปสู่ความเป็น Global City ได้ในระยะเวลาอันสั้นและยั่งยืน เมื่อวันที่ 21 มีนาคม 2561 ณ ศูนย์นิทรรศการและการประชุมไบเทค เขตบางนา กรุงเทพฯ
*********************

ที่มา : http://www.thaigov.go.th/news/contents/details/10975