รัฐบาลไทย-ข่าวทำเนียบรัฐบาล-นายกรัฐมนตรีเน้นย้ำคะแนนความนิยมของรัฐบาลที่ลดลง ไม่ส่งผลกระทบต่อการทำงานของรัฐบาล ยืนยันมุ่งมั่นเดินหน้าพัฒนาประเทศ


วันพุธที่ 7 มีนาคม 2561
352
พิมพ์
นายกรัฐมนตรีเน้นย้ำคะแนนความนิยมของรัฐบาลที่ลดลง ไม่ส่งผลกระทบต่อการทำงานของรัฐบาล ยืนยันมุ่งมั่นเดินหน้าพัฒนาประเทศ
นายกรัฐมนตรีเน้นย้ำคะแนนความนิยมของรัฐบาลที่ลดลง ไม่ส่งผลกระทบต่อการทำงานของรัฐบาล ยืนยันมุ่งมั่นเดินหน้าพัฒนาประเทศ
เมื่อวันที่ 6 มีนาคม 2561 เวลา 13.00 น. ณ บริเวณหน้าห้องประชุมคณะรัฐมนตรีโรงแรมดุสิตธานี หัวหิน อำเภอชะอำ จังหวัดเพชรบุรี พลเอก ประยุทธ์ จันทร์โอชา นายกรัฐมนตรีกล่าวถึงกรณีมีรายงานโพลสำรวจคะแนนความนิยมของรัฐบาลลดลงว่า ผลโพลมีทั้งลง และขึ้นซึ่งไม่มีผลต่อการทำงาน เพราะรัฐบาลไม่ได้ทำงานตามคะแนนโพลต่าง ๆ หากให้ความสนใจเรื่องนี้มากคงไม่ต้องทำงาน ส่วนตัวมองว่าคะแนนโพลที่ลดลง ชี้ให้เห็นถึงความพยามยาม มุ่งมั่นในการแก้ปัญหาต่าง ๆ ของรัฐบาล แม้จะยังไม่เป็นที่พึงพอใจของคนทั้งประเทศก็ตาม พร้อมกล่าวว่า รัฐบาลจะทำทุกอย่างตามความต้องการของทุกคน ปล่อยปละละเลย ไม่ดำเนินการตามกฎหมาย เพื่อทำให้ผลคะแนนความนิยมสูงขึ้น แต่บ้านเมืองแย่ลงนั้น รัฐบาลไม่สามารถทำได้
พร้อมกับกล่าวขอบคุณทุกคนที่ให้กำลังใจ ซึ่งเปรียบเสมือนเป็นกระจกส่องให้รัฐบาล ส่วนตัวนั้นมีความมุ่งมั่นตั้งใจทำงานต่อไป และยังคงเชื่อมั่นในคณะรัฐมนตรี ซึ่งการทำงานทุกวันนี้ไม่ได้ทำด้วยคะแนนความนิยม แต่ทำด้วยข้อเท็จจริง มีหลักการและเหตุผล แก้ไขปัญหา อุปสรรค โครงสร้างระบบกฎหมายต่างๆ และทุกกระบวนการที่เกี่ยวข้อง
------------------------------------------------------

ที่มา : http://www.thaigov.go.th/news/contents/details/10586