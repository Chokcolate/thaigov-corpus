รัฐบาลไทย-ข่าวทำเนียบรัฐบาล-นายกรัฐมนตรีระบุการต่ออายุเกษียณราชการเป็น 63 ปี เป็นเพียงข้อเสนอคณะกรรมการปฏิรูป เผยไม่ใช่การต่ออายุราชการ แต่เป็นการใช้ประโยชน์จากบุคคลากรในสาขาที่คลาดแคลน


วันอังคารที่ 10 เมษายน 2561
533
พิมพ์
นายกรัฐมนตรีระบุการต่ออายุเกษียณราชการเป็น 63 ปี เป็นเพียงข้อเสนอคณะกรรมการปฏิรูป เผยไม่ใช่การต่ออายุราชการ แต่เป็นการใช้ประโยชน์จากบุคคลากรในสาขาที่คลาดแคลน
นายกรัฐมนตรีระบุการต่ออายุเกษียณราชการเป็น 63 ปี เป็นเพียงข้อเสนอคณะกรรมการปฏิรูป เผยไม่ใช่การต่ออายุราชการ แต่เป็นการใช้ประโยชน์จากบุคคลากรในสาขาที่คลาดแคลน
วันนี้ (10 เมษายน 2561) เวลา 14.20 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรี กล่าวถึงกรณีการต่ออายุเกษียณราชการเป็น 63 ปี ว่า เรื่องดังกล่าวต้องคำนึงถึงคนที่อยู่ในระบบด้วย และต้องดูว่าจะให้ผู้สูงอายุมีงานทำในสาขาที่ขาดแคลนได้อย่างไร เช่น หมอ นักวิชาการ พออายุ 60 ปี ต้องเกษียณ แต่ถ้าบุคลากรเหล่านี้ยังมีประโยชน์ เราจะนำมาใช้ประโยชน์อย่างไร ซึ่งไม่ใช่เป็นการต่ออายุราชการ
สำหรับความคิดเห็นที่คณะกรรมการปฏิรูปเสนอขึ้นมานั้น รัฐบาลจะต้องพิจารณาคัดกรองอีกที ซึ่งเรื่องดังกล่าวเป็นเพียงข้อเสนอขั้นแรก ถึงแม้จะมีการประกาศไปแล้ว ขั้นต่อไปรัฐบาลจะต้องมีกฎเกณฑ์ ระเบียบให้ชัดเจนต่อไป
----------------------------------------

ที่มา : http://www.thaigov.go.th/news/contents/details/11449