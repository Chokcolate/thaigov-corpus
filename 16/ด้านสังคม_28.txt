รัฐบาลไทย-ข่าวทำเนียบรัฐบาล-ปลัดกระทรวงดิจิทัลฯ เป็นประธานเปิด “ตู้บริการอเนกประสงค์ภาครัฐ” ที่จังหวัดอุบลราชธานี


วันอังคารที่ 27 กุมภาพันธ์ 2561
173
ปลัดกระทรวงดิจิทัลฯ เป็นประธานเปิด “ตู้บริการอเนกประสงค์ภาครัฐ” ที่จังหวัดอุบลราชธานี
ปลัดกระทรวงดิจิทัลฯ
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานเปิดตัว “ตู้บริการอเนกประสงค์ภาครัฐ” (Government Smart Kiosk) โดยมี ดร.ศักดิ์ เสกขุนทด ผู้อำนวยการสำนักงานรัฐบาลอิเล็กทรอนิกส์ (องค์การมหาชน) หรือ EGA และนายสฤษดิ์ วิฑูรย์ ผู้ว่าราชการจังหวัดอุบลราชธานี เข้าร่วมงานฯ ซึ่งสำนักงานรัฐบาลอิเล็กทรอนิกส์ (องค์การมหาชน) หน่วยงานในสังกัดกระทรวงฯ ได้ร่วมมือกับภาคส่วนต่างๆ ในการพัฒนาระบบราชการยุคใหม่ให้เกิดการบริการภาครัฐที่เป็นประโยชน์สูงสุด เพื่อให้ประชาชนสามารถเข้าถึงข้อมูลและบริการภาครัฐแบบครบวงจรในรูปแบบอิเล็กทรอนิกส์ โดยการยืนยันตัวตนในการเข้าถึงบริการด้วยบัตรประจำตัวประชาชนแบบอเนกประสงค์ (Smart Card) ทั้งยังเป็นการเพิ่มขีดความสามารถเชิงดิจิทัลให้หน่วยงานราชการส่วนภูมิภาคมีประสิทธิภาพการทำงานสูงขึ้น สามารถบริการประชาชนให้ได้ประโยชน์สูงสุด พร้อมก้าวสู่การเป็นรัฐบาลดิจิทัลด้วยการขับเคลื่อนผ่านนวัตกรรมด้านเทคโนโลยีเพื่อนำพาประเทศสู่ Thailand 4.0 เมื่อวันที่ 23 กุมภาพันธ์ 2561 ณ บิ๊กซี ซูเปอร์เซ็นเตอร์ อำเภอเมือง จังหวัดอุบลราชธานี
*********************

ที่มา : http://www.thaigov.go.th/news/contents/details/10391