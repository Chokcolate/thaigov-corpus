รัฐบาลไทย-ข่าวทำเนียบรัฐบาล-ผู้ตรวจราชการกระทรวงอุตสาหกรรม ลงพื้นที่ตรวจราชการประจำปีงบประมาณ พ.ศ.2561 รอบที่ 1 ของสำนักงานอุตสาหกรรมจังหวัดสุพรรณบุรี

วันจันทร์ที่ 12 มีนาคม 2561
ผู้ตรวจราชการกระทรวงอุตสาหกรรม ลงพื้นที่ตรวจราชการประจำปีงบประมาณ พ.ศ.2561 รอบที่ 1 ของสำนักงานอุตสาหกรรมจังหวัดสุพรรณบุรี
ผู้ตรวจราชการกระทรวงอุตสาหกรรม ลงพื้นที่ตรวจราชการประจำปีงบประมาณ พ.ศ.2561 รอบที่ 1 ของสำนักงานอุตสาหกรรมจังหวัดสุพรรณบุรี
เมื่อวันที่ 9 มีนาคม 2561 นายจุลพงษ์ ทวีศรี ผู้ตรวจราชการกระทรวงอุตสาหกรรม ลงพื้นที่ตรวจราชการประจำปีงบประมาณ พ.ศ.2561 รอบที่ 1 ของสำนักงานอุตสาหกรรมจังหวัดสุพรรณบุรี เพื่อรับทราบผลการดำเนินการ สภาพปัญหา และปัญหาอุปสรรคในการพัฒนาอุตสาหกรรมของจังหวัด โดยมีนายอนุสร ภู่พงศ์สกุล อุตสาหกรรมจังหวัดสุพรรณบุรี พร้อมด้วยเจ้าหน้าที่ สอจ.สุพรรณบุรี และหน่วยงานที่เกี่ยวข้องเข้าร่วมประชุมฯ นอกจากนี้ยังได้เข้าเยี่ยมชม ห้างหุ้นส่วนจำกัด แม่ละมาย “ผลิตภัณฑ์วุ้นมะพร้าวแม่ละมาย” ซึ่งเป็นอุตสาหกรรมเกษตรแปรรูปอันเป็นอัตลักษณ์ของจังหวัด และได้เข้าเยี่ยมชมการส่งเสริมวิสาหกิจชุมชนและ SMEs เพื่อรองรับการท่องเที่ยวชุมชน (หมู่บ้าน CIV) ณ ชุมชนบ้านพุน้ำร้อน ต.พุน้ำร้อน อ.ด่านช้าง จ.สุพรรณบุรี ซึ่งมีป่าชุมชนและอ่างเก็บน้ำเขาวงเป็นแหล่งท่องเที่ยวเชิงนิเวศ และยังมีพิพิธภัณฑ์แสดงโบราณวัตถุที่ค้นพบในพื้นที่อีกด้วย

ที่มา : http://www.thaigov.go.th/news/contents/details/10714
