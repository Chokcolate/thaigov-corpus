รัฐบาลไทย-ข่าวทำเนียบรัฐบาล-รถไฟความเร็วสูง เชื่อม 3 สนามบิน


วันพฤหัสบดีที่ 5 เมษายน 2561
60
พิมพ์
รถไฟความเร็วสูง เชื่อม 3 สนามบิน
รัฐบาลเห็นชอบดำเนินโครงการรถไฟความเร็วสูงเชื่อม 3 สนามบิน ได้แก่ สนามบินดอนเมือง สุวรรณภูมิ และอู่ตะเภา
รถไฟความเร็วสูง เชื่อม 3 สนามบิน
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบดำเนินโครงการรถไฟความเร็วสูงเชื่อม 3 สนามบิน ได้แก่ สนามบินดอนเมือง สุวรรณภูมิ และอู่ตะเภา ระยะทาง 220 กิโลเมตร อัตราความเร็ว 250 กม./ชั่วโมง จำนวน 15 สถานี ใช้เวลาเดินทางจากสนามบินอู่ตะเภาเข้ากรุงเทพฯ ภายในเวลา 45 นาที โดยรถไฟความเร็วสูงเส้นทางนี้จะเชื่อมโยงความเจริญระหว่างกรุงเทพฯ กับพื้นที่โครงการระเบียงเศรษฐกิจภาคตะวันออก หรือ EEC โดยคาดการณ์ผลตอบแทนทางเศรษฐกิจทั้งโครงการมูลค่า 700,000 ล้านบาท คำนวณจากมูลค่าเพิ่มที่เกิดจากสนามบินอู่ตะเภา ลดการใช้น้ำมัน ลดระยะเวลาเดินทางและมลพิษจากการใช้รถยนต์ นอกจากนี้ยังช่วยพัฒนาเศรษฐกิจตลอดเส้นทาง ก่อให้เกิดการจ้างงานเพิ่มมากขึ้น คาดว่าจะเปิดให้บริการได้ในปี 2566
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/11355