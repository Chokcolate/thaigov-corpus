รัฐบาลไทย-ข่าวทำเนียบรัฐบาล-กระทรวงมหาดไทย จัดพิธีรดน้ำขอพรผู้ใหญ่ ธำรงไว้ประเพณีไทยอันงดงาม


วันพุธที่ 11 เมษายน 2561
110
กระทรวงมหาดไทย จัดพิธีรดน้ำขอพรผู้ใหญ่ ธำรงไว้ประเพณีไทยอันงดงาม
กระทรวงมหาดไทย จัดพิธีรดน้ำขอพรผู้ใหญ่ ธำรงไว้ประเพณีไทยอันงดงาม
วันนี้ (11 เม.ย. 61) ที่กระทรวงมหาดไทย นายฉัตรชัย พรหมเลิศ ปลัดกระทรวงมหาดไทย นำคณะผู้บริหาร ข้าราชการ พนักงาน และลูกจ้าง หน่วยงานในสังกัดกระทรวงมหาดไทย ร่วมรดน้ำขอพร พลเอก อนุพงษ์ เผ่าจินดารัฐมนตรีว่าการกระทรวงมหาดไทย และ นายสุธี มากบุญ รัฐมนตรีช่วยว่าการกระทรวงมหาดไทย เนื่องในประเพณีสงกรานต์ ซึ่งถือเป็นกิจกรรมที่กระทรวงมหาดไทยได้จัดมาอย่างต่อเนื่อง เพื่อรักษาไว้ซึ่งวัฒนธรรมประเพณีอันดีงามของไทย และแสดงออกถึงความเคารพ ความกตัญญูกตเวที และความปรารถนาดี โดยมีข้าราชการและเจ้าหน้าที่ร่วมกิจกรรมอย่างเนื่องแน่น ท่ามกลางบรรยากาศอันอบอุ่น.
ครั้งที่ 84/2561
กองสารนิเทศ สำนักงานปลัดกระทรวงมหาดไทย
โทร. 0-22224131-2

ที่มา : http://www.thaigov.go.th/news/contents/details/11482