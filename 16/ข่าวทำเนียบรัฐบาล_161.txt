รัฐบาลไทย-ข่าวทำเนียบรัฐบาล-นายกรัฐมนตรีเผยไม่ให้ความสำคัญกับกลุ่มเคลื่อนไหวการเมือง ขอให้เลิกเคลื่อนไหวสร้างความเดือนร้อน


วันอังคารที่ 27 มีนาคม 2561
204
พิมพ์
นายกรัฐมนตรีเผยไม่ให้ความสำคัญกับกลุ่มเคลื่อนไหวการเมือง ขอให้เลิกเคลื่อนไหวสร้างความเดือนร้อน
นายกรัฐมนตรีเผยไม่ให้ความสำคัญกับกลุ่มเคลื่อนไหวการเมือง ขอให้เลิกเคลื่อนไหวสร้างความเดือนร้อน
วันนี้ (27 มีนาคม 2561) เวลา 14.20 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีถึงสถานการณ์บ้านเมืองว่า ส่วนตัวแล้วไม่ได้ให้ความสำคัญกับกลุ่มที่มีการเคลื่อนไหว เพราะส่วนใหญ่เป็นกลุ่มบุคคลเดิม ๆ ซึ่งอาจมีวัตถุประสงค์อย่างอื่นด้วย และอาจจะมีการสนับสนุนจากกลุ่มบุคคลภายนอก โดยเชื่อว่ากลุ่มบุคคลที่เคลื่อนไหวไม่มีเจตนาบริสุทธิ์เต็มร้อยเปอร์เซ็น แต่ก็อาจจะมีบ้างบุคคลที่มีเจตนาบริสุทธิ์ ทั้งนี้ ได้สั่งการตรวจสอบในทางลึกแล้วว่ามีความเกี่ยวข้องเชื่อมโยงกับพรรคการเมืองหรือไม่ และขอให้เข้าใจด้วยว่าบ้านเมืองต้องการอะไร ซึ่งกรอบระยะเวลา รวมถึงกฎหมายเกี่ยวกับการเลือกตั้งก็มีออกมาแล้ว จะออกมาเคลื่อนไหวทำไม ขอให้เลิกเคลื่อนไหวสร้างความเดือนร้อนกระทบต่อประชาชน และฝ่าฝืนคำสั่ง
--------------------------------------------------

ที่มา : http://www.thaigov.go.th/news/contents/details/11099