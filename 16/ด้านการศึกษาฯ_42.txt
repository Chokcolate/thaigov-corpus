รัฐบาลไทย-ข่าวทำเนียบรัฐบาล-รมว.ดิจิทัลฯ ร่วมเสวนาหัวข้อ “SMART City and Urban Innovation : Future Treads of Global Cities”


วันอังคารที่ 27 มีนาคม 2561
103
รมว.ดิจิทัลฯ ร่วมเสวนาหัวข้อ “SMART City and Urban Innovation : Future Treads of Global Cities”
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานพิธีเปิดงานพร้อมร่วมเสวนาในหัวข้อเรื่อง “SMART City and Urban Innovation : Future Treads of Global Cities” โดยกระทรวงดิจิทัลเพื่อเศรษฐกิจและสังคม ร่วมกับสำนักงานนวัตกรรมแห่งชาติ (สนช.) กระทรวงวิทยาศาสตร์และเทคโนโลยี กระทรวงการต่างประเทศ และสถานฑูตไทยประจำกรุงเวียนนา จัดขึ้นเนื่องจากตระหนักถึงความสำคัญ ในการยกระดับเมืองสู่นวัตกรรมเชิงพื้นที่ (Area – based innovation) และเมืองอัจฉริยะ (Smart City) เพื่อยกระดับคุณภาพชีวิตของคนไทยให้ดีขึ้นทัดเทียมประเทศพัฒนาแล้ว ซึ่งจำเป็นจะต้องบูรณาการกันหลายหน่วยงาน โดยมี กรุงเวียนนา ประเทศออสเตรีย เมืองที่มีคุณภาพชีวิตที่ดีที่สุดในโลกเป็นโมเดล ด้วยแนวคิดการใช้ทรัพยากรน้อยที่สุด ทำให้ประชากรมีคุณภาพชีวิตดีที่สุด ซึ่งจะต้องขับเคลื่อนด้วยนวัตกรรม ทั้งนี้ มี นางมาเรียน วาสิลาโค รองนายกเทศมนตรีกรุงเวียนนา นายเออเก็น อันโลฟสกี้ ผู้บริหารเมืองนวัตกรรมกรุงเวียนนา นางเองเจลิกา วิ้งค์เคลย รองอธิบดีเทศบาลกรุงเวียนนา และนายจอร์ดี้ มาลาเควอ ผู้อำนวยการสำนักงานการค้าและการลงทุนคาตาโลเนีย ประเทศสเปน ร่วมเสวนากับผู้แทนหน่วยงานต่างๆ จากประเทศไทย เมื่อวันที่ 26 มีนาคม 2561 ณ ห้องพิมานแมน ชั้น 2 โรงแรมอนันตรา สยาม เขตปทุมวัน กรุงเทพฯ
********************

ที่มา : http://www.thaigov.go.th/news/contents/details/11091