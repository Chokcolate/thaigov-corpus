รัฐบาลไทย-ข่าวทำเนียบรัฐบาล-นายกรัฐมนตรีย้ำยังไม่ออก ม. 44 เพื่อแก้ปัญหาทีวีดิจิทัล มุ่งหาทางออกที่ดีที่สุดในการแก้ปัญหา ยืนยันประเทศชาติต้องไม่เสียผลประโยชน์

วันอังคารที่ 24 เมษายน 2561
นายกรัฐมนตรีย้ำยังไม่ออก ม. 44 เพื่อแก้ปัญหาทีวีดิจิทัล มุ่งหาทางออกที่ดีที่สุดในการแก้ปัญหา ยืนยันประเทศชาติต้องไม่เสียผลประโยชน์
นายกรัฐมนตรีย้ำยังไม่ออก ม. 44 เพื่อแก้ปัญหาทีวีดิจิทัล มุ่งหาทางออกที่ดีที่สุดในการแก้ปัญหา ยืนยันประเทศชาติต้องไม่เสียผลประโยชน์
วันนี้ (24 เมษายน 2561) เวลา 14.15 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรี กล่าวถึงกรณีการใช้ ม. 44 เพื่อแก้ปัญหาทีวีดิจิทัลว่า ได้มีการหารือพูดคุยกันเพื่อหาวิธีการที่เหมาะสมในการดูแลแก้ไขปัญหาดังกล่าวซึ่งจะต้องพิจารณาดูบริบทต่าง ๆ อย่างรอบคอบในทุก ๆ ด้าน โดยประเทศชาติต้องไม่เสียผลประโยชน์ ขอให้สังคมเข้าใจ และขอยืนยันว่ารัฐบาลไม่มีจุดประสงค์เพื่อการเอื้อประโยชน์ให้กับบุคคลหรือกลุ่มบุคคลใด เน้นย้ำรัฐบาลต้องหาทางออกที่ดีที่สุดของปัญหา โดยจะพิจารณาหารือในรายละเอียด ศึกษาเหตุผลและความจำเป็นด้วยความรอบคอบ หามาตรการที่เหมาะสมเพื่อแก้ปัญหาให้ได้โดยเร็ว

ที่มา : http://www.thaigov.go.th/news/contents/details/11737
