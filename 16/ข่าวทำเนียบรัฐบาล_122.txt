รัฐบาลไทย-ข่าวทำเนียบรัฐบาล-พลเอก ธนะศักดิ์ ปฏิมาประกร เป็นประธานในการประชุมคณะกรรมการที่ปรึกษาผู้ทรงคุณวุฒิพิเศษของนายกรัฐมนตรี

วันศุกร์ที่ 16 มีนาคม 2561
พลเอก ธนะศักดิ์ ปฏิมาประกร เป็นประธานในการประชุมคณะกรรมการที่ปรึกษาผู้ทรงคุณวุฒิพิเศษของนายกรัฐมนตรี
พลเอก ธนะศักดิ์ ปฏิมาประกร รองหัวหน้าคณะรักษาความสงบแห่งชาติและประธานกรรมการที่ปรึกษา ผู้ทรงคุณวุฒิพิเศษของนายกรัฐมนตรีเป็นประธานในการประชุมคณะกรรมการที่ปรึกษาผู้ทรงคุณวุฒิพิเศษของนายกรัฐมนตรี
วันนี้ เวลา 10.00 น. พลเอก ธนะศักดิ์ ปฏิมาประกร รองหัวหน้าคณะรักษาความสงบแห่งชาติและประธานกรรมการที่ปรึกษา ผู้ทรงคุณวุฒิพิเศษของนายกรัฐมนตรี เป็นประธานในการประชุมคณะกรรมการที่ปรึกษาผู้ทรงคุณวุฒิพิเศษของนายกรัฐมนตรี ณ ห้องประชุมอาคารรับรองเกษะโกมล บ้านเกษะโกมล
การประชุมในวันนี้ คณะกรรมการ ฯ เห็นว่าโดยที่ในปี 2560 ประเทศไทยมีประชากรผู้สูงอายุ 11.35 ล้านคน คิดเป็นร้อยละ 16.8 ของประชากรไทย และมีสัดส่วนประชากรผู้สูงอายุเพิ่มขึ้นอย่างรวดเร็ว ซึ่งการก้าวเข้าสู่สังคมผู้สูงอายุนั้นทำให้โครงสร้างทางเศรษฐกิจและสังคมเปลี่ยนแปลงไป จึงต้องกำหนดมาตรการ โดยการร่วมมือของกระทรวง ส่วนราชการ และภาคเอกชน  ที่เกี่ยวข้อง โดยเฉพาะด้านการดูแลผู้สูงอายุ ด้านแรงงาน ซึ่งผู้สูงอายุต้องเข้ามามีส่วนร่วมในการทำงานเพิ่มเติม รวมทั้งจะต้องเตรียมการรองรับการขับเคลื่อนเศรษฐกิจประเทศและก้าวไปสู่ THAILAND 4.0 อย่างเป็นรูปธรรม คณะกรรมการ ฯ จึงสมควรเสนอให้มีการกำหนดเรื่องนี้เป็นวาระแห่งชาติ ในการเตรียมความพร้อมรองรับการเข้าสู่สังคมผู้สูงอายุ อันจะทำให้ผู้สูงอายุเข้าถึง สิทธิประโยชน์ ความคุ้มครอง และความเป็นธรรมในการทำงานต่อไป

ที่มา : http://www.thaigov.go.th/news/contents/details/10804
