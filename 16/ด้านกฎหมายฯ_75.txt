รัฐบาลไทย-ข่าวทำเนียบรัฐบาล-“ยุติธรรม” เป็นเจ้าภาพจัดประชุมคณะทำงานจัดทำสนธิสัญญาแม่แบบอาเซียนว่าด้วย การส่งผู้ร้ายข้ามแดน


วันอังคารที่ 27 มีนาคม 2561
170
“ยุติธรรม” เป็นเจ้าภาพจัดประชุมคณะทำงานจัดทำสนธิสัญญาแม่แบบอาเซียนว่าด้วย การส่งผู้ร้ายข้ามแดน
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานเปิดการประชุมคณะทำงานจัดทำสนธิสัญญาแม่แบบอาเซียนว่าด้วยการส่งผู้ร้ายข้ามแดน ครั้งที่ 8 (8th Meeting of the ASLOM Working Group on the Model ASEAN Extradition Treaty)
ในวันจันทร์ที่ 26 มีนาคม 2561 เวลา 09.00 น.
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานเปิดการประชุมคณะทำงานจัดทำสนธิสัญญาแม่แบบอาเซียนว่าด้วยการส่งผู้ร้ายข้ามแดน
ครั้งที่ 8 (8th Meeting of the ASLOM Working Group on the Model ASEAN Extradition Treaty)
ซึ่งประเทศไทย โดยกระทรวงยุติธรรม เป็นเจ้าภาพ จัดขึ้นระหว่างวันที่ 26 - 28 มีนาคม 2561
ณ โรงแรมโนโวเทล เพลินจิต สุขุมวิท กรุงเทพมหานคร
ซึ่งเป็นการประชุมระดับคณะทำงานภายใต้กรอบการประชุมเจ้าหน้าที่อาวุโสอาเซียนด้านกฎหมาย (ASEAN Senior Law Officials Meeting: ASLOM) เพื่อจัดทำสนธิสัญญาแม่แบบอาเซียน
ว่าด้วยการส่งผู้ร้ายข้ามแดน โดยมีผู้แทนจากประเทศอาเซียนจำนวน 10 ประเทศ และสำนักงาน
เลขาธิการอาเซียน เข้าร่วมฯ
โอกาสนี้นางสาวสมใจ เกษรศิริเจริญ อัยการพิเศษฝ่ายกิจการต่างประเทศ 1 สำนักงานอัยการสูงสุดในฐานะหัวหน้าคณะผู้แทนไทย ได้กล่าวต้อนรับผู้เข้าร่วมการประชุม และศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม​ ประธานในการประชุมดังกล่าว กล่าวเปิดการประชุมฯ โดยกล่าวขอบคุณประเทศสิงคโปร์ในฐานะเป็นเจ้าภาพจัดการประชุมฯ ครั้งที่ 7 ที่ทำให้คณะทำงานดำเนินงานมาถึงช่วงสุดท้าย
ของการพิจารณาร่างสนธิสัญญาแม่แบบฯ ตลอดจนได้เน้นย้ำถึงความสำคัญใน 3 ประเด็น ได้แก่
สนธิสัญญาว่าด้วยความร่วมมือระหว่างประเทศในเรื่องทางอาญา การโอนตัวนักโทษ
และการส่งผู้ร้ายข้ามแดน ซึ่งนับเป็นเรื่องที่สำคัญในการเสริมสร้างความร่วมมือด้านกฎหมายอาชญากรรม
ในอาเซียน ทั้งนี้ กระทรวงยุติธรรม สำนักงานอัยการสูงสุด และกระทรวงการต่างประเทศ เป็นผู้แทนฝ่ายไทยในการร่วมพิจารณาร่างสนธิสัญญาแม่แบบอาเซียนว่าด้วยการส่งผู้ร้ายข้ามแดน
ในการนี้ ที่ประชุมได้พิจารณาประเด็นในสนธิสัญญาแม่แบบฯ อาทิ พันธกรณีในการส่งตัว
ฐานความผิดที่ส่งตัวได้ มูลความผิดในการส่งตัว มูลเหตุปฏิเสธการส่งตัวโดยเด็ดขาด
ดุลพินิจปฏิเสธการส่งตัว การส่งคนชาติ คำขอและเอกสารที่เกี่ยวข้อง
ซึ่งที่ประชุมจะพิจารณาประเด็นที่ยังคงค้างอยู่ในวันถัดไป

ที่มา : http://www.thaigov.go.th/news/contents/details/11071