รัฐบาลไทย-ข่าวทำเนียบรัฐบาล-รมช.สมชายฯ บรรยายพิเศษเรื่องนโยบายภาครัฐกับการพัฒนากลุ่ม SMEs เกษตร พร้อมเป็นสักขีพยานมอบสินเชื่อของ ธพว.ให้แก่กลุ่มผู้ประกอบการ SMEs เกษตรในพื้นที่ จ.สุราษฎร์ฯ

วันจันทร์ที่ 23 เมษายน 2561
รมช.สมชายฯ บรรยายพิเศษเรื่องนโยบายภาครัฐกับการพัฒนากลุ่ม SMEs เกษตร พร้อมเป็นสักขีพยานมอบสินเชื่อของ ธพว.ให้แก่กลุ่มผู้ประกอบการ SMEs เกษตรในพื้นที่ จ.สุราษฎร์ฯ
รมช.สมชายฯ บรรยายพิเศษเรื่องนโยบายภาครัฐกับการพัฒนากลุ่ม SMEs เกษตร พร้อมเป็นสักขีพยานมอบสินเชื่อของ ธพว.ให้แก่กลุ่มผู้ประกอบการ SMEs เกษตรในพื้นที่ จ.สุราษฎร์ฯ
วันนี้ (20 เมษายน 2561) เวลา 15.30 น. นายสมชาย หาญหิรัญ รัฐมนตรีช่วยว่าการกระทรวงอุตสาหกรรม บรรยายพิเศษเรื่อง "นโยบายภาครัฐกับการพัฒนากลุ่ม SMEs เกษตร สร้างเศรษฐกิจฐานรากและความร่วมมือกับสภาเกษตรกรแห่งชาติ" พร้อมร่วมเป็นสักขีพยาน ในการมอบสินเชื่อของธนาคารพัฒนาวิสาหกิจขนาดกลางและขนาดย่อมแห่งๆ ( ธพว.) ให้แก่กลุ่มผู้ประกอบการ SMEs เกษตรในพื้นที่ จ.สุราษฎร์ธานี จำนวน 5 ราย วงเงิน7.8 ล้านบาท
โดยมีนางอนงค์ ไพจิตรประภาภรณ์ ผู้ตรวจราชการกระทรวงอุตสาหกรรม นายเอกภัทร  วังสุวรรณ รองเลขาธิการคณะกรรมการอ้อยและน้ำตาลทราย นายจารุพันธุ์ จารโยภาส รองอธิบดีกรมส่งเสริมอุตสาหกรรม นายบุญสิทธิ์ เรืองผล อุตสาหกรรมจังหวัดสุราษฎร์ธานี ร่วมงาน โดยมีนายวิชวุทย์ จินโต ผู้ว่าราชการจังหวัดสุราษฎร์ธานี ให้การต้อนรับ ณ โรงแรมบรรจงบุรี จังหวัดสุราษฎร์ธานี
รัฐมนตรีช่วยว่าการกระทรวงอุตสาหกรรม กล่าวตอนหนึ่งว่า "เกษตรกรเกษตรแปรรูป ต้องรู้จักวัตถุดิบของตนเองเป็นอย่างดี เด่นเรื่องการแปรรูป การบริหารจัดการ การตลาด" ต้องบริหารจัดการให้ได้ตั้งแต่ต้นน้ำจนถึงปลายน้ำ จึงจะนำไปสู่ความสำเร็จในที่สุด นอกจากนี้รัฐบาล โดยกระทรวงอุตสาหกรรม ยังได้สนับสนุนเกษตรแปรรูปอย่างต่อเนื่องไม่ว่าจะเป็นสินเชื่อดอกเบี้ยต่ำ การจัดตั้งศูนย์ปฎิรูปอุตสาหกรรม (ITC) เพื่อให้คำปรึกษาแนะนำด้านการแปรรูปวัตถุดิบ เป็นต้น

ที่มา : http://www.thaigov.go.th/news/contents/details/11655
