รัฐบาลไทย-ข่าวทำเนียบรัฐบาล-"ยุติธรรม" ส่งเสริมการคุ้มครองสิทธิและเสรีภาพของเด็กและเยาวชน กรณีคุณแม่วัยใส


วันพฤหัสบดีที่ 22 มีนาคม 2561
196
"ยุติธรรม" ส่งเสริมการคุ้มครองสิทธิและเสรีภาพของเด็กและเยาวชน กรณีคุณแม่วัยใส
นางกรรณิการ์ แสงทอง รองปลัดกระทรวงยุติธรรม เป็นประธานการประชุมการคุ้มครองสิทธิและเสรีภาพของเด็กและเยาวชนและการแก้ไขปัญหากรณีคุณแม่วัยใสในความรับผิดชอบของกระทรวงยุติธรรม
ในวันพุธที่ ๒๑ กุมภาพันธ์ ๒๕๖๑ เวลา ๑๔.๐๐ น.
ณ ห้องประชุม ค.ต.ป. ชั้น ๙ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
นางกรรณิการ์ แสงทอง รองปลัดกระทรวงยุติธรรม
เป็นประธานการประชุมการคุ้มครองสิทธิและเสรีภาพของเด็กและเยาวชน
และการแก้ไขปัญหากรณีคุณแม่วัยใสในความรับผิดชอบของกระทรวงยุติธรรม
เพื่อหารือการจัดทำร่างแผนยุทธศาสตร์การป้องกันและแก้ไขปัญหาการตั้งครรภ์แก่เด็กและเยาวชน
ในความรับผิดชอบของกระทรวงยุติธรรม พ.ศ.๒๕๖๑ – ๒๕๖๒
ในด้านการป้องกันและส่งเสริมสิทธิในการรับรู้ข้อมูลและความรู้เพื่อการป้องกันการถูกละเมิด
ด้านการดูแลช่วยเหลือและคุ้มครอง และด้านการติดตามผล
โดยได้หารือเกี่ยวกับการกำหนดเป้าประสงค์ เป้าหมาย ตัวชี้วัด และกลยุทธ์ในการดำเนินงานตามแผนยุทธศาสตร์ฯ
ทั้งนี้ ได้มุ่งเน้นการสร้างช่องทางการประชาสัมพันธ์และการสร้างการรับรู้ข้อมูลด้านกฎหมายที่เกี่ยวข้อง
ให้แก่เด็กและเยาวชน เพื่อป้องกันปัญหาการถูกละเมิด และป้องกันไม่ให้มีการตั้งครรภ์ก่อนวัยอันควร
รวมทั้งส่งเสริมให้เด็กและเยาวชนได้รับการดูแล ช่วยเหลือ คุ้มครองและเยียวยาจากกระทรวงยุติธรรมอย่างเป็นระบบ

ที่มา : http://www.thaigov.go.th/news/contents/details/10948