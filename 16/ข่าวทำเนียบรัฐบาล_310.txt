รัฐบาลไทย-ข่าวทำเนียบรัฐบาล-นายกรัฐมนตรียืนยันให้ความสำคัญต่อความรู้สึกคนเชียงใหม่ เผยรู้สึกไม่สะบายใจ และเป็นกังวลมาตลอด

วันอังคารที่ 1 พฤษภาคม 2561
นายกรัฐมนตรียืนยันให้ความสำคัญต่อความรู้สึกคนเชียงใหม่ เผยรู้สึกไม่สะบายใจ และเป็นกังวลมาตลอด
นายกรัฐมนตรียืนยันให้ความสำคัญต่อความรู้สึกคนเชียงใหม่ เผยรู้สึกไม่สะบายใจ และเป็นกังวลมาตลอด
วันนี้ (1 พฤษภาคม 2561) เวลา 13.20 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีถึงการสร้างบ้านพักตุลาการ  เชิงดอยสุเทพ จังหวัดเชียงใหม่ว่า รู้สึกไม่สะบายใจ และเป็นกังวลใจมาตลอด ทั้งนี้ รัฐบาลพยายามทำอย่างเต็มที่ โดยได้แต่งตั้งนายสุวพันธุ์ ตันยุวรรธนะ รัฐมนตรีประจำสำนักนายกรัฐมนตรี และคณะทำงานเข้ามาพูดคุยหารือเพื่อหาทางออกร่วมกัน ซึ่งผลการพูดคุยเป็นไปในทางที่ดี ส่วนการเคลื่อนไหวรวมตัวประท้วงนั้น จะส่งผลกระทบต่อการท่องเที่ยว และเกิดปัญหาต่อส่วนรวม รวมถึงกระทบต่อความสงบเรียบร้อยของบ้านเมือง พร้อมยืนยันว่าให้ความสำคัญกับความรู้สึกคนเชียงใหม่ แต่ต้องใช้เหตุและผลในการร่วมมือกันแก้ไขปัญหาต่อเรื่องดังกล่าว
-------------------------------------

ที่มา : http://www.thaigov.go.th/news/contents/details/11887
