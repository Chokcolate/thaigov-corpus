รัฐบาลไทย-ข่าวทำเนียบรัฐบาล-รองนายกรัฐมนตรี และรัฐมนตรีว่าการกระทรวงยุติธรรม ตรวจเยี่ยมสถาบันเพื่อการยุติธรรมแห่งประเทศไทย

วันจันทร์ที่ 26 กุมภาพันธ์ 2561
รองนายกรัฐมนตรี และรัฐมนตรีว่าการกระทรวงยุติธรรม ตรวจเยี่ยมสถาบันเพื่อการยุติธรรมแห่งประเทศไทย
พลอากาศเอก ประจิน จั่นตอง รองนายกรัฐมนตรี และรัฐมนตรีว่าการกระทรวงยุติธรรม นำคณะผู้บริหารกระทรวงยุติธรรม ตรวจเยี่ยมสถาบันเพื่อการยุติธรรมแห่งประเทศไทย
ในวันศุกร์ที่ ๒๓ กุมภาพันธ์ ๒๕๖๑ เวลา ๑๔.๐๐ น.
ณ สถาบันเพื่อการยุติธรรมแห่งประเทศไทย ถนนวิทยุ กรุงเทพฯ
พลอากาศเอก ประจิน จั่นตอง รองนายกรัฐมนตรี และรัฐมนตรีว่าการกระทรวงยุติธรรม
นำคณะผู้บริหารกระทรวงยุติธรรม ตรวจเยี่ยมสถาบันเพื่อการยุติธรรมแห่งประเทศไทย
โดยมี ศาสตราจารย์พิเศษ ดร.กิตติพงษ์ กิตยารักษ์ ผู้อำนวยการสถาบันเพื่อการยุติธรรมแห่งประเทศไทย
พร้อมด้วยผู้บริหารสถาบันเพื่อการยุติธรรมแห่งประเทศไทย ให้การต้อนรับ
โอกาสนี้ รองนายกรัฐมนตรี และรัฐมนตรีว่าการกระทรวงยุติธรรม ได้รับฟังบรรยายสรุปบทบาท
ภารกิจของสถาบันเพื่อการยุติธรรมแห่งประเทศไทยในด้านต่างๆ อาทิ การส่งเสริมการอนุวัติมาตรฐาน
และบรรทัดฐานของสหประชาชาติเกี่ยวกับการดำเนินกระบวนการยุติธรรมทางอาญา
รวมทั้งการพัฒนาองค์ความรู้ด้านหลักนิติธรรม การศึกษาวิจัยและเผยแพร่ โดยเฉพาะข้อกำหนดสหประชาชาติ
ว่าด้วยการปฏิบัติต่อผู้ต้องขังหญิงในเรือนจำ และมาตรการที่มิใช่การคุมขังสำหรับผู้กระทำความผิดหญิง
หรือ ข้อกำหนดกรุงเทพ การเสริมบทบาทองค์กรในการเป็น Active-PNI
โดยการสนับสนุนการอนุวัติ UN Standards and Norms ในประเทศไทยและอาเซียน ผ่านการเผยแพร่องค์ความรู้
การวิจัย การผลักดันนโยบายในประเด็นที่เกี่ยวข้อง รวมทั้งการพัฒนาศักยภาพบุคลากรในกระบวนการยุติธรรมไทย
และต่างชาติผ่านหลักสูตรต่าง ๆ หรือการสร้างเครือข่ายสนับสนุนการทำงานของประเทศไทย
ต่อเป้าหมายการพัฒนาอย่างยั่งยืน (SDGS) ข้อ ๑๖ ด้านหลักนิติธรรม
นอกจากนี้ ได้มีการหารือร่วมกันถึงบทบาทนำของรัฐมนตรีว่าการกระทรวงยุติธรรมในเวทีสหประชาชาติ
ด้านการป้องกันอาชญากรรมและความยุติธรรมทางอาญา (Commission of Crime Prevention Criminal Justice : CCPCJ)
ซึ่งเป็นเวทีกำหนดนโยบายสำคัญอีกเวทีหนึ่งของ UNODC เพื่อเตรียมท่าทีของประเทศไทยสำหรับการประชุม Crime Congress
ในปี พ.ศ.๒๕๖๓ ซึ่งรัฐบาลญี่ปุ่นเป็นเจ้าภาพ รวมถึงการเข้าร่วมการประชุมคณะกรรมาธิการด้านการป้องกันอาชญากรรม CCPCJ
ซึ่งกำหนดจัดขึ้นในเดือนพฤษภาคม ๒๕๖๑ ณ กรุงเวียนนา ประเทศออสเตเรีย รวมถึงความคืบหน้าในการจัดประชุม
High Level Conference on Sustainable Devolopment,Crime Prevention,and Safe Societies
ซึ่งกำหนดจัดขึ้นในวันที่ ๕ มีนาคม ๒๕๖๑ ณ ศูนย์การประชุมสหประชาชาติ (UN)
เพื่อเป็นเวทีแลกเปลี่ยนความคิดเห็นร่วมกันระหว่างหน่วยงานในกระบวนการยุติธรรม เพื่อนำไปสู่การพัฒนาอย่างยั่งยืนต่อไปด้วย

ที่มา : http://www.thaigov.go.th/news/contents/details/10349
