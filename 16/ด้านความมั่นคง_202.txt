รัฐบาลไทย-ข่าวทำเนียบรัฐบาล-รอง นรม. และ รมว.กห. เยือนสหรัฐอเมริกาอย่างเป็นทางการ สานต่อความร่วมมือด้านความมั่นคงและยืนยันความสัมพันธ์ที่แนบแน่นสองประเทศ

วันพฤหัสบดีที่ 19 เมษายน 2561
รอง นรม. และ รมว.กห. เยือนสหรัฐอเมริกาอย่างเป็นทางการ สานต่อความร่วมมือด้านความมั่นคงและยืนยันความสัมพันธ์ที่แนบแน่นสองประเทศ
รอง นรม. และ รมว.กห. เยือนสหรัฐอเมริกาอย่างเป็นทางการ สานต่อความร่วมมือด้านความมั่นคงและยืนยันความสัมพันธ์ที่แนบแน่นสองประเทศ
พล.อ.ประวิตร วงษ์สุวรรณ รอง นรม.และ รมว.กห.พร้อมคณะ  มีกำหนดการเดินทางเยือนประเทศสหรัฐอเมริกา อย่างเป็นทางการ ระหว่าง 21 - 27 เม.ย. 61 ตามคำเชิญของกระทรวงกลาโหมสหรัฐฯ เพื่อกระชับความสัมพันธ์และความร่วมมือทางทหาร รวมทั้งส่งเสริมความร่วมมือด้านความมั่นคงระหว่างกัน
โดยมีกำหนดการพบหารือกับผู้แทนระดับสูงของสหรัฐอเมริกา พล.อ. James Mathis รมว.กระทรวงกลาโหม ( Department of Defense ) เพื่อกระชับความสัมพันธ์และส่งเสริมความร่วมมือทางทหาร ความร่วมมือยุทธศาสตร์ด้านการป้องกันประเทศระหว่างกัน  และเข้าพบหารือกับ นางสาว Claire M. Grady รมช.กระทรวงความมั่นคงแห่งมาตุภูมิ (Department of Homeland Security) เพื่อเสริมสร้างความร่วมมือด้านความมั่นคงในมิติอื่นๆ ที่นอกเหนือจากการทหาร
ทั้งนี้ การเดินทางเยือนสหรัฐอเมริกา ทวิภาคีอย่างเป็นทางการ ของ รมว.กห.และคณะ ได้ว่างเว้นมาหลายสิบปีแล้ว การเดินทางเยือนสหรัฐฯทวิภาคีอย่างเป็นทางการของรมว.กห.และคณะในครั้งนี้   จึงถือเป็นการยืนยันความสัมพันธ์อันแนบแน่น และความเป็นหุ้นส่วนทางยุทธศาสตร์ ระหว่าง ไทย - สหรัฐฯ ที่มีมาต่อเนื่องยาวนาน รวมทั้งเป็นการเสริมและสานต่อความร่วมมือด้านการทหารและความมั่นคงในมิติต่างๆ หลังการเดินทางเยือนประเทศสหรัฐอเมริกาอย่างเป็นทางการ ของ พล.อ.ประยุทธ จันทร์โอชา นรม.ที่ผ่านมา

ที่มา : http://www.thaigov.go.th/news/contents/details/11619
