รัฐบาลไทย-ข่าวทำเนียบรัฐบาล-นายกรัฐมนตรียืนยันความบริสุทธิ์ ไม่ใส่ใจคนแอบอ้างชื่อ พร้อมสั่งสอบคนเผยแพร่คลิปเสียงไม่เห็นด้วยกับรายชื่อผู้ถูกเสนอให้ สนช.พิจารณาแต่งตั้งเป็น กสทช.

วันอังคารที่ 24 เมษายน 2561
นายกรัฐมนตรียืนยันความบริสุทธิ์ ไม่ใส่ใจคนแอบอ้างชื่อ พร้อมสั่งสอบคนเผยแพร่คลิปเสียงไม่เห็นด้วยกับรายชื่อผู้ถูกเสนอให้ สนช.พิจารณาแต่งตั้งเป็น กสทช.
นายกรัฐมนตรียืนยันความบริสุทธิ์ ไม่ใส่ใจคนแอบอ้างชื่อ พร้อมสั่งสอบคนเผยแพร่คลิปเสียงไม่เห็นด้วยกับรายชื่อผู้ถูกเสนอให้ สนช.พิจารณาแต่งตั้งเป็น กสทช.
วันนี้ (24 เมษายน 2561) ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีให้สัมภาษณ์ถึงปัญหาคณะกรรมการกิจการกระจายเสียง กิจการโทรทัศน์ และกิจการโทรคมนาคม (กสทช.) กรณีสภานิติบัญญัติแห่งชาติ (สนช.) ยังไม่สามารถสรรหาได้ว่า กำลังหารืออยู่ว่าจะมีวิธีการใดที่เหมาะสมเพราะมีความจำเป็นต้องดำเนินการต่อไป จะใช้เวลาคัดสรรถึงอีกเมื่อไหร่และจะต้องมีการประมูลอะไรอีกหรือเปล่า ใครเป็นคนทำ และถ้าเช่นนั้นจะต้องมีมาตรา 44 หรือเปล่า ต้องไปดูกฎหมายต่าง ๆของ กสทช.ว่ารัฐบาลต้องแก้ไขอะไรหรือเปล่า เพราะเป็นเรื่องของการสรรหา มีการตีความกันไปกันคนละทางสองทาง ซึ่งได้ปรึกษาฝ่ายกฎหมายแล้ว
ในส่วนกรณีคลิปเสียงที่อ้างนายกรัฐมนตรีไม่เห็นด้วยกับรายชื่อผู้ถูกเสนอให้ สนช.พิจารณาแต่งตั้งเป็น กสทช.นายกรัฐมนตรีกล่าวว่า ผมไม่ไปใส่ใจ ชื่อนายกรัฐมนตรีก็อ้างกันเยอะตอนนี้ ไปหาหลักฐานมาให้หน่อยใครอ้างอีก อ้างโครงการโน่นนี้ ผมไม่เคยให้ใครทั้งสิ้น ตอนนี้ก็ให้สอบสวนสอบหาอยู่ว่ามาจากไหน และต้องไปหาคนเผยแพร่คลิปด้วย ต้องไปจัดระเบียบให้ดีว่าในส่วนของสภาฯ มีคนเก่าคนใหม่ คนที่หมดหน้าที่แล้วไม่ควรมาทำงานในนี้หรือเปล่า ถ้าใครไม่เกี่ยวเอามาใช้งานข้อมูลมันก็รั่วไหลหมด และผมก็รู้ตัวผมดีอยู่แล้วว่าผมทำหรือไม่ทำ คนเรามันปกปิดไม่ได้ ถ้าเรามั่นใจว่าเราไม่ได้ทำก็จบ ใครจะว่าอะไรก็ว่าไปผมก็ต้องยอมรับ คนรักเท่าผืนหนัง คนชังเท่าผืนเสื่อ จะมีใครรักผมร้อยเปอร์เซ็นไม่มีหรอก
----------------------------------------------

ที่มา : http://www.thaigov.go.th/news/contents/details/11734
