รัฐบาลไทย-ข่าวทำเนียบรัฐบาล-รมว.ดิจิทัลฯ หารือความร่วมมือด้านดิจิทัลกับทูตอินโดนีเซีย


วันจันทร์ที่ 26 มีนาคม 2561
104
รมว.ดิจิทัลฯ หารือความร่วมมือด้านดิจิทัลกับทูตอินโดนีเซีย
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ให้การต้อนรับ นายอะฮ์มัด รุซดี (H.E. Mr. Ahmad Rusdi) เอกอัครราชทูตอินโดนีเซียประจำประเทศไทยและคณะ ในโอกาสเข้าเยี่ยมคารวะพร้อมร่วมหารือเกี่ยวกับโครงการความร่วมมือด้านดิจิทัล และด้านเทคโนโลยีสารสนเทศและการสื่อสาร (ICT) ระหว่างไทยและอินโดนีเซีย อาทิ การแลกเปลี่ยนผู้เชี่ยวชาญและแนวปฏิบัติที่เป็นเลิศ (Best Practices) เป็นต้น นอกจากนี้เอกอัครราชทูตอินโดนีเซียยังได้แจ้งให้ทราบถึงการเป็นเจ้าภาพจัดการประชุม The 2018 Annual Meetings of the International Monetary Fund (IMF) and the World Bank Group ของรัฐบาลอินโดนีเซียในเดือนตุลาคม 2561 ณ เกาะบาหลี ซึ่งเป็นการประชุมสำคัญระดับโลก โดยจะมีผู้เข้าร่วมประชุมจากทุกภาคส่วนเพื่อร่วมหารือด้านการเงินและเศรษฐกิจโลก ทั้งนี้ ทั้งสองฝ่ายยังได้มีการหารือถึงเรื่องการสมัครเข้ารับเลือกตั้งในตำแหน่งสมาชิกสภาบริหารของสหภาพโทรคมนาคมระหว่างประเทศ หรือ ITU Council ซึ่งอินโดนีเซียได้ขอรับการสนับสนุนจากไทยในการเลือกตั้งดังกล่าว เมื่อวันที่ 22 มีนาคม 2561 ณ ห้องรับรอง ชั้น 9 กระทรวงดิจิทัลฯ อาคารรัฐประศาสนภักดี ศูนย์ราชการเฉลิมพระเกียรติ 80 พรรษาฯ ถนนแจ้งวัฒนะ เขตหลักสี่ กรุงเทพฯ
********************

ที่มา : http://www.thaigov.go.th/news/contents/details/11049