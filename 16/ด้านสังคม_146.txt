รัฐบาลไทย-ข่าวทำเนียบรัฐบาล-รมว.ดิจิทัลฯ ร่วมพิธีทำบุญตักบาตรพระสงฆ์ 61 รูป เนื่องในเทศกาลสงกรานต์ 2561 พร้อมคณะรัฐมนตรี

วันอังคารที่ 10 เมษายน 2561
รมว.ดิจิทัลฯ ร่วมพิธีทำบุญตักบาตรพระสงฆ์ 61 รูป เนื่องในเทศกาลสงกรานต์ 2561 พร้อมคณะรัฐมนตรี
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ร่วมพิธีทำบุญตักบาตรเนื่องในเทศกาลสงกรานต์ ประจำปี 2561 โดยมี พล.อ.ประยุทธ์ จันทร์โอชา นายกรัฐมนตรี และภริยาเป็นประธานในพิธีเจริญพระพุทธมนต์ พร้อมทำบุญตักบาตรพระสงฆ์ 61 รูป เพื่อสืบสานวัฒนธรรมประเพณีอันดีงามของไทย ซึ่งนายกรัฐมนตรียังเปิดโอกาสให้คณะรัฐมนตรี ผู้บัญชาการเหล่าทัพ ข้าราชการ และสื่อมวลชนร่วมรดน้ำขอพร รวมทั้งได้กล่าวขอบคุณทุกคนที่ร่วมกันทำงานมาตลอด 1 ปีที่ผ่านมา ถือเป็นความสำเร็จ และความหวัง ของประชาชน พร้อมแนะหากอยากก้าวหน้า อยากสำเร็จในหน้าที่การงาน ต้องลงมือทำด้วยตนเอง ที่สำคัญต้องทำเพื่อประชาชน และประเทศชาติ เมื่อวันที่ 10 เมษายน 2561 ณ ณ ตึกสันติไมตรี (หลังนอก) ทำเนียบรัฐบาล เขตดุสิต กรุงเทพฯ
**********************

ที่มา : http://www.thaigov.go.th/news/contents/details/11444
