รัฐบาลไทย-ข่าวทำเนียบรัฐบาล-รมช.กห. เป็นผู้แทน รอง นรม. และ รมว.กห. ให้การต้อนรับ ผบ.ทบ.เครือรัฐออสเตรเลีย (อต.) และคณะ เข้าเยี่ยมคำนับ

วันจันทร์ที่ 23 เมษายน 2561
รมช.กห. เป็นผู้แทน รอง นรม. และ รมว.กห. ให้การต้อนรับ ผบ.ทบ.เครือรัฐออสเตรเลีย (อต.) และคณะ เข้าเยี่ยมคำนับ
รมช.กห. เป็นผู้แทน รอง นรม. และ รมว.กห. ให้การต้อนรับ ผบ.ทบ.เครือรัฐออสเตรเลีย (อต.) และคณะ เข้าเยี่ยมคำนับ
เมื่อ 23 เม.ย.61 พล.อ.ประวิตร วงษ์สุวรรณ รอง นรม.และ รมว.กห. ได้มอบให้ พล.อ.ชัยชาญ ช้างมงคล รมช.กห. เป็นผู้แทน ให้การต้อนรับ พล.ท.Angus Campbell (แองกัส แคมป์เบลล์) ผบ.ทบ.เครือรัฐออสเตรเลีย และคณะ เข้าเยี่ยมคำนับ ณ ศาลาว่าการกลาโหม ในโอกาสที่เดินทางเยือนประเทศไทยอย่างเป็นทางการในฐานะแขกของกองทัพบก
ทั้งสองฝ่ายได้หารือร่วมกันถึงความสัมพันธ์อันดีระหว่าง ไทย กับ อต. ซึ่งดำเนินมาเป็นระยะเวลากว่า 66 ปี โดยความสัมพันธ์ทางทหารได้ดำเนินมาอย่างต่อเนื่องกว่า 30 ปี มีการแลกเปลี่ยนการเยือนของผู้นำทางทหารระดับต่างๆ อย่างสม่ำเสมอ โดยกองทัพของทั้งสองประเทศมีความร่วมมือด้านการฝึกระหว่างกันมาเป็นเวลานานทั้งในระดับทวิภาคี และระดับพหุภาคี มีการแลกเปลี่ยนและสนับสนุนที่นั่งศึกษาให้กับกำลังพลในแต่ละระดับอย่างต่อเนื่อง ซึ่ง อต. ให้ความสำคัญทั้งทางด้านการฝึกและศึกษาของกำลังพลทั้งสองประเทศ อันจะเป็นประโยชน์ที่ทั้งสองฝ่ายจะได้รับรู้ และมีความเข้าใจซึ่งกันและกัน รวมทั้งพัฒนาความสัมพันธ์ให้แน่นแฟ้นมากยิ่งขึ้น
ทั้งนี้ ไทย และ อต. ต่างเห็นพ้องร่วมกันถึงความสำคัญของการแลกเปลี่ยนข้อมูลข่าวสาร การต่อต้านการก่อการร้าย โดย อต.ประสงค์ที่จะให้มีการทบทวนข้อตกลงด้านความร่วมมือทางทหารเดิมที่ทั้งสองฝ่ายได้ทำไว้ ให้มีความทันสมัยยิ่งขึ้น พร้อมทั้งขอให้ไทยพิจารณาความต้องการของ อต.ในการเป็นคู่เจรจากับอาเซียน ในโอกาสที่ไทยจะทำหน้าที่เป็นประธานอาเซียนในปี 62 พร้อมกันนี้
ผบ.ทบ.อต.ได้กล่าวชื่นชมถึงการเดินทางเยือนสหรัฐอเมริกาอย่างเป็นทางของ รอง นรม. และ รมว.กห. ในครั้งนี้ ซึ่งจะช่วยเสริมสร้างความสัมพันธ์ระหว่างไทย – สหรัฐฯ ที่ดีอยู่แล้ว ให้มั่นคงและแน่นแฟ้นยิ่งขึ้น โดยเห็นว่าทั้งไทยและ อต. ต่างก็เป็นหุ้นส่วนทางยุทธศาสตร์ กับสหรัฐอเมริกาด้วยกัน

ที่มา : http://www.thaigov.go.th/news/contents/details/11690
