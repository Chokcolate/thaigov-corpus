รัฐบาลไทย-ข่าวทำเนียบรัฐบาล-รมว.ดิจิทัลฯ ตรวจเยี่ยมศูนย์ดิจิทัลชุมชน อบต.บางครก จ.เพชรบุรี


วันพุธที่ 7 มีนาคม 2561
119
รมว.ดิจิทัลฯ ตรวจเยี่ยมศูนย์ดิจิทัลชุมชน อบต.บางครก จ.เพชรบุรี
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) พร้อมคณะผู้บริหารกระทรวงฯ และหน่วยงานในสังกัดฯ ลงพื้นที่ตรวจเยี่ยมศูนย์ดิจิทัลชุมชน องค์การบริหารส่วนตำบลบางครก อำเภอบ้านแหลม จังหวัดเพชรบุรี โดยศูนย์ฯดังกล่าว เกิดขึ้นเพื่อให้ประชาชนได้ใช้เป็นเครื่องมือสำคัญในการสร้างความรู้ พัฒนาทักษะด้านเทคโนโลยีดิจิทัล เพิ่มโอกาสทางการตลาดและสร้างความสามารถในการแข่งขันให้แก่ท้องถิ่น ผู้ประกอบการชุมชน วิสาหกิจชุมชน เกษตรกร และกลุ่มสหกรณ์ต่างๆ โดยได้รับการสนับสนุนจากภาครัฐที่จะให้สมาชิกของแต่ละกลุ่มในพื้นที่เข้าร่วมกิจกรรมการใช้เทคโนโลยีดิจิทัลเพื่อสร้างประโยชน์ในพื้นที่ สำหรับการเปิดร้านค้าออนไลน์ของกลุ่มเกษตรกร กลุ่มเครือข่ายสหกรณ์ กลุ่มวิสาหกิจชุมชนในทุกกลุ่มอุตสาหกรรม ตลอดจนเป็นแหล่งความรู้ของเยาวชน และประชาชนในพื้นที่ที่ต้องการทราบข้อมูลต่างๆ บนโลกอินเทอร์เน็ต เมื่อวันที่ 5 มีนาคม 2561
********************

ที่มา : http://www.thaigov.go.th/news/contents/details/10593