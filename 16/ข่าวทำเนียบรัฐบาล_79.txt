รัฐบาลไทย-ข่าวทำเนียบรัฐบาล-นายกรัฐมนตรีขอความร่วมมือทุกฝ่ายอย่าคาดการณ์ล่วงหน้าผลสอบสวนการเบิกจ่ายเงินสงเคราะห์คนไร้ที่พึ่ง ยืนยันทุกอย่างเป็นไปตามหลักฐาน 


วันพุธที่ 7 มีนาคม 2561
308
พิมพ์
นายกรัฐมนตรีขอความร่วมมือทุกฝ่ายอย่าคาดการณ์ล่วงหน้าผลสอบสวนการเบิกจ่ายเงินสงเคราะห์คนไร้ที่พึ่ง ยืนยันทุกอย่างเป็นไปตามหลักฐาน
นายกรัฐมนตรีขอความร่วมมือทุกฝ่ายอย่าคาดการณ์ล่วงหน้าผลสอบสวนการเบิกจ่ายเงินสงเคราะห์คนไร้ที่พึ่ง ยืนยันทุกอย่างเป็นไปตามหลักฐาน
เมื่อวันที่ 6 มีนาคม 2561 เวลาประมาณ 12.50 น. ณ บริเวณหน้าห้องประชุม บริเวณหน้าห้องประชุม     รอยัล ดุสิต บอลรูม เอ โรงแรมดุสิตธานี หัวหิน อำเภอชะอำ จังหวัดประจวบคีรีขันธ์ พลเอก ประยุทธ์ จันทร์โอชา นายกรัฐมนตรีได้กล่าวถึงกรณีการการเบิกจ่ายเงินสงเคราะห์คนไร้ที่พึ่งว่า ขณะนี้อยู่ในระหว่างขั้นตอนการตรวจสอบ ทุกอย่างเป็นไปตามหลักฐานที่มีอยู่ โดยส่วนตัวไม่ต้องการให้มีการกล่าวหา จนทำให้เกิดความเสียหาย พร้อมกับขอความร่วมมือทุกฝ่ายว่าไม่ควรคาดการณ์ผลการสอบสวนล่วงหน้าว่าจะเป็นอย่างไร ทั้งนี้กรณีปรากฎหลักฐานว่ามีการทุจริตจริง จะดำเนินการตามกระบวนการยุติธรรมต่อไป
นายกรัฐมนตรีกล่าวต่อไปว่า ต้องการให้ทุกฝ่ายมีความเข้าใจต่อระบบกฎหมาย กระบวนการยุติธรรม ซึ่งจะมีการสอบสวนตามลำดับ มีกระบวนการทางศาลที่เปิดโอกาสให้แต่ละฝ่ายต่อสู้ และชี้แจงข้อเท็จจริง แต่ท้ายที่สุดแล้วคำตัดสินของศาลก็ต้องเป็นไปตามวัตถุพยานและพยานบุคคล จะบิดเบือนเป็นอย่างอื่นไม่ได้ พร้อมกล่าวเน้นย้ำว่ารัฐบาลมีนโยบายชัดเจนว่าต้องไม่มีการทุจริต
-------------------------------------------------

ที่มา : http://www.thaigov.go.th/news/contents/details/10587