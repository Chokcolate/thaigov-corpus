รัฐบาลไทย-ข่าวทำเนียบรัฐบาล-ปลัด ก.อุตฯ ร่วมกิจกรรม SME Bank กับ “ภารกิจจิตอาสา ส่งเสริมเอสเอ็มอีไทย ฉับไวไปถึงถิ่น”

วันเสาร์ที่ 24 มีนาคม 2561
ปลัด ก.อุตฯ ร่วมกิจกรรม SME Bank กับ “ภารกิจจิตอาสา ส่งเสริมเอสเอ็มอีไทย ฉับไวไปถึงถิ่น”
ปลัด ก.อุตฯ ร่วมกิจกรรม SME Bank กับ “ภารกิจจิตอาสา ส่งเสริมเอสเอ็มอีไทย ฉับไวไปถึงถิ่น” ณ ตลาดนัดสวนจตุจักร กรุงเทพฯ
วันนี้ (24 มีนาคม 2561) นายพสุ โลหารชุน ปลัดกระทรวงอุตสาหกรรม และประธานกรรมการ SME Development Bank พร้อมด้วย นางสาวนิสากร จึงเจริญธรรม รองปลัดกระทรวงอุตสาหกรรมและโฆษกกระทรวงอุตสาหกรรม นางสาวนารถนารี รัฐปัตย์ ผู้ช่วยกรรมการผู้จัดการ สายงานพัฒนาผู้ประกอบการและร่วมลงทุน และสายงานสารสนเทศและสนับสนุนการบริหาร ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) และผู้บริหารการรถไฟแห่งประเทศไทย ร่วมลงพื้นที่ในโครงการ “ภารกิจจิตอาสา ส่งเสริมเอสเอ็มอีไทย ฉับไวไปถึงถิ่น” เพื่อเดินตลาดนัดสวนจตุจักร ประชาสัมพันธ์ร่วมกับ ธพว. ในการนำบริการต่างๆ ไปมอบแก่ผู้ประกอบการเอสเอ็มอี หรือผู้อยากจะเริ่มต้นธุรกิจของตัวเอง รวมถึงบริการทางการเงิน ซึ่งรัฐบาลได้รับมอบหมายให้ ธพว. สนับสนุนสินเชื่อดอกเบี้ยถูกเพื่อผู้ประกอบการคนตัวเล็ก หรือ “จุลเอสเอ็มอี” เช่น สินเชื่อเศรษฐกิจติดดาว ดอกเบี้ย3% ใช้ บสย.ค้ำประกันฟรี 4 ปีแรก  สินเชื่อสร้างอาชีพวัยเก๋า สำหรับผู้ประกอบการอายุตั้งแต่ 55-75 ปี   สินเชื่อ Factoring บัญชีเดียว วงเงินกู้สูงสุด 15 ล้านบาท เบิกจ่ายภายในวันเดียว ฟรีค่าธรรมเนียมจัดเก็บหนี้ และสินเชื่อเถ้าแก่ 4.0 อัตราดอกเบี้ยพิเศษ 1% ปลอดชำระเงินต้น 3 ปีแรก เปิดโอกาสให้ผู้ประกอบการรายย่อยที่มีปัญหาทางการเงินสามารถกู้ได้ (แม้เคยปรับโครงสร้างหนี้ หรือผ่อนชำระไม่ต่อเนื่องมาก็ตาม) เป็นต้น
นอกจากนี้ ปลัดกระทรวงอุตสาหกรรม และประธานกรรมการ SME Development Bank ยังได้พบปะพูดคุยกับผู้ประกอบการจำหน่ายกระเป๋าผ้าพื้นเมือง ผ้ามัดย้อมจากจังหวัดเชียงใหม่ ร้านสุธี Home Décor จำหน่ายเซรามิคและของตกแต่งบ้าน และร้าน A2 Silver ตุ๊กตานกฮูก Handmade #prindustrymoi #กระทรวงอุตสาหกรรม (กลุ่มประชาสัมพันธ์ สปอ.)

ที่มา : http://www.thaigov.go.th/news/contents/details/11022
