รัฐบาลไทย-ข่าวทำเนียบรัฐบาล-“เครื่องชี้การลงทุนรัฐวิสาหกิจในเดือนมกราคม 2561 ขยายตัวสูงถึง 47% ช่วยผลักดันเศรษฐกิจไทยขยายตัวอย่างต่อเนื่อง”

วันพุธที่ 28 กุมภาพันธ์ 2561
“เครื่องชี้การลงทุนรัฐวิสาหกิจในเดือนมกราคม 2561 ขยายตัวสูงถึง 47% ช่วยผลักดันเศรษฐกิจไทยขยายตัวอย่างต่อเนื่อง”
ผลการเบิกจ่ายงบลงทุนของรัฐวิสาหกิจในเดือนมกราคม 2561 จำนวน 21,107 ล้านบาท ขยายตัวสูงถึงร้อยละ 47 เมื่อเทียบผลเบิกจ่ายช่วงเดียวกันของปีก่อนหน้า
นายเอกนิติ นิติทัณฑ์ประภาศ ผู้อำนวยการสำนักงานคณะกรรมการนโยบายรัฐวิสาหกิจ (สคร.) เปิดเผยว่า ผลการเบิกจ่ายงบลงทุนของรัฐวิสาหกิจในเดือนมกราคม 2561 จำนวน 21,107 ล้านบาท ขยายตัวสูงถึงร้อยละ 47 เมื่อเทียบผลเบิกจ่ายช่วงเดียวกันของปีก่อนหน้า โดยเป็นผลมาจากการเร่งลงทุนของรัฐวิสาหกิจที่มีโครงการลงทุนขนาดใหญ่ ได้แก่ โครงการรถไฟฟ้าสายสีส้มและสายสีเขียวของการรถไฟฟ้าขนส่งมวลชนแห่งประเทศไทย และโครงการจัดหาเครื่องบินของบริษัท การบินไทย จำกัด (มหาชน) ซึ่งถือเป็นปัจจัยสำคัญในการสนับสนุนให้เศรษฐกิจขยายตัวได้อย่างต่อเนื่อง
นายชาญวิทย์ นาคบุรี รองผู้อำนวยการ สคร. ในฐานะโฆษก สคร. กล่าวเพิ่มเติมว่า ผลการเบิกจ่ายงบลงทุนของรัฐวิสาหกิจสะสมถึงเดือนมกราคม เท่ากับ 39,126 ล้านบาทหรือคิดเป็นร้อยละ 89 ของแผนการเบิกจ่ายลงทุนสะสม โดยรัฐวิสาหกิจที่ดำเนินการตามปีงบประมาณเบิกจ่ายได้ 28,575 ล้านบาท หรือคิดเป็นร้อยละ 79 ของแผนการเบิกจ่ายลงทุนสะสม และรัฐวิสาหกิจที่ดำเนินการตามปีปฏิทินเบิกจ่ายได้ 10,551 ล้านบาท หรือคิดเป็นร้อยละ 137 ของแผนการเบิกจ่ายลงทุนสะสม โดยรัฐวิสาหกิจที่มีงบลงทุนขนาดใหญ่และสามารถเบิกจ่ายได้ตามเป้าหมายที่กำหนด ได้แก่ การรถไฟฟ้าขนส่งมวลชนแห่งประเทศไทย การประปาส่วนภูมิภาค การประปานครหลวง การเคหะแห่งชาติ การไฟฟ้าฝ่ายผลิตแห่งประเทศไทย การไฟฟ้าส่วนภูมิภาค และบริษัท การบินไทย จำกัด (มหาชน)
ผลการเบิกจ่ายงบลงทุนของรัฐวิสาหกิจสะสมถึงเดือนมกราคม 2561 (ตุลาคม 2560 – มกราคม 2561)
รัฐวิสาหกิจ
แผนลงทุนทั้งปี    แผนเบิกจ่ายสะสม    เบิกจ่ายสะสม    %เบิกจ่ายสะสม/แผนสะสม
1. ปีงบประมาณ จำนวน 34 แห่ง  (4 เดือน)    175,845    36,047    28,575    79%
1.1 การรถไฟแห่งประเทศไทย*    58,430    17,295    11,511    67%
1.2 การรถไฟฟ้าขนส่งมวลชนแห่งประเทศไทย*    37,773    7,023    7,453    106%
1.3 บริษัท ท่าอากาศยานไทย จำกัด (มหาชน)*     30,498    1,531    1,137    74%
1.4 การประปาส่วนภูมิภาค    15,510    1,241    1,370    110%
1.5 การเคหะแห่งชาติ    6,371    1,830    1,979    108%
1.6 การประปานครหลวง*    4,834    1,038    1,173    113%
1.7 การทางพิเศษแห่งประเทศไทย    4,527    422    500    119%
1.8 โรงงานยาสูบ กระทรวงการคลัง*    3,543    2,221    789    36%
1.9 การท่าเรือแห่งประเทศไทย*    2,849    922    1,164    126%
1.10 บริษัท วิทยุการบินแห่งประเทศไทย จำกัด    1,400    72    221    306%
1.11 การกีฬาแห่งประเทศไทย    1,353    264    242    92%
1.12 รัฐวิสาหกิจแห่งอื่นๆ จำนวน 23 แห่ง    8,757    2,188    1,036    47%
ผลการเบิกจ่ายงบลงทุนของรัฐวิสาหกิจสะสมถึงเดือนมกราคม 2561 (มกราคม 2561)
รัฐวิสาหกิจ
แผนลงทุนทั้งปี    แผนเบิกจ่ายสะสม    เบิกจ่ายสะสม    %เบิกจ่ายสะสม/แผนสะสม
2. ปีปฏิทิน จำนวน 11 แห่ง  (1 เดือน)    343,957    7,703    10,551    137%
2.1 บริษัท ปตท. จำกัด (มหาชน)    195,374    3,177    1,580    50%
2.2 การไฟฟ้าฝ่ายผลิตแห่งประเทศไทย    64,790    2,131    3,111    146%
2.3 การไฟฟ้าส่วนภูมิภาค    31,770    887    889    100%
2.4 การไฟฟ้านครหลวง    20,443    348    270    78%
2.5 บริษัท การบินไทย จำกัด (มหาชน)    15,369    339    4,221    1,246%
2.6 บริษัท กสท โทรคมนาคม จำกัด (มหาชน)    6,300    376    89    24%
2.7 บริษัท ทีโอที จำกัด (มหาชน)    5,264    169    175    103%
2.8 บริษัท ไปรษณีย์ จำกัด (มหาชน)    2,983    190    191    101%
2.9 รัฐวิสาหกิจแห่งอื่นๆ จำนวน 3 แห่ง    1,664    86    25    29%
รวม 45 แห่ง    519,802    43,750    39,126    89 %
* รัฐวิสาหกิจที่อยู่ระหว่างสำนักงานคณะกรรมการพัฒนาการเศรษฐกิจและสังคมแห่งชาติพิจารณาปรับแผน
ที่มา: สำนักงานคณะกรรมการนโยบายรัฐวิสาหกิจ (สคร.)
นายเอกนิติ นิติทัณฑ์ประภาศ ผู้อำนวยการ สคร. กล่าวสรุปว่า ในช่วงที่ผ่านมารัฐวิสาหกิจหลายแห่งได้ดำเนินการตามนโยบายรัฐบาล โดยมีแผนงาน/โครงการที่สามารถเลื่อนการลงทุนให้เร็วขึ้น (Front-Load) นอกจากนี้ สคร. ได้ประสานผ่านกรรมการผู้แทนกระทรวงการคลังในคณะกรรมการรัฐวิสาหกิจ และผู้บริหารสูงสุดของรัฐวิสาหกิจเพื่อเร่งรัดการลงทุนของรัฐวิสาหกิจอย่างต่อเนื่อง เพื่อให้รัฐวิสาหกิจช่วยผลักดันการขยายตัวทางเศรษฐกิจและการลงทุนของประเทศได้อย่างยั่งยืนต่อไป

ที่มา : http://www.thaigov.go.th/news/contents/details/10420
