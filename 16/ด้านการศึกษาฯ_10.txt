รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ เปิดงานสัมมนา “The Internet of Things : From Hype to Reality”

วันอังคารที่ 27 กุมภาพันธ์ 2561
รมว.กระทรวงดิจิทัลฯ เปิดงานสัมมนา “The Internet of Things : From Hype to Reality”
รมว.กระทรวงดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานเปิดงานสัมมนา “The Internet of Things : From Hype to Reality” พร้อมปาฐกถาพิเศษ และเป็นสักขีพยานในการประกาศความร่วมมือระหว่างสำนักงานส่งเสริมเศรษฐกิจดิจิทัล (DEPA) กับธนาคารโลก (World Bank) เพื่อดำเนินกิจกรรมส่งเสริมการตระหนักรู้เรื่องอินเทอร์เน็ตเพื่อสรรพสิ่ง (Internet of Things : IoT) ในประเทศไทยและนำการเปลี่ยนผ่านไปสู่ยุคดิจิทัลให้แก่ภาครัฐและภาคเอกชน โดยเน้นโอกาสที่มีอยู่และการนำ IoT ไปใช้งานได้อย่างมีประสิทธิภาพ ซึ่งในงานสัมมนาครั้งนี้ได้เปิดตัวรายงานล่าสุดของธนาคารโลก ภายใต้ชื่อ “Internet of Things : The New Government-to-Business Platform” และมีการอภิปรายเป็นครั้งแรกในภูมิภาคเอเชีย ทั้งนี้ มีผู้แทนจากภาครัฐ องค์กรระหว่างประเทศ ภาคธุรกิจ ภาคประชาสังคม และสื่อมวลชนเข้าร่วมสัมมนาฯ รวมกว่า 150 คน เมื่อวันที่ 26 กุมภาพันธ์ 2561 ณ โรงแรมเดอะ เซนต์ รีจิส ถนนราชดำริ เขตปทุมวัน กรุงเทพฯ
***********************

ที่มา : http://www.thaigov.go.th/news/contents/details/10385
