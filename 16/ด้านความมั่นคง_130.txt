รัฐบาลไทย-ข่าวทำเนียบรัฐบาล-รองประธานคณะกรรมาธิการวิทยาศาสตร์ เทคโนโลยี และอุตสาหกรรมเพื่อการป้องกันประเทศแห่งสาธารณรัฐประชาชนจีน (สปจ.) เข้าเยี่ยมคำนับ รอง นรม. และ รมว.กห.

วันจันทร์ที่ 26 มีนาคม 2561
รองประธานคณะกรรมาธิการวิทยาศาสตร์ เทคโนโลยี และอุตสาหกรรมเพื่อการป้องกันประเทศแห่งสาธารณรัฐประชาชนจีน (สปจ.) เข้าเยี่ยมคำนับ รอง นรม. และ รมว.กห.
รองประธานคณะกรรมาธิการวิทยาศาสตร์ เทคโนโลยี และอุตสาหกรรมเพื่อการป้องกันประเทศแห่งสาธารณรัฐประชาชนจีน (สปจ.) เข้าเยี่ยมคำนับ รอง นรม. และ รมว.กห.
เมื่อ 26 มี.ค.61 พล.อ.ประวิตร วงษ์สุวรรณ รอง นรม.และ รมว.กห. ได้มอบให้ พล.อ.ชัยชาญ ช้างมงคล   รมช.กห.เป็นผู้แทน ให้การต้อนรับนาย Xu Zhanbin (สู จ้าน ปิน) รองประธานคณะกรรมาธิการวิทยาศาสตร์ เทคโนโลยี และอุตสาหกรรมเพื่อการป้องกันประเทศแห่งสาธารณรัฐประชาชนจีน (สปจ.) (State Administration of Science, Technology and Industry for National Defence : SASTIND) และคณะ
เข้าเยี่ยมคำนับ ณ ศาลาว่าการกลาโหม ในโอกาสที่เดินทางเยือนประเทศไทย
รมช.กห. ได้กล่าวต้อนรับและชื่นชมความสัมพันธ์อันดีระหว่างไทย – สปจ. ในทุกระดับ ทั้งในระดับรัฐบาลและ กห. โดยมีการดำเนินกิจกรรมทางทหารร่วมกันอย่างต่อเนื่อง ทั้งความร่วมมือด้านการฝึก ศึกษา โดยเฉพาะด้านอุตสาหกรรมป้องกันประเทศ ซึ่งถือเป็นนโยบายที่สำคัญของรัฐบาลและ กห. โดยนายสู ได้กล่าวแสดงความขอบคุณที่ได้มีโอกาสนำคณะผู้บริหารจากภาคส่วนต่างๆ ที่เกี่ยวข้องกับอุตสาหกรรมป้องกันประเทศ เข้าพบเพื่อหารือและประสานงานแลกเปลี่ยนความเห็นกับผู้แทนหน่วยงานของไทย พร้อมทั้งยินดีที่จะส่งเสริมและสนับสนุนไทยอย่างเต็มที่ในการพัฒนาอุตสาหกรรมป้องกันประเทศ
จากนั้นทั้งสองฝ่ายได้ร่วมหารือและพิจารณาร่างความตกลงว่าด้วยความร่วมมือด้านอุตสาหกรรมป้องกันประเทศระหว่าง กห. กับ SASTIND ในด้านวิทยาศาสตร์ เทคโนโลยี และอุตสาหกรรมป้องกันประเทศ ผ่านกิจกรรมต่างๆ ทั้งการแลกเปลี่ยนข้อมูล การแลกเปลี่ยนเจ้าหน้าที่เทคนิค การประชุม/สัมมนา และการวิจัยร่วม รวมถึงความคืบหน้าในการจัดตั้งโรงงานซ่อมสร้างยุทโธปกรณ์ทางทหารในไทย และการจัดทำบันทึกความเข้าใจว่าด้วยความร่วมมือโครงการจัดตั้งโรงงานซ่อมสร้างยุทโธปกรณ์ทางทหาร ซึ่งกระบวนการต่างๆ อยู่ระหว่างการพิจารณาและดำเนินการอย่างใกล้ชิด โดยกำหนดให้มีขีดความสามารถในการซ่อมบำรุงระดับคลัง และดำเนินการในลักษณะของการถ่ายทอดเทคโนโลยี
ในโอกาสนี้ รมช.กห. ได้กล่าวเชิญชวนให้ SASTIND เข้าร่วมในโครงการระเบียงเศรษฐกิจภาคตะวันออก (Eastern Economic Corridor : EEC) ซึ่งจะช่วยเสริมสร้างความสัมพันธ์ด้านอุตสาหกรรมป้องกันประเทศระหว่างกัน ทั้งการซ่อมบำรุงยุทโธปกรณ์ที่มีอยู่ และในอุตสาหกรรมทางทหารอื่นๆ ที่เกี่ยวข้อง ซึ่งจีนให้ความสนใจและยินดีที่จะมาลงทุนในโอกาสที่เหมาะสม พร้อมทั้งเสนอให้มีการจัดตั้งคณะกรรมการร่วมด้านความร่วมมือ เพื่อผลักดันโครงการต่างๆ ทั้งด้านการทหารและการถ่ายทอดเทคโนโลยี ให้ก้าวหน้าต่อไป

ที่มา : http://www.thaigov.go.th/news/contents/details/11056
