รัฐบาลไทย-ข่าวทำเนียบรัฐบาล-มท.2 เข้าร่วมพิธี วางพวงมาลาถวายสักการะ สมเด็จพระนเรศวรมหาราช ณ พระบรมราชานุสรณ์ อำเภอดอนเจดีย์ จ.สุพรรณบุรี


วันพฤหัสบดีที่ 26 เมษายน 2561
79
มท.2 เข้าร่วมพิธี วางพวงมาลาถวายสักการะ สมเด็จพระนเรศวรมหาราช ณ พระบรมราชานุสรณ์ อำเภอดอนเจดีย์ จ.สุพรรณบุรี
มท.2 เข้าร่วมพิธีวางพวงมาลาถวายสักการะสมเด็จพระนเรศวรมหาราช ณ พระบรมราชานุสรณ์ อำเภอดอนเจดีย์ จ.สุพรรณบุรี
วันนี้  (25 เม.ย. 61) เวลา 14.00 น. ณ พระบรมราชานุสรณ์ อำเภอดอนเจดีย์ จังหวัดสุพรรณบุรี นายสุธี มากบุญ รัฐมนตรีช่วยว่าการกระทรวงมหาดไทย เข้าร่วมพิธีวางพวงมาลาถวายสักการะสมเด็จพระนเรศวรมหาราช เนื่องในวันคล้ายวันสวรรคตของสมเด็จพระนเรศวรมหาราช
สมเด็จพระเจ้าอยู่หัว ทรงพระกรุณาโปรดเกล้า ฯ ให้ พลเอก ไพบูลย์ คุ้มฉายา องคมนตรี เป็นผู้แทนพระองค์ไปถวายสักการะสมเด็จพระนเรศวรมหาราช โดยมีนายสุวพันธุ์ ตันยุวรรธนะ รัฐมนตรีประจำสำนักนายกรัฐมนตรี นายวีระ โรจน์พจนรัตน์  รัฐมนตรีว่าการกระทรวงวัฒนธรรม และนายสุธี มากบุญ รัฐมนตรีช่วยว่าการกระทรวงมหาดไทย ผลัดเวรเฝ้า ฯ
สำหรับวันที่ 25 เมษายนของทุกปี เป็นวันคล้ายวันสวรรคตของสมเด็จพระนเรศวรมหาราช และเพื่อเป็นการระลึกในพระมหากรุณาธิคุณที่พระองค์ได้ทรงทำคุณประโยชน์ต่อชาติบ้านเมืองและปกป้องผืนแผ่นดินไทยเอาไว้ ประชาชนชาวไทย จึงได้ร่วมกันน้อมถวายสักการะและความจงรักภักดีด้วยสำนึกในพระมหากรุณาธิคุณในวันดังกล่าวอย่างพร้อมเพรียงกัน.
ครั้งที่  89/2561
กองสารนิเทศ สำนักงานปลัดกระทรวงมหาดไทย
โทร 0-22224131-2

ที่มา : http://www.thaigov.go.th/news/contents/details/11765