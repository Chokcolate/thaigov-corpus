รัฐบาลไทย-ข่าวทำเนียบรัฐบาล-กระทรวงยุติธรรม หารือร่วมกับ สคบ. มุ่งคุ้มครองประชาชนให้ได้รับความเป็นธรรมเกี่ยวกับการซื้อสินค้าและบริการตามกฎหมาย

วันศุกร์ที่ 16 มีนาคม 2561
กระทรวงยุติธรรม หารือร่วมกับ สคบ. มุ่งคุ้มครองประชาชนให้ได้รับความเป็นธรรมเกี่ยวกับการซื้อสินค้าและบริการตามกฎหมาย
กระทรวงยุติธรรม หารือร่วมกับ สคบ. มุ่งคุ้มครองประชาชนให้ได้รับความเป็นธรรมเกี่ยวกับการซื้อสินค้าและบริการตามกฎหมาย
ในวันพฤหัสบดีที่ ๑๕ มีนาคม ๒๕๖๑ เวลา ๑๓.๓๐น.
นางกรรณิการ์ แสงทอง รองปลัดกระทรวงยุติธรรม
และนายพิฆเนศ ต๊ะปวง รองเลขาธิการคณะกรรมการคุ้มครองผู้บริโภค
เข้าร่วมการประชุมเพื่อหารือเกี่ยวกับความร่วมมือด้านการคุ้มครองผู้บริโภค
ระหว่างกระทรวงยุติธรรมและสำนักงานคณะกรรมการคุ้มครองผู้บริโภค (สคบ.)
โดยมุ่งหวังที่จะดูแลประชาชนในฐานะผู้บริโภคให้ได้รับความคุ้มครองทางกฎหมาย
และการช่วยเหลือประชาชนในการดำเนินคดีผู้บริโภค
นอกจากนี้ ที่ประชุมได้หารือเกี่ยวกับการจัดทำบันทึกข้อตกลงความร่วมมือ (MOU)
ระหว่างกระทรวงยุติธรรม และ สคบ. เพื่อส่งเสริม ประสานความร่วมมือและร่วมกันผลักดัน
การดำเนินงานเพื่อคุ้มครองประชาชนให้ได้รับความเป็นธรรมเกี่ยวกับการซื้อสินค้า
และบริการตามกฎหมายอย่างเป็นรูปธรรมมากยิ่งขึ้น

ที่มา : http://www.thaigov.go.th/news/contents/details/10806
