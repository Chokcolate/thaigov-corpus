รัฐบาลไทย-ข่าวทำเนียบรัฐบาล-รมว.ดิจิทัลฯ เยี่ยมชม Huawei Mobile Thailand Congress 2018 : ROADS to a Better Future

วันจันทร์ที่ 2 เมษายน 2561
รมว.ดิจิทัลฯ เยี่ยมชม Huawei Mobile Thailand Congress 2018 : ROADS to a Better Future
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เยี่ยมชมงาน “Huawei Mobile Thailand Congress 2018: ROADS to a Better Future” โดยบริษัท หัวเว่ย เทคโนโลยี (ประเทศไทย) จำกัด ณ อาคาร G Tower ถนนพระราม 9 เขตห้วยขวาง กรุงเทพฯ เมื่อวันที่ 27 มีนาคม ที่ผ่านมา พร้อมทั้งมีการแลกเปลี่ยนความคิดเห็นเกี่ยวกับประเด็นการนำเทคโนโลยี 5G เข้ามาใช้ในประเทศไทยเพื่อเพิ่มศักยภาพในการส่งข้อมูลไปยังอุปกรณ์ต่างๆ ในเวลาเดียวกันเป็นจำนวนมาก ซึ่งเป็นการพัฒนาที่จำเป็นอย่างยิ่งสำหรับยุคแห่งอนาคตที่มีการใช้งาน IoT (Internet of Things) มากกว่าเพียงเพื่อการสื่อสารโดยมนุษย์เป็นหลักในปัจจุบัน และในอนาคตผู้ประกอบการโทรคมนาคมต้องร่วมกันพัฒนานวัตกรรมที่เทคโนโลยี 5G สามารถสนับสนุนได้ มากกว่าการทำธุรกิจเพียงเพื่อการสื่อสารหรือให้บริการอินเทอร์เน็ตเป็นหลัก สำหรับ หัวเว่ย นั้นคนไทยจะรู้จักในฐานะผู้จำหน่วยโทรศัพท์มือถือ แต่รายได้จากการขายโทรศัพท์มีเพียง 34% เท่านั้น โดยรายได้ส่วนใหญ่จะมาจากระบบเครือข่ายสื่อสารโทรคมนาคมเป็นหลัก
*************************

ที่มา : http://www.thaigov.go.th/news/contents/details/11261
