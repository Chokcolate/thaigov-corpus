รัฐบาลไทย-ข่าวทำเนียบรัฐบาล-ก.ยุติธรรม จับมือ ๗ หน่วยงาน “บูรณาการความร่วมมือ เพื่อช่วยเหลือประชาชนให้เข้าถึงงานบริการพื้นฐานของรัฐ”

วันศุกร์ที่ 30 มีนาคม 2561
ก.ยุติธรรม จับมือ ๗ หน่วยงาน “บูรณาการความร่วมมือ เพื่อช่วยเหลือประชาชนให้เข้าถึงงานบริการพื้นฐานของรัฐ”
ก.ยุติธรรม จับมือ ๗ หน่วยงาน “บูรณาการความร่วมมือเพื่อช่วยเหลือประชาชนให้เข้าถึงงานบริการพื้นฐานของรัฐ”
ในวันพุธที่ ๒๙ มีนาคม ๒๕๖๑ เวลา ๑๓.๓๐ น.
ณ ห้องประชุมกระทรวงยุติธรรม ๒ ชั้น ๘
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพฯ
นางกรรณิการ์ แสงทอง รองปลัดกระทรวงยุติธรรม
เป็นประธานการประชุมเพื่อจัดทำข้อมูลกระทรวงยุติธรรมประกอบบันทึกความเข้าใจ
หรือบันทึกข้อตกลงการบูรณาการความร่วมมือเพื่อให้ความช่วยเหลือประขาชน
ให้เข้าถึงงานบริการพื้นฐานของรัฐ (คปช.) โดยการพัฒนาขีดความสามารถในการให้บริการประชาชน
เพื่ออำนวยความยุติธรรมลดความเหลื่อล้ำ ขจัดความทุกข์ยาก สร้างประชาสามัคคี
ส่งเสริมคนดีสู่สังคม และเสริมสร้างหลักประกันความยุติธรรมให้กับประชาชน
ทั้งนี้ ที่ประชุมได้ร่วมกันพิจารณาแก้ไขร่างบันทึกข้อตกลงการบูรณาการความร่วมมือเพื่อให้ความช่วยเหลือประชาชนให้เข้าถึงงานบริการพื้นฐานของรัฐ ระหว่าง กระทรวงยุติธรรม กระทรวงพัฒนาสังคมและความมั่นคงของมนุษย์ กระทรวงดิจิทัลเพื่อเศรษฐกิจและสังคม กระทรวงมหาดไทย กระทรวงแรงงาน กระทรวงศึกษาธิการ กระทรวงสาธารณสุข และสำนักงานตำรวจแห่งชาติ เพื่อให้เกิดความสมบูรณ์ และสามารถนำไปใช้เป็นกลไกในการขับเคลื่อนการดำเนินงานด้านการให้ความช่วยเหลือประชาชนให้สามารถเข้าถึงงานบริการพื้นฐานของรัฐในด้านต่างๆ ได้อย่างเท่าเทียม ทั่วถึง และเกิดประสิทธิภาพสูงสุด

ที่มา : http://www.thaigov.go.th/news/contents/details/11192
