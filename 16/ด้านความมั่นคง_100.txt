รัฐบาลไทย-ข่าวทำเนียบรัฐบาล-ปลัดกระทรวงมหาดไทย กราบขออภัยพี่น้องประชาชนกับเหตุการณ์จังหวัดขอนแก่นทำหนังสือมีถ้อยคำไม่เหมาะสม


วันจันทร์ที่ 19 มีนาคม 2561
144
ปลัดกระทรวงมหาดไทย กราบขออภัยพี่น้องประชาชนกับเหตุการณ์จังหวัดขอนแก่นทำหนังสือมีถ้อยคำไม่เหมาะสม
ปลัดกระทรวงมหาดไทย กราบขออภัยพี่น้องประชาชนกับเหตุการณ์จังหวัดขอนแก่นทำหนังสือมีถ้อยคำไม่เหมาะสม
นายนิสิต จันทร์สมวงศ์ รองปลัดกระทรวงมหาดไทย ในฐานะโฆษกกระทรวงมหาดไทย เปิดเผยว่า จากกรณีที่จังหวัดขอนแก่นทำหนังสือแจ้งเชิญประชุมเพื่อเตรียมการต้อนรับนายกรัฐมนตรี และมีถ้อยคำที่ไม่เหมาะสม ทำให้เกิดความเข้าใจคลาดเคลื่อนในสาระสำคัญนั้น
นายฉัตรชัย พรหมเลิศ ปลัดกระทรวงมหาดไทย  กราบขออภัยต่อพี่น้องประชาชนกับเหตุการณ์ที่เกิดขึ้น และได้ให้จังหวัดขอนแก่นชี้แจงและแก้ไขถ้อยคำที่ไม่เหมาะสมและคลาดเคลื่อนดังกล่าวแล้ว และขอเรียนว่า กระทรวงมหาดไทย เป็นหน่วยงานที่ทำงานใกล้ชิดกับพี่น้องประชาชน มีหน้าที่ในการบำบัดทุกข์บำรุงสุข ไม่มีเจตนาที่จะดูถูก เหยียดหยาม หรือดูแคลนพี่น้องประชาชนแต่อย่างใด
ทั้งนี้  ปลัดกระทรวงมหาดไทย ได้สั่งการให้จังหวัดขอนแก่น ตรวจสอบข้อเท็จจริง และ แก้ไขข้อผิดพลาดดังกล่าวแล้ว พร้อมสั่งตั้งคณะกรรมการตรวจสอบข้อเท็จจริงในกรณีดังกล่าวอีกทางหนึ่งต่อไป.
ครั้งที่ 62/2561
กองสารนิเทศ สำนักงานปลัดกระทรวงมหาดไทย
โทร 0-22224131-2

ที่มา : http://www.thaigov.go.th/news/contents/details/10852