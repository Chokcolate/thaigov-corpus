รัฐบาลไทย-ข่าวทำเนียบรัฐบาล-รมต.นร. สุวพันธุ์ฯ ขอบคุณสื่อฯ และเจ้าหน้าที่ประจำทำเนียบฯ ทุกฝ่ายที่ร่วมกันทำงานในปีที่ผ่านมา เพื่อประโยชน์ของบ้านเมือง

วันพฤหัสบดีที่ 19 เมษายน 2561
รมต.นร. สุวพันธุ์ฯ ขอบคุณสื่อฯ และเจ้าหน้าที่ประจำทำเนียบฯ ทุกฝ่ายที่ร่วมกันทำงานในปีที่ผ่านมา เพื่อประโยชน์ของบ้านเมือง
รมต.นร. สุวพันธุ์ฯ ขอบคุณสื่อฯ และเจ้าหน้าที่ประจำทำเนียบฯ ทุกฝ่ายที่ร่วมกันทำงานในปีที่ผ่านมา เพื่อประโยชน์ของบ้านเมือง หวังในอนาคตทำงานร่วมกันด้วยความเข้าใจ ช่วยเหลือเกื้อกูลซึ่งกันและกันทั้งสองฝ่าย
วันนี้ (19 เม.ย.61) เวลา 12.10 น. ณ ตึกสันติไมตรี ทำเนียบรัฐบาล นายสุวพันธุ์ ตันยุวรรธนะ รัฐมนตรีประจำสำนักนายกรัฐมนตรี ได้กล่าวในงานพบปะสื่อมวลชนประจำทำเนียบรัฐบาลว่า การจัดงานดังกล่าวเป็นการจัดกิจกรรมเพื่อพบปะสังสรรค์ร่วมกันระหว่างสื่อมวลชนประจำทำเนียบรัฐบาลกับเจ้าหน้าที่ทุกฝ่ายที่เกี่ยวข้องภายในทำเนียบรัฐบาลรวมไปถึงในส่วนผู้บริหารฝ่ายการเมือง และผู้บริหารฝ่ายข้าราชการประจำ ซึ่งทุกฝ่ายต่างปฏิบัติหน้าที่ด้วยการคำนึงถึงประโยชน์ของประเทศชาติและประชาชน รวมถึงในส่วนของสื่อมวลชนด้วย  โดยการปฏิบัติหน้าที่และการทำงานของทุกคนนั้นมีการประสานเชื่อมโยงกัน
พร้อมกล่าวในนามของคณะรัฐมนตรี ขอขอบคุณทุกคนสำหรับการทำงานร่วมกับรัฐบาลในปีที่ผ่านมา และหวังว่าการทำงานในปีต่อไปซึ่งคาดว่าจะต้องมีงานอีกเป็นจำนวนมากที่ต้องทำ ขอให้ทุกคนได้ทำงานร่วมกันด้วยความเข้าใจ เกื้อกูล ส่งเสริม ช่วยเหลือซึ่งกันและกันทั้งสองฝ่าย ซึ่งเชื่อมั่นว่าบรรยากาศในการทำงานระหว่างกันจะเป็นไปด้วยดี ส่วนการจัดงานพบปะลักษณะเช่นนี้ก็คงจะจัดอย่างต่อเนื่องต่อไป
---------------------
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/11617
