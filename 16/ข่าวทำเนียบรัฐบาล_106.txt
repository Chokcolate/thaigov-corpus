รัฐบาลไทย-ข่าวทำเนียบรัฐบาล-นายกรัฐมนตรียินดีกระแสงานอุ่นไอรักเป็นที่นิยม ปลุกคนไทยร่วม“รักษา สืบสาน ต่อยอด” วัฒนธรรมอันงดงามของชาติ

วันอังคารที่ 13 มีนาคม 2561
นายกรัฐมนตรียินดีกระแสงานอุ่นไอรักเป็นที่นิยม ปลุกคนไทยร่วม“รักษา สืบสาน ต่อยอด” วัฒนธรรมอันงดงามของชาติ
นายกรัฐมนตรียินดีกระแสงานอุ่นไอรักเป็นที่นิยม ปลุกคนไทยร่วม“รักษา สืบสาน ต่อยอด” วัฒนธรรมอันงดงามของชาติ
วันนี้ (13 มีนาคม 2561) เวลา 14.15 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวถึงกระแสงานอุ่นไอรักว่า เป็นแนวทางของสมเด็จพระเจ้าอยู่หัวที่ทรงรับสั่งให้รักษา สืบสาน และต่อยอดขนบธรรมเนียมประเพณีไทย โดยทรงพระราชทานงานอุ่นไอรักขึ้นมา นับเป็นเรื่องที่น่ายินดี ที่คนไทยมีความตื่นตัวร่วมกันอนุรักษ์รักษาขนบธรรมเนียมประเพณี และวัฒนธรรมอันดีงามของชาติ ร่วมกันทำความดีเพื่อระลึกถึงสิ่งที่มีคุณค่าของประเทศ
พร้อมกล่าวต่อไปว่า รัฐบาลไม่ได้โหนกระแสในเรื่องดังกล่าว ทั้งนี้ ได้มอบหมายแนวทางให้ส่วนราชการต่อยอดส่งเสริมให้มีสถานที่ท่องเที่ยวในชุมชนต่อไป โดยจัดสถานที่ไว้ให้คนถ่ายรูป และมีร้านอาหาร รวมถึงร้านจิ๊บน้ำชา พร้อมกล่าวขอบคุณชื่นชมผู้จัดละครอิงประวัติศาสตร์ว่า ขอให้ทำต่อไป แต่ขอให้ระมัดระวังอย่าทำให้เสียหายต่อประวัติศาสตร์
------------------------------------------

ที่มา : http://www.thaigov.go.th/news/contents/details/10736
