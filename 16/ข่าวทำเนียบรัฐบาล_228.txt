รัฐบาลไทย-ข่าวทำเนียบรัฐบาล-นายกรัฐมนตรีเผยได้รับร่างยุทธศาสตร์ชาติแล้ว อยู่ระหว่างการปรับปรุงแก้ไขเพิ่มเติม

วันอังคารที่ 10 เมษายน 2561
นายกรัฐมนตรีเผยได้รับร่างยุทธศาสตร์ชาติแล้ว อยู่ระหว่างการปรับปรุงแก้ไขเพิ่มเติม
นายกรัฐมนตรีเผยได้รับร่างยุทธศาสตร์ชาติแล้ว อยู่ระหว่างการปรับปรุงแก้ไขเพิ่มเติม
วันนี้ (10 เมษายน 2561) เวลา 14.20 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวถึงร่างยุทธศาสตร์ชาติฯ ว่า ขณะนี้ได้รับร่างดังกล่าวมาแล้ว และกำลังจะนำไปปรับปรุงจากการที่ไปรับฟังความคิดเห็นจากประชาชน เพื่อปรับแก้ไขเพิ่มเติม ทั้งนี้ ต้องรับฟังความเห็นจากส่วนราชการต่าง ๆ ด้วย และขอให้เข้าใจว่าร่าง ฯ คือร่างฯ เป็นการร่างมาก่อน แล้วรัฐบาลค่อยมาปรับแก้ โดยขั้นตอนต่อไปต้องเสนอคณะกรรมการยุทธศาสตร์ชาติพิจารณา นำเข้าที่ประชุมคณะรัฐมนตรี และเสนอสภานิติบัญญัติแห่งชาติเพื่อทำกฎหมาย เมื่อเสร็จสิ้นแล้วจึงนำขึ้นทูลเกล้าฯ เพื่อลงพระปรมาภิไธย
---------------------------------------------------

ที่มา : http://www.thaigov.go.th/news/contents/details/11450
