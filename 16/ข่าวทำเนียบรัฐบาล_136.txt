รัฐบาลไทย-ข่าวทำเนียบรัฐบาล-รองนรม.วิษณุฯ เป็นประธานในพิธีรับพระราชทานเครื่องราชอิสริยาภรณ์ชั้นสายสะพายและประกาศนียบัตรกำกับเครื่องราชอิสริยาภรณ์ ประจำปี 2560 ให้แก่หน่วยงานในสังกัดสำนักนายกรัฐมนตรี


วันพุธที่ 21 มีนาคม 2561
279
พิมพ์
รองนรม.วิษณุฯ เป็นประธานในพิธีรับพระราชทานเครื่องราชอิสริยาภรณ์ชั้นสายสะพายและประกาศนียบัตรกำกับเครื่องราชอิสริยาภรณ์ ประจำปี 2560 ให้แก่หน่วยงานในสังกัดสำนักนายกรัฐมนตรี
รองนรม.วิษณุฯ เป็นประธานในพิธีรับพระราชทานเครื่องราชอิสริยาภรณ์ชั้นสายสะพายและประกาศนียบัตรกำกับเครื่องราชอิสริยาภรณ์ ประจำปี 2560 ให้แก่หน่วยงานในสังกัดสำนักนายกรัฐมนตรี
วันนี้  (21 มีนาคม 2561) เวลา 10.30 น. ณ ตึกสันติไมตรี (หลังนอก) ทำเนียบรัฐบาล  นายวิษณุ  เครืองาม รองนายกรัฐมนตรี เป็นประธานในพิธีรับพระราชทานเครื่องราชอิสริยาภรณ์ชั้นสายสะพายและประกาศนียบัตรกำกับเครื่องราชอิสริยาภรณ์ ประจำปี 2560 ให้แก่หน่วยงานในสังกัดสำนักนายกรัฐมนตรี โดยมีนางพัชราภรณ์ อินทรียงค์ ปลัดสำนักนายกรัฐมนตรี ผู้บริหาร  ผู้เข้ารับพระราชทานเครื่องอิสริยาภรณ์  และเจ้าหน้าที่ที่เกี่ยวข้องเข้าร่วมพิธีในครั้งนี้
เมื่อรองนายกรัฐมนตรีเดินทางมาถึงฯ ได้จุดธูปเทียนบูชาพระรัตนตรัยและทำความเคารพธงชาติและถวายความเคารพพระฉายาลักษณ์สมเด็จพระเจ้าอยู่หัว
ปลัดสำนักนายกรัฐมนตรี กล่าวรายงานว่า การจัดพิธีรับพระราชทานเครื่องราชอิสริยาภรณ์ชั้นสายสะพายและประกาศนียบัตรกำกับเครื่องราชอิสริยาภรณ์ ประจำปี 2560 ให้แก่ข้าราชการในสังกัดสำนักนายกรัฐมนตรี  จำนวน  90 ราย จาก 8 หน่วยงาน  ได้แก่  สำนักงานปลัดสำนักนายกรัฐมนตรี  สำนักงบประมาณ สภาความมั่นคงแห่งชาติ  สำนักงานคณะกรรมการกฤษฎีกา  กรมประชาสัมพันธ์   สำนักงานคณะกรรมการส่งเสริมการลงทุน   และกองอำนวยการรักษาความมั่นคงภายในราชอาณาจักร   ซึ่งบุคคลที่ได้รับเครื่องราชอิสริยาภรณ์ชั้นสายสะพายและประกาศนียบัตรกำกับเครื่องราชอิสริยาภรณ์ สิ่งที่เป็นเครื่องหมายแสดงเกียรติยศและบำเหน็จความชอบ  ซึ่งเป็นของพระมหากษัตริย์ทรงสร้างขึ้น  สำหรับพระราชทานแก่ผู้ทำความดีความชอบอันเป็นประโยชน์แก่ประเทศและสังคม
โอกาสนี้  รองนายกรัฐมนตรี กล่าวแสดงความยินดีกับผู้ที่ได้รับพระราชทานเครื่องราชอิสริยาภรณ์ชั้นสายสะพายและประกาศนียบัตรกำกับเครื่องราชอิสริยาภรณ์ ประจำปี 2560  ซึ่งเครื่องราชอิสริยาภรณ์ไทย   เป็นเครื่องประดับสำหรับเกียรติยศ และบำเหน็จความชอบที่พระมหากษัตริย์ทรงพระกรุณาโปรดเกล้าฯ พระราชทานแก่ผู้กระทำความดีความชอบอันเป็นคุณประโยชน์ต่อประเทศ และเครื่องราชอิสริยาภรณ์บางตระกูลก็มีเพื่อพระราชทานแก่บุคคลสำคัญชาวต่างประเทศ เพื่อแสดงออกถึงความสัมพันธไมตรีต่อกัน  เครื่องราชอิสริยาภรณ์ของไทยทำขึ้นอย่างประณีตบรรจง  มีเอกลักษณ์อันดีงามของชาติและมีความหมายลึกซึ้ง ผู้ได้รับพระราชทานเครื่องราชอิสริยาภรณ์ไม่ว่าตระกูลใด ชั้นตราใด ย่อมถือว่าเป็นผู้มีเกียรติยศ และเป็นสิริมงคล  โดยขอให้ทุกคนรักษาเกียรติยศอันดีนี้ไว้เพื่อเป็นเกียรติแก่ตนเองและวงศ์ตระกูลต่อไป
……………………………
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/10922