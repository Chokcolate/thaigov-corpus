รัฐบาลไทย-ข่าวทำเนียบรัฐบาล-คณะกรรมการตรวจสอบและประเมินผลภาคราชการ ก.อุตฯ เข้าเยี่ยมชมกลุ่มวิสาหกิจชุมชนกลุ่มลุฟฟาลา 


วันพุธที่ 21 กุมภาพันธ์ 2561
113
พิมพ์
คณะกรรมการตรวจสอบและประเมินผลภาคราชการ ก.อุตฯ เข้าเยี่ยมชมกลุ่มวิสาหกิจชุมชนกลุ่มลุฟฟาลา
คณะกรรมการตรวจสอบและประเมินผลภาคราชการ ก.อุตฯ เข้าเยี่ยมชมกลุ่มวิสาหกิจชุมชนกลุ่มลุฟฟาลา จังหวัดระยอง
วันที่ 21 กุมภาพันธ์ 2561 คณะกรรมการตรวจสอบและประเมินผลภาคราชการกระทรวงอุตสาหกรรม (คคป.อก.) นำโดย นายโกศล ใจรังษี ประธานกรรมการ อดีตรองปลัดกระทรวงอุตสาหกรรม นายอนุสรณ์ เนื่องผลมาก กรรมการ อดีตรองปลัดกระทรวงอุตสาหกรรม นายเสน่ห์ นิยมไทย กรรมการ อดีตอธิบดีกรมอุตสาหกรรมพื้นฐานและการเหมืองแร่ นายพงศ์เทพ จารุอำพรพรรณ กรรมการ อดีตผู้ตรวจราชการกระทรวงอุตสาหกรรม นายสุรพล ชามาตย์ หัวหน้าผู้ตรวจราชการกระทรวงอุตสาหกรรม กรรมการและเลขานุการ และคณะ เข้าเยี่ยมชมกลุ่มวิสาหกิจชุมชนกลุ่มลุฟฟาลา โดยวิสาหกิจชุมชนดังกล่าวได้เข้าร่วมโครงการส่งเสริมและพัฒนาวิสาหกิจชุมชนของกรมส่งเสริมอุตสาหกรรม ภายใต้แผนงานบูรณาการพัฒนาเศรษฐกิจระดับฐานรากปีงบประมาณ 2559 ซึ่งเป็นโครงการเพื่อเสริมสร้างทักษะและพัฒนาองค์ความรู้ด้านระบบการบริหารจัดการคุณภาพและมาตรฐานรูปแบบผลิตภัณฑ์รวมทั้งด้านการตลาดเพื่อสร้างความแตกต่างในการดำเนินธุรกิจโดยใช้ความคิดสร้างสรรค์ (Creativity) และนวัตกรรม (innovation) อันเป็นการยกระดับความสามารถในการแข่งขันและก่อให้เกิดความเจริญเติบโตทางเศรษฐกิจอย่างยั่งยืน ณ สถานที่จำหน่ายผลิตภัณฑ์วิสาหกิจชุมชนกลุ่มลุฟฟาลา ตำบลมาบตาพุด อำเภอเมืองระยอง จังหวัดระยอง

ที่มา : http://www.thaigov.go.th/news/contents/details/10249