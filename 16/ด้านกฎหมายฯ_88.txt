รัฐบาลไทย-ข่าวทำเนียบรัฐบาล-ยธ.จัดเวิร์คช็อปสร้างภูมิคุ้มกันหนี้นอกระบบให้แก่บุคลากรในสถานพินิจฯ ผ่านสื่อการเรียนรู้ The Choice เกมทางเลือก-ทางรอด เพื่อนำความรู้เผยแพร่แก่เยาวชนกลุ่มเสี่ยงและเครือข่ายในระดับพ

วันพฤหัสบดีที่ 29 มีนาคม 2561
ยธ.จัดเวิร์คช็อปสร้างภูมิคุ้มกันหนี้นอกระบบให้แก่บุคลากรในสถานพินิจฯ ผ่านสื่อการเรียนรู้ The Choice เกมทางเลือก-ทางรอด เพื่อนำความรู้เผยแพร่แก่เยาวชนกลุ่มเสี่ยงและเครือข่ายในระดับพ
นายธวัชชัย ไทยเขียว รองปลัดกระทรวงยุติธรรม เป็นประธานในพิธีเปิดโครงการประชุมสัมมนาเชิงปฏิบัติการเพิ่มศักยภาพประชาชนด้านกฎหมายและการเข้าถึงความเป็นธรรม สร้างเครือข่ายให้ภูมิคุ้มกัน รู้เท่าทันกฎหมาย ห่างไกลหนี้นอกระบบแก่เด็กและเยาวชนและเครือข่าย
ในวันพฤหัสบดีที่ ๒๙ มีนาคม ๒๕๖๑ เวลา ๐๙.๐๐ น.
ณ โรงแรมเบสท์ เวสเทิร์นพลัส แวนด้า แกรนด์ แจ้งวัฒนา จังหวัดนนทบุรี
นายธวัชชัย ไทยเขียว รองปลัดกระทรวงยุติธรรม
เป็นประธานในพิธีเปิดโครงการประชุมสัมมนาเชิงปฏิบัติการเพิ่มศักยภาพประชาชน
ด้านกฎหมายและการเข้าถึงความเป็นธรรม
สร้างเครือข่ายให้ภูมิคุ้มกัน รู้เท่าทันกฎหมาย ห่างไกลหนี้นอกระบบแก่เด็กและเยาวชนและเครือข่าย
จัดโดย ศูนย์ช่วยเหลือลูกหนี้และประชาชนที่ไม่ได้รับความเป็นธรรม กรมสอบสวนคดีพิเศษ
ร่วมกับกรมพินิจและคุ้มครองเด็กและเยาวชน สถาบันเพื่อการยุติธรรมแห่งประเทศไทย (องค์การมหาชน) และเครือข่ายศาลเยาวชนและครอบครัวจังหวัดนนทบุรี
โดยการนำนวัตกรรมสื่อการเรียนรู้ The Choice เกมทางเลือก-ทางรอด
ที่สอดแทรกเนื้อหาในการให้ความรู้กฎหมายเบื้องต้นที่เกี่ยวกับหนี้นอกระบบ
การจำนอง การเช่าซื้อ การขายฝาก หนี้บัตรเครดิต
รวมถึงการเรียนรู้หลักนิติธรรมและการวางแผนการใช้ชีวิตตามหลักปรัชญาเศรษฐกิจพอเพียง
เผยแพร่ให้แก่บุคลากรในสถานพินิจและคุ้มครองเด็กและเยาวชน จำนวน ๕๑ แห่งทั่วประเทศ
และเจ้าหน้าที่ศูนย์ฝึกและอบรมเด็กและเยาวชน จำนวน ๑๙ แห่งทั่วประเทศ
ในการเป็นวิทยากรให้ความรู้แก่เด็กและเยาวชนในศูนย์ฝึกและอบรมเด็กและเยาวชนและเครือข่าย
ในระดับพื้นที่ ซึ่งจะเป็นส่วนหนึ่งในการแก้ไขปัญหาหนี้นอกระบบอย่างยั่งยืน

ที่มา : http://www.thaigov.go.th/news/contents/details/11183
