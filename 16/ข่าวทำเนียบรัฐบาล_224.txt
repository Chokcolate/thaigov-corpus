รัฐบาลไทย-ข่าวทำเนียบรัฐบาล-นายกรัฐมนตรีสั่งการหน่วยงานที่เกี่ยวข้องหามาตรการที่เหมาะสม กรณีผู้ประกอบนำเข้ารถหรูได้รับผลกระทบจากคำสั่งกรมศุลกากร เน้นย้ำให้ดำเนินการอย่างเป็นธรรมกับทุกฝ่าย

วันพุธที่ 11 เมษายน 2561
นายกรัฐมนตรีสั่งการหน่วยงานที่เกี่ยวข้องหามาตรการที่เหมาะสม กรณีผู้ประกอบนำเข้ารถหรูได้รับผลกระทบจากคำสั่งกรมศุลกากร เน้นย้ำให้ดำเนินการอย่างเป็นธรรมกับทุกฝ่าย
นายกรัฐมนตรีสั่งการหน่วยงานที่เกี่ยวข้องหามาตรการที่เหมาะสม กรณีผู้ประกอบนำเข้ารถหรูได้รับผลกระทบจากคำสั่งกรมศุลกากร เน้นย้ำให้ดำเนินการอย่างเป็นธรรมกับทุกฝ่าย
วันนี้ (10 เมษายน 2561) เวลา 14.20 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรี กล่าวถึงกรณีผู้ประกอบการรถนำเข้าหรือรถหรูได้รับผลกระทบจากคำสั่งกรมศุลกากรที่ 317/2547 เรื่องแนวทางการพิจารณาราคารถยนต์นั่งสำเร็จรูปว่า ขณะนี้อยู่ในขั้นตอนของการพิจารณา โดยรัฐบาลจะให้ความเป็นธรรมกับผู้ประกอบการ ทั้งในส่วนของตัวแทนจำหน่ายและผู้นำเข้าอิสระ รวมไปถึงผู้บริโภค ทั้งนี้ ได้มอบหมายให้หน่วยงานที่เกี่ยวข้อง อาทิ กระทรวงยุติธรรม กรมสอบสวนคดีพิเศษ กรมศุลกากร พิจารณาดำเนินการด้านการจัดเก็บภาษี การกำหนดราคาในการนำเข้า โดยจะต้องมีมาตรการที่เหมาะสม ทำให้เกิดความชัดเจน เป็นธรรมกับทุกฝ่าย พร้อมกล่าวเน้นย้ำว่าการดำเนินการในเรื่องนี้ไม่เกี่ยวข้องกับกรณีการนำเข้ารถหรูที่มีการดำเนินคดีไปก่อนหน้านี้แล้ว
---------------------------------------------------

ที่มา : http://www.thaigov.go.th/news/contents/details/11446
