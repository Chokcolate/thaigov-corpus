รัฐบาลไทย-ข่าวทำเนียบรัฐบาล-กรมทางหลวงดำเนินการขุดวางท่อระบายน้ำและซ่อมผิวจราจรบนทางหลวงหมายเลข 2 ตอน ตาลาด - หนองแวงโสกพระ จ.นครราชสีมา 


วันอังคารที่ 6 มีนาคม 2561
143
กรมทางหลวงดำเนินการขุดวางท่อระบายน้ำและซ่อมผิวจราจรบนทางหลวงหมายเลข 2 ตอน ตาลาด - หนองแวงโสกพระ จ.นครราชสีมา
กรมทางหลวง (ทล.) กระทรวงคมนาคม ดำเนินโครงการฟื้นฟูโครงสร้างพื้นฐานที่ได้รับความเสียหายจากอุทกภัยเมื่อปี 2560 ด้วยการขุดวางท่อระบายน้ำและซ่อมบำรุงผิวจราจร บนทางหลวงหมายเลข 2 (ถนนมิตรภาพ)
ตอน ตาลาด - หนองแวงโสกพระ ระหว่าง กม. 229+610 - กม. 230+600 ระยะทาง 900 เมตร (ด้านซ้ายและขวาทาง) บริเวณบ้านสำโรงเหนือ ต.วังหิน อ.โนนแดง จ.นครราชสีมา ตั้งแต่วันที่ 28 กุมภาพันธ์ - 20 มีนาคม 2561 รวมระยะเวลา 21 วัน
ทล. ขออภัยในความไม่สะดวก และขอความร่วมมือผู้ใช้เส้นทางโปรดสังเกตป้ายเตือน สัญญาณไฟจราจร และปฏิบัติตามเครื่องหมายจราจรอย่างเคร่งครัด เพื่อความสะดวกและปลอดภัย สามารถสอบถามรายละเอียดเพิ่มเติมหรือแจ้งเหตุต่าง ๆ ได้ที่ แขวงทางหลวงนครราชสีมาที่ 1 โทรศัพท์ 0 4424 5181 หรือ สายด่วนกรมทางหลวง 1586 (โทรฟรีทุกเครือข่ายตลอด 24 ชั่วโมง)

ที่มา : http://www.thaigov.go.th/news/contents/details/10545