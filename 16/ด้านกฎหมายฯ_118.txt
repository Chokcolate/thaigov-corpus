รัฐบาลไทย-ข่าวทำเนียบรัฐบาล-กระทรวงยุติธรรม โดยกรมคุ้มครองสิทธิและเสรีภาพ หารือแนวทางขับเคลื่อนกิจกรรม ตามโครงการ “ไทยนิยม ยั่งยืน” โดยยึดประชาชนเป็นศูนย์กลาง

วันอังคารที่ 24 เมษายน 2561
กระทรวงยุติธรรม โดยกรมคุ้มครองสิทธิและเสรีภาพ หารือแนวทางขับเคลื่อนกิจกรรม ตามโครงการ “ไทยนิยม ยั่งยืน” โดยยึดประชาชนเป็นศูนย์กลาง
นายเกิดโชค เกษมวงศ์จิตร รองอธิบดีกรมคุ้มครองสิทธิและเสรีภาพ เป็นประธานการประชุมวางแผนการดำเนินงานและกำหนดแนวทางการขับเคลื่อนกิจกรรม
ตามโครงการ “ไทยนิยม ยั่งยืน”
ในวันอังคารที่ ๒๔ เมษายน ๒๕๖๑ เวลา ๐๙.๐๐ น.
ณ ห้องประชุมกระทรวงยุติธรรม ๒ ชั้น ๘ อาคารราชบุรีดิเรกฤทธิ์
ศูนย์ราชการเฉลิมพระเกียรติฯ กรุงเทพฯ
นายเกิดโชค เกษมวงศ์จิตร รองอธิบดีกรมคุ้มครองสิทธิและเสรีภาพ
เป็นประธานการประชุมวางแผนการดำเนินงานและกำหนดแนวทางการขับเคลื่อนกิจกรรม
ตามโครงการ “ไทยนิยม ยั่งยืน”
เพื่อร่วมกันวางแผนการดำเนินงานและกำหนดแนวทางการขับเคลื่อนกิจกรรมดังกล่าวฯ
โดยมี เครือข่ายอาสาสมัครคุ้มครองสิทธิและเสรีภาพ และผู้นำชุมชนในพื้นที่กรุงเทพมหานคร
รวมทั้งผู้ที่เกี่ยวข้อง จำนวน ๕๐ คน เข้าร่วมฯ
โดยที่ประชุมได้รับฟังความคิดเห็น สภาพปัญหา และความต้องการของผู้นำชุมชนและตัวแทนในแต่ละพื้นที่
ที่ต้องการให้กระทรวงยุติธรรมเข้าไปช่วยเหลือสนับสนุน หรือส่งเสริมความรู้เบื้องต้น
โดยส่วนใหญ่พบปัญหาในพื้นที่ อาทิ ปัญหาเด็กติดเกม การพนัน โต๊ะบอล ผู้สูงอายุถูกทอดทิ้ง
และยาเสพติด เป็นต้น
ทั้งนี้ ความคิดเห็นและข้อเสนอแนะจากที่ประชุมจะนำไปหาแนวทางการแก้ไขปัญหาต่อไป

ที่มา : http://www.thaigov.go.th/news/contents/details/11725
