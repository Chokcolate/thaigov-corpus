รัฐบาลไทย-ข่าวทำเนียบรัฐบาล-ปรับปรุงวิธีพิจารณาความอาญา เพิ่มความเป็นธรรมแก่สังคม


วันศุกร์ที่ 30 มีนาคม 2561
54
พิมพ์
ปรับปรุงวิธีพิจารณาความอาญา เพิ่มความเป็นธรรมแก่สังคม
คณะรัฐมนตรีเห็นชอบให้แก้ไขกฎหมายวิธีพิจารณาความอาญา เพื่อให้เหมาะสมกับสภาพสังคมในปัจจุบัน
ปรับปรุงวิธีพิจารณาความอาญา เพิ่มความเป็นธรรมแก่สังคม
ต่อจากนี้ไป ขอเชิญรับฟังไทยคู่ฟ้า ครับ
คณะรัฐมนตรีเห็นชอบให้แก้ไขกฎหมายวิธีพิจารณาความอาญา เพื่อให้เหมาะสมกับสภาพสังคมในปัจจุบัน จากแต่เดิมการปล่อยตัวชั่วคราวเพื่อให้ผู้ต้องหามีโอกาสต่อสู้คดีนั้น หากเป็นผู้ต้องหาที่มีโทษจำคุก 5 ปีขึ้นไปจะต้องมีบุคคลหรือหลักทรัพย์เป็นประกัน ซึ่งสร้างความลำบากให้แก่ผู้ต้องหาที่มีรายได้น้อยและด้อยโอกาส อีกทั้งโทษจำคุก 5 ปีเป็นโทษในระดับทั่วไป ไม่ได้รุนแรงมากนัก จึงได้ขยายเป็นผู้ต้องหาที่มีโทษจำคุกตั้งแต่ 10 ปีขึ้นไป จึงจะบังคับให้ต้องเรียกหลักประกันในการปล่อยตัวชั่วคราว นอกจากนี้ ยังให้อำนาจแก่ศาลออกคำสั่งไม่รับฟ้องได้ หากเห็นว่าการฟ้องคดีมีเจตนาไม่สุจริต ต้องการกลั่นแกล้ง เอาเปรียบจำเลย โดยสำนักงานศาลยุติธรรมจะไปจัดทำรายละเอียดให้รัดกุมและมีความเป็นธรรมต่อทุกฝ่ายต่อไป
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/11199