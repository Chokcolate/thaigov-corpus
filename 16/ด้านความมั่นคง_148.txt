รัฐบาลไทย-ข่าวทำเนียบรัฐบาล-ก.แรงงาน แนะ ‘ลงทะเบียนออนไลน์’ สะดวก รวดเร็ว ภายใน 31 มี.ค. 61


วันศุกร์ที่ 30 มีนาคม 2561
222
พิมพ์
ก.แรงงาน แนะ ‘ลงทะเบียนออนไลน์’ สะดวก รวดเร็ว ภายใน 31 มี.ค. 61
กระทรวงแรงงานเปิดรับบริการลงทะเบียนออนไลน์สำหรับนายจ้าง และแรงงานที่ไม่ได้จองคิวดำเนินการไว้ ให้มาลงทะเบียนในระบบออนไลน์ซึ่งมีเจ้าหน้าที่อำนวยความสะดวกในการลงทะเบียน
กระทรวงแรงงานเปิดรับบริการลงทะเบียนออนไลน์สำหรับนายจ้าง และแรงงานที่ไม่ได้จองคิวดำเนินการไว้ ให้มาลงทะเบียนในระบบออนไลน์ซึ่งมีเจ้าหน้าที่อำนวยความสะดวกในการลงทะเบียน โดยจะมี SMS นัดหมายให้นายจ้างพาแรงงานต่างด้าวมาดำเนินการขึ้นทะเบียนประวัติ ณ สถานที่ที่กำหนดในภายหลัง ทั้งนี้จะต้องลงงทะเบียนทางออนไลน์ภายใน วันที่ 31 มี.ค. 61 เท่านั้น
เพื่อความรวดเร็วและความสะดวกของนายจ้างและแรงงานต่างด้าว จึงขอเชิญชวนให้มาลงทะเบียนในระบบออนไลน์ทั้งที่ OSS ,สำนักงานจัดหางานจังหวัดหรือเขต,จุดบริการเคลื่อนที่ หรือลงทะเบียนด้วยตนเองที่ www.doe.go.th โดยจะต้องลงทะเบียนผ่านระบบนี้ภายใน 31 มี.ค. 61 เท่านั้น
โดยในศูนย์ OSS ของกระทรวงแรงงาน ให้บริการในบริเวณใต้ตึกอาคารประกันสังคม หลังอาคารสำนักงานปลัดกระทรวงแรงงาน
+++++++++++++++++++
กองเผยแพร่และประชาสัมพันธ์
30 มีนาคม 2561

ที่มา : http://www.thaigov.go.th/news/contents/details/11208