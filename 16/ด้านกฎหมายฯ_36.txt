รัฐบาลไทย-ข่าวทำเนียบรัฐบาล-ม.ล.ปนัดดาฯ ตรวจเยี่ยมการปฏิบัติงานและให้กำลังใจแก่บุคลากร และเยาวชน  ณ ศูนย์ฝึกและอบรมเด็กและเยาวชนบ้านกรุณา


วันพุธที่ 14 มีนาคม 2561
163
ม.ล.ปนัดดาฯ ตรวจเยี่ยมการปฏิบัติงานและให้กำลังใจแก่บุคลากร และเยาวชน  ณ ศูนย์ฝึกและอบรมเด็กและเยาวชนบ้านกรุณา
ม.ล.ปนัดดาฯ ตรวจเยี่ยมการปฏิบัติงานและให้กำลังใจแก่บุคลากร และเยาวชน ณ ศูนย์ฝึกและอบรมเด็กและเยาวชนบ้านกรุณา
เมื่อวันอังคารที่ ๑๓ มีนาคม ๒๕๖๑ เวลา ๑๐.๐๐ น.
ม.ล.ปนัดดา ดิศกุล ผู้ช่วยรัฐมนตรีประจำนายกรัฐมนตรี ปฏิบัติราชการกระทรวงยุติธรรม
เข้าตรวจเยี่ยม และพบปะผู้บริหาร ครูอาจารย์ นักสังคมสงเคราะห์ ฝ่ายปกครอง และผู้ปฏิบัติหน้าที่
ครูพิเศษวิชาสังคมศึกษา วิชาภูมิศาสตร์ และวิชาภาษาอังกฤษพื้นฐานแก่เยาวชน
ณ ศูนย์ฝึกและอบรมเด็กและเยาวชนบ้านกรุณา อำเภอบางพลี จังหวัดสมุทรปราการ
สำหรับศูนย์ฝึกและอบรมแห่งนี้ นอกจากจะมีกระบวนการฝึกอบรมและดูแลเด็กและเยาวชน
ตามคำพิพากษาหรือคำสั่งของศาล และตามนโยบายของกรมพินิจและคุ้มครองเด็กและเยาวชน
กระทรวงยุติธรรมแล้ว ยังมีแนวทางการดำเนินการอบรมต่อเด็กและเยาวชนที่มาเข้ารับการอบรม เช่น
๑. การปฏิบัติต่อเด็กและเยาวชนตามมาตรฐานขององค์การสหประชาชาติ ๔ ด้าน ได้แก่
๑.๑ ด้านการกินอยู่หลับนอน
๑.๒ ด้านการศึกษา
๑.๓ ด้านการจัดสภาพแวดล้อม
๑.๔ ด้านการเคลื่อนย้ายเด็กและเยาวชน
๒. เด็กและเยาวชนทุกคนต้องได้รับการศึกษาขั้นพื้นฐาน
๓. ส่งเสริมทักษะด้านกีฬา ด้านวิชาชีพ ตามความถนัดของเด็กและเยาวชน
๔. เยาวชนที่มีความพร้อมต้องได้รับโอกาส ออกไปอยู่นอกศูนย์ฝึกแล้วสามารถเข้าสู่ระบบการศึกษา
และประกอบอาชีพต่อได้ โดยนำเครือข่ายเข้ามาสนับสนุนให้ทุนการศึกษาและทุนประกอบอาชีพ
หรือการรับเข้าทำงานในสถานประกอบการ
ม.ล.ปนัดดาฯ กล่าวว่า ขอให้เด็กและเยาวชนยึดมั่นในพระราชปณิธานและคำสอนพระราชทาน
ของพระบาทสมเด็จพระปรมินทรมหาภูมิพลอดุลยเดช และพระบรมราโชบาย
ของสมเด็จพระเจ้าอยู่หัวมหาวชิราลงกรณ บดินทรเทพยวรางกูร
โดยร่วมกันประพฤติปฏิบัติและดำรงรักษาคุณงามความดี มีความซื่อสัตย์สุจริต ความกตัญญู
ความอดทน เสียสละ พอเพียง มีความเพียรในการทำความดี
และช่วยกันเสริมสร้างความรู้รักสามัคคีของผู้คน
ในสังคมและประเทศชาติ สนองพระราชดำรัสในหลวงรัชกาลที่ ๙ ที่ได้ทรงพระกรุณาพระราชทาน
ให้แก่พสกนิกรชาวไทย ได้ร่วมกันสร้างเสริมให้เกิดขึ้นและดำรงอยู่อย่างมั่นคงเข้มแข็ง
และพัฒนาให้ชาติบ้านเมืองมีความเจริญรุ่งเรืองสืบไป
นอกจากนี้ ม.ล.ปนัดดาฯ กล่าวเพิ่มเติมว่า ในเมื่อลูกหลานจะใช้เวลาอยู่ในสถานพินิจและคุ้มครองเด็ก
และเยาวชน รวมถึงศูนย์ฝึกและอบรมเด็กและเยาวชน มีเวลาค่อนข้างจำกัด ไม่ยาวนาน
จึงอยากให้ลูกหลานทุกคนได้มีการปรับปรุงพัฒนาทัศนคติ
แม้รวมถึงอุปนิสัยใจคอเป็นอันดับแรก ค้นหาต้นแบบของคนดี
หรือแบบอย่างให้แก่ตนเองโดยไม่ชักช้า และยึดถือบุคคลดังกล่าวเป็นเข็มทิศชีวิต นำเราสู่การดำรงชีวิต
ที่มีคุณภาพและกอปรด้วยคุณธรรม
สำหรับเรื่องความมีระเบียบวินัย เรื่องสิ่งที่ควรจะเป็นและมุ่งมั่นปฏิบัติ
เรื่องธรรมชาติแห่งความดีที่เกิดมาพร้อมกับคน ทุกคนและสามารถปฏิบัติได้
โดยเริ่มจากตัวเราเองและบุคคลใกล้ตัว เรื่องความเพียรทางการศึกษา

ที่มา : http://www.thaigov.go.th/news/contents/details/10750