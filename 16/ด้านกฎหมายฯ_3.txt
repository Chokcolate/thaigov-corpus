รัฐบาลไทย-ข่าวทำเนียบรัฐบาล-“ยุติธรรม” กำหนดทิศทางการดำเนินงานด้านเทคโนโลยีดิจิทัล ให้สอดรับกับการจัดทำ Big Data ในอนาคต

วันอังคารที่ 20 กุมภาพันธ์ 2561
“ยุติธรรม” กำหนดทิศทางการดำเนินงานด้านเทคโนโลยีดิจิทัล ให้สอดรับกับการจัดทำ Big Data ในอนาคต
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมหารือการกำหนดทิศทางการดำเนินงานด้านเทคโนโลยีดิจิทัลของกระทรวงยุติธรรม
ในวันอังคารที่ ๒๐ กุมภาพันธ์ ๒๕๖๑ เวลา ๑๓.๓๐ น.
ณ ห้องประชุมกระทรวงยุติธรรม ๑ ชั้น ๙ อาคารราชบุรีดิเรกฤทธิ์
ศูนย์ราชการเฉลิมพระเกียรติฯ กรุงเทพฯ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานการประชุมหารือการกำหนดทิศทางการดำเนินงานด้านเทคโนโลยีดิจิทัลของกระทรวงยุติธรรม
เพื่อกำหนดทิศทางการดำเนินงานด้านเทคโนโลยีดิจิทัลให้สอดรับกับการจัดทำ Big Data ในอนาคต
โดยมีนายธวัชชัย ไทยเขียว รองปลัดกระทรวงยุติธรรม ผู้บริหารของหน่วยงานในสังกัดกระทรวงยุติธรรม ผู้บริหารเทคโนโลยีสารสนเทศระดับสูง รวมทั้งผู้ที่เกี่ยวข้อง เข้าร่วมประชุมฯ
โอกาสนี้ ปลัดกระทรวงยุติธรรม กล่าวว่า ตามที่รัฐมนตรีว่าการกระทรวงยุติธรรมได้มีนโยบาย
ด้านเทคโนโลยีดิจิทัลของกระทรวงยุติธรรม ให้สามารถเชื่อมโยงและบูรณาการข้อมูลกันได้
อย่างมีประสิทธิภาพ โดยมีการกำหนดแนวทางในการดำเนินการด้านเทคโนโลยีสารสนเทศของกระทรวงยุติธรรม ทั้งในเรื่องของศูนย์ข้อมูล (Data Center) และระบบการประมวลผลแบบกลุ่มเมฆ (Cloud Computing) โดยต้องคำนึงถึงประเภทของข้อมูลซึ่งมีทั้งแบบที่เป็นสาธารณะ (Public Data) ที่ประชาชนสามารถเข้าถึงได้ และประเภทของข้อมูลที่เป็นแบบมีชั้นความลับ (Confidential Data) รวมถึงต้องคำนึงถึงความคุ้มค่าและประสิทธิภาพด้วย เพื่อให้การบูรณาการข้อมูลกระทรวงยุติธรรมมีประสิทธิภาพ
และเกิดประโยชน์สูงสุดต่อการให้บริการประชาชน

ที่มา : http://www.thaigov.go.th/news/contents/details/10223
