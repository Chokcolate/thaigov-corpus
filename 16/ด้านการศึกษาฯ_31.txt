รัฐบาลไทย-ข่าวทำเนียบรัฐบาล-รมว.ดิจิทัลฯ ปาฐกถาพิเศษหัวข้อ “ทิศทางการขับเคลื่อนประเทศไทยสู่สังคมดิจิทัลสมบูรณ์แบบ”

วันศุกร์ที่ 16 มีนาคม 2561
รมว.ดิจิทัลฯ ปาฐกถาพิเศษหัวข้อ “ทิศทางการขับเคลื่อนประเทศไทยสู่สังคมดิจิทัลสมบูรณ์แบบ”
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี)  กล่าวปาฐกถาพิเศษหัวข้อ “ทิศทางการขับเคลื่อนประเทศไทยสู่สังคมดิจิทัลสมบูรณ์แบบ” ในงาน “Thailand’s Digital Transformation Forum : How Telecom Infrastructures will Enhance Thailand’s Digital Transformation” ซึ่งตลาดหลักทรัพย์แห่งประเทศไทยจัดขึ้น ด้วยเล็งเห็นถึงความสำคัญในการส่งเสริมให้เกิดความเข้าใจอันดีในวงกว้าง ถึงทิศทางการพัฒนาโครงสร้างพื้นฐานด้านโทรคมนาคม เพื่อขับเคลื่อนประเทศไทยสู่สังคมดิจิทัลอย่างสมบูรณ์แบบ โดยกระทรวงดิจิทัลฯ เป็นหน่วยงานหลักในการขับเคลื่อนประเทศสู่ยุคดิจิทัลอย่างเป็นรูปธรรมทั้งด้านเศรษฐกิจและสังคม ซึ่งได้ดำเนินการใน 5 เรื่องสำคัญ ได้แก่ 1) การดำเนินการด้านโครงสร้างพื้นฐาน อาทิ การขยายโครงข่ายอินเทอร์เน็ตให้ครอบคลุมทุกหมู่บ้านทั่วประเทศในโครงการ “เน็ตประชารัฐ” เป็นต้น 2) การพัฒนาคนให้เข้าถึงและรู้เท่าทันการใช้ประโยชน์จากเทคโนโลยีดิจิทัล 3) การพัฒนาการใช้ประโยชน์ผ่านโครงการสำคัญต่างๆ เช่น สมาร์ทซิตี้ ดิจิทัล พาร์ค และการก่อตั้งสถาบัน IoT 4) ด้านความปลอดภัยทางไซเบอร์ และ 5) การเดินหน้าสู่การเป็นรัฐบาลดิจิทัล เมื่อวันที่ 15 มีนาคม 2561 ณ ตลาดหลักทรัพย์แห่งประเทศไทย ถนนรัชดาภิเษก เขตดินแดง กรุงเทพฯ
**********************

ที่มา : http://www.thaigov.go.th/news/contents/details/10820
