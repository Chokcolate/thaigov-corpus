รัฐบาลไทย-ข่าวทำเนียบรัฐบาล-ก.ยุติธรรม ร่วมกับ ก.แรงงาน สภาหอการค้าฯ และสภาอุตสาหกรรมฯ   ยกระดับฝีมือแรงงาน สร้างงานสร้างอาชีพพัฒนาศักยภาพผู้ต้องขัง “มุ่งคืนคนดีสู่สังคม”

วันจันทร์ที่ 26 มีนาคม 2561
ก.ยุติธรรม ร่วมกับ ก.แรงงาน สภาหอการค้าฯ และสภาอุตสาหกรรมฯ   ยกระดับฝีมือแรงงาน สร้างงานสร้างอาชีพพัฒนาศักยภาพผู้ต้องขัง “มุ่งคืนคนดีสู่สังคม”
ก.ยุติธรรม ร่วมกับ ก.แรงงาน สภาหอการค้าฯ และสภาอุตสาหกรรมฯ  ยกระดับฝีมือแรงงาน สร้างงานสร้างอาชีพพัฒนาศักยภาพผู้ต้องขัง “มุ่งคืนคนดีสู่สังคม”
ในวันจันทร์ที่ ๒๖ มีนาคม ๒๕๖๑ เวลา ๑๑.๐๐ น.
พลอากาศเอก ประจิน จั่นตอง รองนายกรัฐมนตรีและรัฐมนตรีว่าการกระทรวงยุติธรรม
พร้อมด้วย พลตำรวจเอก อดุลย์ แสงสิงแก้ว รัฐมนตรีว่าการกระทรวงแรงงาน
ร่วมเป็นสักขีพยานในพิธีลงนามบันทึกข้อตกลงภายใต้ “โครงการประชารัฐ ร่วมสร้างงาน
สร้างอาชีพผู้ต้องขัง” ระหว่าง กรมราชทัณฑ์ กรมการจัดหางาน กรมพัฒนาฝีมือแรงงาน
สภาอุตสาหกรรมแห่งประเทศไทย และสภาหอการค้าแห่งประเทศไทย
ทั้งนี้เพื่อพัฒนายกระดับศักยภาพ ทักษะและสมรรถนะแรงงาน สร้างโอกาสและคุณภาพชีวิตที่ดี
ให้แก่ผู้ต้องขัง โดยการฝึกอบรมวิชาชีพตามความถนัดของผู้ต้องขังและสอดคล้องกับความต้องการ
ของตลาดแรงงาน ให้เป็นแรงงานที่มีทักษะสูงมีศักยภาพในการทำงาน และมีความสามารถหลากหลาย
เสริมสร้างโอกาสในการประกอบอาชีพสุจริตและได้รับการทดสอบมาตรฐานฝีมือแรงงาน
โดยบูรณาการความร่วมมือกับภาคส่วนที่เกี่ยวข้อง เพื่อสร้างความเชื่อมั่นให้กับสังคม
และเปิดโอกาสให้ผู้พ้นโทษสามารถกลับมาใช้ชีวิตในสังคมได้อีกครั้ง
โดยมี นายอายุตม์ สินธพพันธุ์ รองอธิบดีกรมราชทัณฑ์ นายอนุรักษ์ ทศรัตน์ อธิบดีกรมการจัดหางาน
นายสุทธิ สุกโกศล อธิบดีกรมพัฒนาฝีมือแรงงาน นายพากร วังศิราบัตร รองเลขาธิการสภาอุตสาหกรรม
แห่งประเทศไทย และนายภูมินทร์ หะรินสุต รองประธานกรรมการสภาหอการค้าแห่งประเทศไทย
เป็นผู้ลงนามในบันทึกข้อตกลง ณ ทัณฑสถานบำบัดพิเศษจังหวัดปทุมธานี จังหวัดปทุมธานี
สำหรับแนวทางความร่วมมือดังกล่าว กรมการจัดหางาน จะเป็นผู้ประสานงาน
และให้คำแนะนำแก่สถานประกอบการหรือนายจ้างในการส่งเสริมการมีงานทำให้แก่ผู้ต้องขัง
ในเรือนจำและผู้ต้องขังชั้นดีใกล้พ้นโทษ เพื่อเข้าฝึกทักษะในสถานประกอบการ
และกรมพัฒนาฝีมือแรงงาน จะทำหน้าที่ฝึกอาชีพหลักสูตรการฝึกฝีมือแรงงานในสาขาอาชีพ
ตามความต้องการของผู้ต้องขัง รวมทั้งประกอบชิ้นงานเพื่อจัดจำหน่ายและสร้างรายได้แก่ผู้ต้องขัง
ตลอดจนทดสอบมาตรฐานฝีมือแรงงานให้แก่ผู้ต้องขังในสาขาอาชีพตามความต้องการของตลาดแรงงาน
สำหรับกรมราชทัณฑ์ จะจัดทำข้อมูลผู้ต้องขัง เพื่อส่งเสริมการมีงานทำ และจัดทำขั้นตอนการดำเนินงานรับชิ้นงาน
ไปผลิตในเรือนจำ รวมถึงจัดส่งผู้ต้องขังเข้าฝึกทักษะในสถานประกอบการ ควบคุม ดูแล และติดตามผลผู้ต้องขัง
ที่ได้รับการส่งเสริมการมีงานทำผ่านศูนย์ประสานงานและส่งเสริมการมีงานทำ (Care : Center for Assistance
to Reintegration ant Employment) ด้านสภาอุตสาหกรรมแห่งประเทศไทย และสภาหอการค้าแห่งประเทศไทย
จะช่วยประสานงานกับสถานประกอบการหรือนายจ้างเพื่อเข้าร่วมโครงการฯ พร้อมทั้งประชาสัมพันธ์เผยแพร่ข้อมูลเพื่อสร้างการรับรู้และเจตคติที่ดีเกี่ยวกับการรับผู้ต้องขังเข้าทำงานแก่ผู้ประกอบธุรกิจและภาคเอกชน เป็นต้น
โอกาสนี้ พล.อ.อ. ประจินฯ พร้อมด้วยผู้คณะ ได้มอบวุฒิบัตรแก่ผู้ต้องขังที่ผ่านการฝึกทักษะฝีมือ
ตามโครงการประชารัฐ ร่วมสร้างงานสร้างอาชีพผู้ต้องขัง ในสาขา ช่างทำทอง และช่างปูกระเบื้อง จำนวน ๔๐ คน
พร้อมทั้งพบปะและให้กำลังใจแก่ข้าราชการ เจ้าหน้าที่ ตลอดจนผู้ต้องขัง รวมถึงตรวจเยี่ยม
การฝึกอาชีพทำทองรูปพรรณ และการเย็บรองเท้า ภายในทัณฑสถานบำบัดพิเศษจังหวัดปทุมธานีอีกด้วย

ที่มา : http://www.thaigov.go.th/news/contents/details/11064
