รัฐบาลไทย-ข่าวทำเนียบรัฐบาล-ม.ล.ปนัดดาฯ ตรวจเยี่ยมศูนย์ฝึกฯ และสถานพินิจฯ จ.พระนครศรีอยุธยา

วันพฤหัสบดีที่ 29 มีนาคม 2561
ม.ล.ปนัดดาฯ ตรวจเยี่ยมศูนย์ฝึกฯ และสถานพินิจฯ จ.พระนครศรีอยุธยา
ม.ล.ปนัดดาฯ ตรวจเยี่ยมศูนย์ฝึกฯ และสถานพินิจฯ จ.พระนครศรีอยุธยา
ในวันที่ ๒๙ มีนาคม ๒๕๖๑ เวลา ๐๙.๔๕ น.
ม.ล.ปนัดดา ดิศกุล ผู้ช่วยรัฐมนตรีประจำนายกรัฐมนตรี ปฏิบัติราชการกระทรวงยุติธรรม
ตรวจเยี่ยมและพบปะพูดคุยกับผู้บริหาร ข้าราชการ ครูอาจารย์ นักสังคมสงเคราะห์ ฝ่ายปกครอง
และผู้ปฏิบัติหน้าที่ครูพิเศษ วิชา “กำเนิดไทย” และภาษาอังกฤษพื้นฐาน
ของศูนย์ฝึกและอบรมเด็กและเยาวชนจังหวัดพระนครศรีอยุธยา
และสถานพินิจและคุ้มครองเด็กและเยาวชนจังหวัดพระนครศรีอยุธยา
ณ ห้องประชุมสถานพินิจและคุ้มครองเด็กและเยาวชนจังหวัดพระนครศรีอยุธยา
อ.พระนครศรีอยุธยา จ.พระนครศรีอยุธยา
ม.ล.ปนัดดาฯ กล่าวว่า เด็กในวันนี้ คือ อนาคตของชาติ เด็กดีเป็นศรีสง่า ชาติประเทศย่อมเป็นที่เคารพเกรงใจจากนานาอารยประเทศ ความคิดและการกระทำอันถูกต้อง ความชอบด้วยกฎระเบียบ จะเกิดขึ้นได้
ด้วยแบบอย่าง (Role Model) ของผู้ใหญ่และหลักการบริหารกิจการบ้านเมืองที่ดี
ไม่โลภ ไม่ทุจริตคดโกง มีความซื่อตรง
ทั้งนี้ หากไม่มีต้นแบบและปราศจากเข็มทิศ
การเดินทางไปสู่จุดหมายแห่งความสำเร็จทั้งแก่ตนเองและประเทศชาติ
ก็จะไม่สามารถเกิดขึ้นได้

ที่มา : http://www.thaigov.go.th/news/contents/details/11184
