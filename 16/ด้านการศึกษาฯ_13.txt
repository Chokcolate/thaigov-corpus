รัฐบาลไทย-ข่าวทำเนียบรัฐบาล-รมว.ดิจิทัลฯ เป็นประธานเปิดงานการเปลี่ยนผ่านสู่รัฐบาลดิจิทัล “กุญแจสำคัญในการยกระดับทักษะดิจิทัลข้าราชการและบุคลากรภาครัฐ”


วันพุธที่ 28 กุมภาพันธ์ 2561
189
รมว.ดิจิทัลฯ เป็นประธานเปิดงานการเปลี่ยนผ่านสู่รัฐบาลดิจิทัล “กุญแจสำคัญในการยกระดับทักษะดิจิทัลข้าราชการและบุคลากรภาครัฐ”
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานเปิดงานการเปลี่ยนผ่านสู่รัฐบาลดิจิทัล “กุญแจสำคัญในการยกระดับทักษะดิจิทัลข้าราชการและบุคลากรภาครัฐ” พร้อมมอบประกาศนียบัตรให้แก่หน่วยงานที่เข้าร่วมอบรมโปรแกรมการเปลี่ยนผ่านบริการภาครัฐสู่ยุคดิจิทัล โดยสำนักงานรัฐบาลอิเล็กทรอนิกส์ (องค์การมหาชน) หน่วยงานในสังกัดกระทรวงดิจิทัลฯ จัดขึ้น เพื่อสนับสนุนให้ส่วนราชการมีกรอบการพัฒนาและเสริมสร้างศักยภาพกำลังคนภาครัฐให้มีทักษะด้านดิจิทัลที่เหมาะสม สามารถนำเทคโนโลยีดิจิทัลมาใช้ให้เกิดประโยชน์สูงสุด ซึ่งสถาบันพัฒนาบุคลากรด้านดิจิทัลภาครัฐ (TDGA) เป็นแกนหลักในการบริหารจัดการฝึกอบรมพัฒนาทักษะด้านดิจิทัลสำหรับข้าราชการและบุคลากรภาครัฐ เพื่อให้ผู้ที่ผ่านการอบรมเป็นผู้นำด้านดิจิทัลของหน่วยงานภาครัฐที่สามารถนำนวัตกรรมมาปรับปรุงการให้บริการหรือพัฒนาการเชื่อมโยงข้อมูลระหว่างหน่วยงานภาครัฐ และประชาชนอย่างเป็นระบบ รวมถึงการสร้างคุณค่าจากข้อมูล เพื่อนำไปสู่การเปิดเผยข้อมูลที่เป็นประโยชน์ต่อสาธารณะ เมื่อวันที่ 28 กุมภาพันธ์ 2561 ณ ห้องบอลรูม 1 โรงแรมอินเตอร์คอนติเนนตัล ราชประสงค์ ถนนเพลินจิต เขตปทุมวัน กรุงเทพฯ
******************

ที่มา : http://www.thaigov.go.th/news/contents/details/10439