รัฐบาลไทย-ข่าวทำเนียบรัฐบาล-ม.ล.ปนัดดาฯ บรรยายพิเศษ “การเป็นข้าราชการที่ดี ตามรอยพระยุคลบาท” เน้นให้ยึดหลักสุจริตธรรมเป็นหลักสูงสุดในการปฏิบัติงาน


วันพฤหัสบดีที่ 19 เมษายน 2561
184
ม.ล.ปนัดดาฯ บรรยายพิเศษ “การเป็นข้าราชการที่ดี ตามรอยพระยุคลบาท” เน้นให้ยึดหลักสุจริตธรรมเป็นหลักสูงสุดในการปฏิบัติงาน
ม.ล.ปนัดดา ดิศกุล ผู้ช่วยรัฐมนตรีประจำนายกรัฐมนตรี ปฏิบัติราชการกระทรวงยุติธรรม บรรยายพิเศษ เรื่อง 'การเป็นข้าราชการที่ดี ตามรอยพระยุคลบาท'
เมื่อวันพุธที่ ๑๘ เมษายน ๒๕๖๑ เวลา ๑๓.๐๐ น. ม.ล.ปนัดดา ดิศกุล ผู้ช่วยรัฐมนตรีประจำนายกรัฐมนตรี ปฏิบัติราชการกระทรวงยุติธรรม บรรยายพิเศษ เรื่อง 'การเป็นข้าราชการที่ดี ตามรอยพระยุคลบาท' แก่คณะข้าราชการที่เข้ารับการศึกษาอบรมหลักสูตรนักบริหารระดับกลางของกระทรวงมหาดไทย (บ.มท.) รุ่นที่ ๓๑ ประจำปีงบประมาณ พ.ศ. ๒๕๖๑ ณ พิพิธภัณฑ์และหอสมุดสมเด็จฯ กรมพระยาดำรงราชานุภาพ วังวรดิศ ถนนหลานหลวง เขตป้อมปราบศัตรูพ่าย กรุงเทพฯ
ม.ล.ปนัดดาฯ กล่าวตอนหนึ่งว่า “การเป็นข้าราชการที่ดีมีความหมายที่ไพศาล หากจะได้กล่าวโดยสรุปในฐานะรุ่นพี่ข้าราชการฝ่ายปกครอง คือ ความมุ่งมั่นของข้าราชการทุกหมู่เหล่าที่จะเดินตามรอยเบื้องพระยุคลบาทพระบาทสมเด็จพระปรมินทรมหาภูมิพลอดุลยเดช และสมเด็จพระเจ้าอยู่หัวมหาวชิราลงกรณ บดินทรเทพยวรางกูร ทั้งในเรื่องความขยันหมั่นศึกษาเพื่อให้ตัวเราเองทันต่อเหตุการณ์ความผันแปรเปลี่ยนแปลงของโลก ความซื่อสัตย์สุจริต และความเป็นผู้มีอัธยาศัยไมตรีอันดี รู้จักวิธีการประสานงานในเชิงบูรณาการและความร่วมมือร่วมใจ ไม่ใช่ความแบ่งแยกหรือแตกแยก
นักวิชาการปัจจุบันวิเคราะห์ตรงกันว่า สถาบันข้าราชการยังคงเป็นแกนหลักในการสร้างสรรค์และพัฒนาประเทศ หากข้าราชการมีค่านิยมหรือปรัชญาชีวิตที่ถูกต้อง สร้างสรรค์ ยึดหลักสุจริตธรรมเป็นหลักสูงสุดในการปฏิบัติงานแล้ว ย่อมก่อให้เกิดความไว้เนื้อเชื่อใจจากพี่น้องประชาชน ไม่กระทำสิ่งใดๆ ที่จะกลับกลายเป็นการทำลายล้างความเชื่อมั่นศรัทธา หากเจ้าหน้าที่ของรัฐไม่สามารถเป็นที่พึ่งพาแก่สังคมได้แล้ว แต่กลายเป็นนิยมการวางอำนาจบาตรใหญ่ เห่อเหิม ปราศจากความจริงใจ แล้วใครกันจะนิยมชมชอบข้าราชการ ผู้นั้นเท่ากับทำลายล้างตนเองและสถาบันข้าราชการ จึงมองว่าใครชอบเบ่ง ชอบโอ้อวด หลงลืมตัว ปราศจากความพอเพียง และไม่เป็นสุภาพชน ที่จะเป็นแบบอย่างและกำลังใจแก่สังคม แสดงว่าบุคคลผู้นั้นเลือกเดินทางผิด มีอาชีพผิด การเป็นข้าราชการของแผ่นดิน คือ ความสง่างามและความภาคภูมิใจของประเทศชาติและประชาชนชาวไทย
หากจะยกตัวอย่างว่าบ้านทรงไทยของชุมชนหลังหนึ่ง กับต้นไม้อีกต้นหนึ่ง สร้างและปลูกขึ้นที่ อ.สามพราน จ.นครปฐม ที่รักและคิดถึง ความงดงามของบ้านทรงไทยและต้นไม้มีความเจริญงอกงามได้ด้วยความดูแลเอาใจใส่ของประชาชนทุกคน โดยมอบหมายให้บุคลากรคณะหนึ่งดูแลรักษาให้กับทุกๆ คน แต่บุคลากรคณะนั้นกลับปล่อยปละละเลยความรับผิดชอบ แถมยังทุจริตค่าว่าจ้างจนกระทั่งบ้านหลังนั้น

ที่มา : http://www.thaigov.go.th/news/contents/details/11600