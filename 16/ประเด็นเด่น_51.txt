รัฐบาลไทย-ข่าวทำเนียบรัฐบาล-ประกันสังคมแจงกรณีรัฐบาลค้างชำระเงินสมทบไม่เป็นความจริง


วันพฤหัสบดีที่ 29 มีนาคม 2561
491
พิมพ์
ประกันสังคมแจงกรณีรัฐบาลค้างชำระเงินสมทบไม่เป็นความจริง
ประกันสังคมแจงกรณีรัฐบาลค้างชำระเงินสมทบไม่เป็นความจริง
นายสุรเดช วลีอิทธิกุล เลขาธิการสำนักงานประกันสังคม ชี้แจงกรณีมีข่าวว่ารัฐบาลไม่ได้ตั้งงบประมาณสมทบกองทุนประกันสังคมตามกฎหมายถึง 200,000 ล้านบาท มา 3 ปีแล้ว โดยยืนยันว่าไม่เป็นความจริงแต่อย่างใด  โดยรัฐบาลปัจจุบันตั้งงบประจำปีครบทุกปี หนี้ที่เกิดขึ้นตามข่าว มีการสะสมกันมาหลายรัฐบาลแล้ว และรัฐบาลชุดปัจจุบันมีความจำเป็นที่จะต้องจัดสรรงบให้ทุกภาคส่วนอย่างสมดุลโดยเฉพาะอย่างยิ่งสำหรับคนจน ส่วนรัฐบาลใดจะรับผิดชอบและปฏิบัติตามกฎหมายมากน้อยแค่ไหน  ขอให้ประชาชนพิจารณาเรื่องนี้อย่างละเอียดถี่ถ้วน
เลขาธิการสำนักงานประกันสังคมยังกล่าวอีกว่า รัฐบาลภายใต้การนำของ พลเอก ประยุทธ์ จันทร์โอชา นายกรัฐมนตรี เข้ามาบริหารประเทศ ตั้งแต่พฤษภาคม 2557 ได้ให้ความสำคัญกับระบบประกันสังคมเป็นอย่างมาก โดยจัดสรรงบเงินอุดหนุนเพื่อเป็นเงินสมทบกองทุนประกันสังคมฝ่ายรัฐบาลเพิ่มขึ้นในปี 2558-2561 อย่างต่อเนื่อง ปัจจุบันรัฐบาลมีเงินค้าง                          ในระบบประกันสังคม จำนวนประมาณ 66,000 ล้านบาทซึ่งเป็นหนี้ค้างมาตั้งแต่รัฐบาลก่อน ๆ และสำนักงานประกันสังคมขอยืนยันว่ารัฐบาลชุดปัจจุบัน จ่ายเงินสมทบกองทุนประกันสังคมมากกว่ารัฐบาลทุกชุดที่ผ่านมา
อนึ่ง กรณีเพจดังกุข่าวรัฐบาลยืมเงินประกันสังคม 2 แสนล้านบาท สำนักงานประกันสังคมขอยืนยันว่าไม่เป็นความจริงและได้ร้องทุกข์กล่าวโทษต่อพนักงานสอบสวนสถานีตำรวจภูธรเมืองนนทบุรีในความผิดฐานหมิ่นประมาท แล้วเมื่อวันที่ 15 มีนาคม 2561
-------------------------

ที่มา : http://www.thaigov.go.th/news/contents/details/11178