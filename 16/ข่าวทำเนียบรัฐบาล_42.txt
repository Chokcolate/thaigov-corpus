รัฐบาลไทย-ข่าวทำเนียบรัฐบาล-นายกรัฐมนตรีขอให้ช่วยกันเปลี่ยนแปลงสังคมเป็นสังคมที่ดี มีจิตสำนึก มีความซื่อสัตย์ ไม่คิดเอาทรัพย์สินคนอื่นเป็นของตัวเอง

วันอังคารที่ 27 กุมภาพันธ์ 2561
นายกรัฐมนตรีขอให้ช่วยกันเปลี่ยนแปลงสังคมเป็นสังคมที่ดี มีจิตสำนึก มีความซื่อสัตย์ ไม่คิดเอาทรัพย์สินคนอื่นเป็นของตัวเอง
นายกรัฐมนตรีขอให้ช่วยกันเปลี่ยนแปลงสังคมเป็นสังคมที่ดี มีจิตสำนึก มีความซื่อสัตย์ ไม่คิดเอาทรัพย์สินคนอื่นเป็นของตัวเอง
วันนี้ (27 กุมภาพันธ์ 2561) เวลา 14.00 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีถึงกรณีคดีลอตเตอรี่ 30 ล้านว่า ขอให้รอการชี้แจงจากเจ้าหน้าที่ตำรวจในวันพรุ่งนี้ (28 ก.พ.) ซึ่งสังคมไทยต้องทบทวนและเปลี่ยนแปลงให้เป็นสังคมที่ดี ต้องมีหลักคิดที่ถูกต้อง มีความซื่อสัตย์ ทำในสิ่งที่ดีงาม ไม่โกงใคร ไม่ร่วมมือกระทำความผิด อะไรที่ไม่ใช่ของตัวเองก็อย่าถือเป็นทรัพย์สินของตัวเอง และที่สำคัญคือจิตสำนึกของแต่ละคน ซึ่งคนแต่ละคนถ้ามีคุณธรรมจะรู้ว่าอะไรดีหรือไม่ดี อะไรควรทำหรือไม่ควรทำ ถ้าทุกคนมองแต่ผลประโยชน์ก็จะมีช่องทางหาผลประโยชน์จะทำให้เกิดความวุ่นวาย ขอให้ช่วยกันแก้ไขสังคมให้เป็นสังคมที่ดี รวมถึงเคารพกระบวนการยุติธรรมและการทำงานของเจ้าหน้าที่ อย่าด่วนตัดสินคนอื่นเพราะจะทำให้เกิดความสับสน
--------------------------------------

ที่มา : http://www.thaigov.go.th/news/contents/details/10394
