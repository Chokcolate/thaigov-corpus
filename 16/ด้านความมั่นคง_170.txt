รัฐบาลไทย-ข่าวทำเนียบรัฐบาล-ก.แรงงาน หารือ มาตรการลดผลกระทบผู้ประกอบการหลังปรับค่าจ้างขั้นต่ำ


วันอังคารที่ 3 เมษายน 2561
191
พิมพ์
ก.แรงงาน หารือ มาตรการลดผลกระทบผู้ประกอบการหลังปรับค่าจ้างขั้นต่ำ
วันนี้ (3 เม.ย.61) เวลา 9.30 น.นางเพชรรัตน์ สินอวย รองปลัดกระทรวงแรงงาน เป็นประธาน
การประชุมเพื่อพิจารณากำหนดมาตรการเพื่อลดผลกระทบจากการปรับอัตราค่าจ้างขั้นต่ำเพิ่มเติมให้กับผู้ประกอบการ ครั้งที่ 2/2561 ณ ห้องประชุมประสงค์ รณะนันทน์
โดยการประชุมดังกล่าว มีวัตถุประสงค์เพื่อวิเคราะห์ข้อมูลผลกระทบของการจ่ายค่าจ้างขั้นต่ำ ในแต่ละจังหวัดที่เกิดขึ้น โดยรวบรวมเป็นสถิติของแต่ละพื้นที่ เพื่อนำมาใช้ประกอบการพิจารณากำหนดมาตรการลดผลกระทบจากการปรับอัตราค่าจ้างขั้นต่ำเพิ่มเติมให้กับผู้ประกอบการ เช่น กลุ่มเป้าหมายที่จะให้การช่วยเหลือ มาตรการเพื่อลดผลกระทบเพิ่มเติม และหน่วยงานที่รับผิดชอบดำเนินการ เป็นต้น
--------------------------------
กองเผยแพร่และประชาสัมพันธ์
3 เมษายน 2561
ชาญชัย ชาวหนองเพียร ภาพ/ข่าว

ที่มา : http://www.thaigov.go.th/news/contents/details/11319