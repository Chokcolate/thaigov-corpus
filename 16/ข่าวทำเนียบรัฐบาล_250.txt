รัฐบาลไทย-ข่าวทำเนียบรัฐบาล-นายกรัฐมนตรีขอให้ประชาชนเตรียมรับมือกับสภาพอากาศที่เปลี่ยนแปลง พร้อมติดตามข่าวสารจากกรมอุตุฯ อย่างใกล้ชิด


วันอังคารที่ 17 เมษายน 2561
430
พิมพ์
นายกรัฐมนตรีขอให้ประชาชนเตรียมรับมือกับสภาพอากาศที่เปลี่ยนแปลง พร้อมติดตามข่าวสารจากกรมอุตุฯ อย่างใกล้ชิด
นายกรัฐมนตรีขอให้ประชาชนเตรียมรับมือกับสภาพอากาศที่เปลี่ยนแปลง พร้อมติดตามข่าวสารจากกรมอุตุฯ อย่างใกล้ชิด
วันนี้ (17 เมษายน 2561) เวลา 15.15 น. ณ บริเวณห้องโถง ตึกบัญชาการ 1 ทำเนียบรัฐบาล ภายหลังการประชุมคณะรัฐมนตรี พลเอก ประยุทธ์ จันทร์โอชา นายกรัฐมนตรีกล่าวถึงกรณีที่กรมอุตุนิยมวิทยามีประกาศเตือนให้ประชาชนระมัดระวังผลกระทบอันเกิดจากสภาพอากาศที่เปลี่ยนแปลงในช่วงนี้ว่าขอให้ประชาชนติดตามข่าวสารอย่างใกล้ชิด มีความระมัดระวังในการใช้ชีวิต การเดินทาง พร้อมดูแลบ้านเรือนให้อยู่ในสภาพที่แข็งแรง
ในส่วนของรัฐบาลนั้นมีความเป็นห่วงในเรื่องของระบบระบายน้ำ และปัญหาการจราจร  โดยได้สั่งการให้มีการเตรียมการป้องกันและระวังความเสียหายที่อาจจะเกิดขึ้น ซึ่งปัญหาดังกล่าวเป็นสิ่งที่หลีกเลี่ยงไม่ได้ แต่ทุกคนสามารถช่วยกันแก้ไข เพื่อบรรเทาปัญหาให้เบาบางลงได้ โดยรัฐบาลมีความมุ่งมั่นและตั้งใจในการแก้ไขปัญหาความเดือดร้อนของประชาชนให้ครอบคลุมในทุก ๆ ด้าน แต่ทั้งนี้ต้องอาศัยระยะเวลาในการดำเนินการและความร่วมมือจากทุกฝ่ายและทุกภาคส่วน ทั้งนี้เพื่อสร้างความเชื่อมั่นให้กับนักลงทุน อันจะส่งผลต่อภาพรวมทางเศรษฐกิจที่ดีขึ้นในอนาคต ขณะเดียวกันรัฐบาลพร้อมรับฟังเสียงของประชาชนเป็นหลัก และบริหารราชการแผ่นดินโดยยึดประชาชนเป็นศูนย์กลาง
............................................
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/11546