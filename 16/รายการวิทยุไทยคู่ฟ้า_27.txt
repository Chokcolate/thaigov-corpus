รัฐบาลไทย-ข่าวทำเนียบรัฐบาล-รัฐบาลส่งเสริมตลาดประชารัฐด้านการท่องเที่ยว

วันอังคารที่ 17 เมษายน 2561
รัฐบาลส่งเสริมตลาดประชารัฐด้านการท่องเที่ยว
โดยเร่งรวบรวมและจัดส่งข้อมูลตลาดประชารัฐที่มีศักยภาพให้กระทรวงการท่องเที่ยวและกีฬา
รัฐบาลส่งเสริมตลาดประชารัฐด้านการท่องเที่ยว
ต่อจากนี้ไป ขอเชิญรับฟังไทยคู่ฟ้า ครับ
รัฐบาลส่งเสริมตลาดประชารัฐด้านการท่องเที่ยว โดยเร่งรวบรวมและจัดส่งข้อมูลตลาดประชารัฐที่มีศักยภาพให้กระทรวงการท่องเที่ยวและกีฬา เพื่อบรรจุในปฏิทินปีท่องเที่ยววิถีไทย เก๋ไก๋อย่างยั่งยืน และประชาสัมพันธ์ให้นักท่องเที่ยวทั้งชาวไทยและชาวต่างประเทศได้รับทราบ รวมทั้งประสานความร่วมมือกับ สำนักงานสาขาของการท่องเที่ยวแห่งประเทศไทยในพื้นที่จัดทำเส้นทางการท่องเที่ยวของจังหวัดให้เชื่อมโยงกับตลาดประชารัฐ และ OTOP Tourism Village ซึ่งในปัจจุบันมีตลาดที่มีศักยภาพด้านการท่องเที่ยวแล้วจำนวน 144 แห่งจาก 67 จังหวัดทั่วประเทศ นอกจากนี้ จะเร่งพัฒนาศักยภาพและจัดหาสินเชื่อให้กับผู้ประกอบการ เกษตรกร และผู้มีรายได้น้อย ที่เกี่ยวข้องกับตลาดประชารัฐต่อไป
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/11519
