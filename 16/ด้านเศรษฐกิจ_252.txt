รัฐบาลไทย-ข่าวทำเนียบรัฐบาล-“กฤษฏา” มอบนโยบายกรมปศุสัตว์ย้ำกฎเหล็กใช้งบกลางเพิ่มเติมปี 61 ต้องเกิดประโยชน์ ก่อนแจกจ่ายพันธุ์สัตว์จัดเวทีประชาคมสอบถามความต้องการเกษตรกร พร้อมสั่งอุดช่องทุจริตกรณีค่าอบรมฝึกอาชี

วันจันทร์ที่ 26 มีนาคม 2561
“กฤษฏา” มอบนโยบายกรมปศุสัตว์ย้ำกฎเหล็กใช้งบกลางเพิ่มเติมปี 61 ต้องเกิดประโยชน์ ก่อนแจกจ่ายพันธุ์สัตว์จัดเวทีประชาคมสอบถามความต้องการเกษตรกร พร้อมสั่งอุดช่องทุจริตกรณีค่าอบรมฝึกอาชี
“กฤษฏา” มอบนโยบายกรมปศุสัตว์ย้ำกฎเหล็กใช้งบกลางเพิ่มเติมปี 61 ต้องเกิดประโยชน์ ก่อนแจกจ่ายพันธุ์สัตว์จัดเวทีประชาคมสอบถามความต้องการเกษตรกร พร้อมสั่งอุดช่องทุจริตกรณีค่าอบรมฝึกอาชีพให้สั่งจ่ายผ่านบัญชีเกษตรกรโดยตรง
นายกฤษฎา  บุญราช รัฐมนตรีว่าการกระทรวงเกษตรและสหกรณ์ เปิดเผยภายหลังมอบนโยบายแก่ผู้บริหารกรมปศุสัตว์และปศุสัตว์จังหวัดทั้ง 76 จังหวัด มาประชุมชี้แจงเรื่องการดำเนินงานตามโครงการงบประมาณรายจ่ายกลางปีเพิ่มเติมปี 2561
ณ โรงแรมอมารี ดอนเมือง แอร์พอร์ต กรุงเทพฯว่า  ในส่วนของกรมปศุสัตว์ได้รับงบประมาณกลางปีเพิ่มเติมปี 2561 เพื่อขับเคลื่อนโครงการไทยนิยม ยั่งยืน จากวงเงินงบประมาณรวมของกระทรวงเกษตรฯ 24,000 ล้านบาท เป็นโครงการที่กรมปศุสัตว์ดำเนินการ 3 โครงการ วงเงินรวมประมาณ 671 ล้านบาท ได้แก่ 1.โครงการเพิ่มทักษะอาชีพแก่เกษตรกรผู้ลงทะเบียนเพื่อสวัสดิการแห่งรัฐ 12 ล้านบาท 2.โครงการศูนย์ขยายพันธุ์และส่งเสริมการผลิตปศุสัตว์ 140 ล้านบาท 3.โครงการสร้างทักษะและส่งเสริมด้านการเกษตร 518 ล้านบาท ในจำนวน 671 ล้านบาท
ดังนั้น สิ่งที่มาเน้นย้ำ คือ การลงไปขับเคลื่อนตามแผนงานโครงการในพื้นที่ทั้ง 76 จังหวัด ทุกขั้นตอนให้มีความโปร่งใสและตรวจสอบได้ ไม่ว่าจะเป็น 1. การแจกพันธุ์สัตว์หรือการนำชาวบ้านมาอบรมวิธีการเลี้ยงและวิธีการทำการปศุสัตว์ ให้ประสานงานกับนายอำเภอ จากนั้นคัดเลือกเกษตรกรที่มีความพร้อมตามมติของที่ประชุมประชาคมของตำบลหมู่บ้านนั้นๆ 2. ให้นำโครงการที่ได้รับในครั้งนี้แจ้งในที่ประชุมหัวหน้าส่วนราชการประจำจังหวัดด้วย 3. โครงการบางส่วนเป็นการนำชาวบ้านมาอบรมแล้วก็จ่ายค่าอบรมให้วันละ 300 บาทนั้น ถ้าเป็นค่าอบรมเกิน 500 บาท ให้ผ่านธนาคาร ธกส.หรือออมสินเท่านั้น แต่ถ้าต่ำกว่า 500 บาท สามารถจ่ายเป็นเงินสดได้โดยให้มีชาวบ้านด้วยกันมาเป็นพยานในการเซ็นรับเงิน 4. บางโครงการ เช่น เวลาไปซื้อพันธุ์เป็ด ไก่ โค และแพะ มาแจก ต้องมีกรรมการตรวจรับพัสดุหรือครุภัณฑ์ตามกฎหมายว่าด้วยการพัสดุและให้เพิ่มเติมกรรมการตรวจรับต้องเป็นข้าราชการอย่างน้อยจำนวน 3 คน และเพิ่มชาวบ้านอีกจำนวน 2 คน 5. โครงการทุกโครงการในงบกลางปี 2561 ในส่วนของกระทรวงเกษตรฯ ให้ ปลัดกระทรวงเกษตรฯทำหนังสือเรียนไปถึงเลขาธิการ ปปท. ปปช. และสำนักงานตรวจเงินแผ่นดิน ส่งรายละเอียดโครงการทั้ง 24,000 ล้านบาทให้หน่วยตรวจสอบอิสระทราบ เพื่อส่งเจ้าหน้าที่มาร่วมกับ กษ. มากำกับดูแลตั้งแต่เริ่มดำเนินการ เพื่อหากเกิดปัญหาหรือมีร่องรอยการทุจริตจะได้ตรวจสอบตั้งแต่เริ่มต้นโครงการ และในส่วน กษ. จะมอบหมายให้ รมช.กษ.ทั้ง 2 ท่าน ติดตามภาพรวม โดยมีรองปลัดฯ ทั้ง 4 ท่านเป็นเลขานุการคณะติดตามงานด้วย
กลุ่มโฆษกและวิเคราะห์ข่าว กองเกษตรสารนิเทศ
สำนักงานปลัดกระทรวงเกษตรและสหกรณ์
โทร 02-2810859 แฟกซ์ 02-2822871
moacnews@gmail.com
www.moac.go.th
www.facebook.com/kasetthai

ที่มา : http://www.thaigov.go.th/news/contents/details/11054
