รัฐบาลไทย-ข่าวทำเนียบรัฐบาล-ไอแบงก์ “กำไร” เกินคาด


วันอังคารที่ 20 มีนาคม 2561
139
พิมพ์
ไอแบงก์ “กำไร” เกินคาด
ธนาคารอิสลามแห่งประเทศไทย มีกำไรสูงกว่าประมาณการเป็นอย่างมาก จากเดิมที่คาดว่า ปี 2561 จะมีกำไรสุทธิครั้งแรกในรอบ 5 ปี  จำนวน 30 ล้านบาท และต่อมาได้มีการประมาณการผลการดำเนินงานเพิ่มเป็น 450 ล้านบาท
นายชัยวัฒน์ อุทัยวรรณ์ ประธานกรรมการธนาคารอิสลามแห่งประเทศไทย พร้อมด้วยนายวิทัย รัตนากร กรรมการและรักษาการผู้จัดการธนาคารอิสลามแห่งประเทศไทย ร่วมกันชี้แจงว่า ธนาคารอิสลามแห่งประเทศไทย มีกำไรสูงกว่าประมาณการเป็นอย่างมาก จากเดิมที่คาดว่า ปี 2561 จะมีกำไรสุทธิครั้งแรกในรอบ 5 ปี  จำนวน 30 ล้านบาท และต่อมาได้มีการประมาณการผลการดำเนินงานเพิ่มเป็น 450 ล้านบาท แต่ผลการดำเนินงานที่เกิดขึ้นจริงดีกว่าประมาณการอย่างมีนัยสำคัญ โดยมั่นใจว่าไตรมาสแรกของปี 2561 จะมีกำไรสุทธิทั้งสิ้น 650 ล้านบาท แสดงให้เห็นถึงความคืบหน้าในการแก้ปัญหาภายในอย่างชัดเจนและเป็นรูปธรรม
นอกจากนั้น การแก้กฎหมายเพื่อให้รัฐบาลเพิ่มทุนจำนวน 18,100 ล้านบาท เพื่อฟื้นฟูกิจการมีความคืบหน้าอย่างมาก และคาดว่าจะได้รับความเห็นชอบจากสภานิติบัญญัติแห่งชาติภายในสิ้นเดือนมีนาคม 2561 นี้อย่างแน่นอน ซึ่งหากดำเนินการสำเร็จจะทำให้ธนาคารอิสลามแห่งประเทศไทย มีความเข้มแข็งทางการเงินและสามารถฟื้นฟูกิจการได้อย่างเบ็ดเสร็จ

ที่มา : http://www.thaigov.go.th/news/contents/details/10900