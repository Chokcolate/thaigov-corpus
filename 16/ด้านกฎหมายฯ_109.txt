รัฐบาลไทย-ข่าวทำเนียบรัฐบาล-"ยุติธรรม" พิจารณาร่าง MOU การคุ้มครองสิทธิและเสรีภาพของประชาชน

วันศุกร์ที่ 20 เมษายน 2561
"ยุติธรรม" พิจารณาร่าง MOU การคุ้มครองสิทธิและเสรีภาพของประชาชน
นางกรรณิการ์ แสงทอง รองปลัดกระทรวงยุติธรรม เป็นประธานการประชุมหารือร่างบันทึกข้อตกลงความร่วมมือ (MOU) การดำเนินงานคุ้มครองสิทธิและเสรีภาพของประชาชน
ในวันพฤหัสบดีที่ ๑๙ เมษายน ๒๕๖๑ เวลา ๑๓.๓๐ น.
นางกรรณิการ์ แสงทอง รองปลัดกระทรวงยุติธรรม
เป็นประธานการประชุมหารือร่างบันทึกข้อตกลงความร่วมมือ (MOU)
การดำเนินงานคุ้มครองสิทธิและเสรีภาพของประชาชน
เพื่อพิจารณาร่างบันทึกข้อตกลงดังกล่าว โดยจะมีการลงนาม MOU ระหว่างกระทรวงยุติธรรม
และสำนักงานคณะกรรมการคุ้มครองผู้บริโภค (สคบ.) ในวันที่ ๓๐ เมษายน ๒๕๖๑
พร้อมทั้งหารือเกี่ยวกับแนวทางการเชื่อมโยงข้อมูลระหว่างหน่วยงานหลังการลงนาม MOU ดังกล่าว
โดยมีผู้แทนจากหน่วยงานที่เกี่ยวข้องเข้าร่วมประชุมฯ
ณ ห้องประชุมสำนักนโยบายและยุทธศาสตร์ กระทรวงยุติธรรม ชั้น ๙
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพฯ
รองปลัดกระทรวงยุติธรรม กล่าวว่า กระทรวงยุติธรรม และสำนักงานคณะกรรมการคุ้มครองผู้บริโภค
ได้ตระหนักถึงความสำคัญของการคุ้มครองสิทธิและเสรีภาพของประชาชน และความเป็นธรรม
ในการคุ้มครองสิทธิของประชาชนผู้บริโภคให้ได้รับความเป็นธรรม
และความปลอดภัยจากการใช้สินค้าและบริการ
จึงมีแนวคิดจัดทำ MOU ดังกล่าวขึ้น เพื่อประสานความร่วมมือในการให้ความช่วยเหลือประชาชน
ให้เข้าถึงกระบวนการยุติธรรม สร้างการรับรู้ ส่งเสริมสนับสนุน เผยแพร่ ให้ประชาชนมีความรู้เรื่องกฎหมายเกี่ยวกับการคุ้มครองสิทธิและเสรีภาพของประชาชนผู้บริโภค
รวมทั้งเชื่อมโยงและแลกเปลี่ยนระบบฐานข้อมูลที่เกี่ยวข้องกับการให้บริการประชาชน

ที่มา : http://www.thaigov.go.th/news/contents/details/11625
