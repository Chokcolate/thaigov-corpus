รัฐบาลไทย-ข่าวทำเนียบรัฐบาล-งานมอบรางวัล Thailand Quality Prize 2018 ครั้งที่ 35 ประจำปี 2561

วันจันทร์ที่ 26 มีนาคม 2561
งานมอบรางวัล Thailand Quality Prize 2018 ครั้งที่ 35 ประจำปี 2561
ปลัดกระทรวงอุตสาหกรรม เป็นประธานมอบรางวัล Thailand Quality Prize 2018 ครั้งที่ 35 ประจำปี 2561  ณ ห้องแกรนด์ฮอลล์ ศูนย์นิทรรศการและการประชุมไบเทค บางนา กรุงเทพฯ
เมื่อวันที่ 23 มีนาคม 2561 นายพสุ โลหารชุน ปลัดกระทรวงอุตสาหกรรม เป็นประธานมอบรางวัล Thailand Quality Prize 2018 ครั้งที่ 35 ประจำปี 2561 ซึ่งงานดังกล่าวจัดขึ้นเพื่อยกระดับการทำ  QCC ในประเทศไทยให้มีมาตรฐานสูงขึ้น พร้อมทั้งเป็นเวทีแลกเปลี่ยนความรู้และประสบการณ์ กระตุ้นให้เกิดการพัฒนาศักยภาพให้กับองค์กรและตนเองอย่างต่อเนื่อง ตลอดจนนำระบบ QCC มาประยุกต์ใช้ในการปรับปรุงและแก้ปัญหางานภายในองค์กรให้เกิดประสิทธิภาพมากยิ่งขึ้น โดยในปี 2561 มีผลงาน QCC ส่งเข้าประกวดรวมทั้งสิ้น 223 กลุ่ม จาก 83 องค์กร ซึ่งผู้ที่ผ่านหลักเกณฑ์และขั้นตอนจนได้กลุ่ม QCC ในรอบสุดท้ายมีจำนวน 75 กลุ่ม  จาก 39 องค์กร โดยมีนายพรชัย ยงวัฒนสุนทร ผู้อำนวยการสมาคมส่งเสริมเทคโนโลยี (ไทย-ญี่ปุ่น) ร่วมเปิดงาน ณ ห้องแกรนด์ฮอลล์ ศูนย์นิทรรศการและการประชุมไบเทค บางนา กรุงเทพฯ

ที่มา : http://www.thaigov.go.th/news/contents/details/11038
