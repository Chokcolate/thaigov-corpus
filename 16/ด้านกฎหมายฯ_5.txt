รัฐบาลไทย-ข่าวทำเนียบรัฐบาล-สถาบันอนุญาโตตุลาการ กระทรวงยุติธรรม เปิดเวทีสัมมนาเพื่อสร้างการรับรู้เกี่ยวกับการระงับข้อพิพาททางเลือก

วันพุธที่ 21 กุมภาพันธ์ 2561
สถาบันอนุญาโตตุลาการ กระทรวงยุติธรรม เปิดเวทีสัมมนาเพื่อสร้างการรับรู้เกี่ยวกับการระงับข้อพิพาททางเลือก
สถาบันอนุญาโตตุลาการ กระทรวงยุติธรรม เปิดเวทีสัมมนาเพื่อสร้างการรับรู้เกี่ยวกับการระงับข้อพิพาททางเลือก
ในวันพุธที่ ๒๑ กุมภาพันธ์ ๒๕๖๑ เวลา ๐๙.๐๐ น.
ณ โรงแรมไดมอนด์พลาซ่า จังหวัดสุราษฎร์ธานี
นายสุริยัณห์ จิรสัตย์สุนทร ปลัดจังหวัดสุราษฏร์ธานี
เป็นประธานเปิดสัมมนาในหัวข้อ "ทางเลือกใหม่ในการระงับข้อพิพาท"
ภายใต้โครงการเสริมสร้างและพัฒนาบุคลากรด้านการประนอมข้อพิพาท
โดยมีนายพสิษฐ์ อัศววัฒนาพร ผู้อำนวยการสถาบันอนุญาโตตุลาการ
นางสาวอำพา วาณิชชัชวาลย์ รองผู้อำนวยการสถาบันอนุญาโตตุลาการ พร้อมด้วยผู้ที่เกี่ยวข้อง เข้าร่วมฯ
สำหรับโครงการดังกล่าวจัดโดยสถาบันอนุญาโตตุลาการ (Thailand Arbitration Center : THAC)
เพื่อเผยแพร่ความรู้และข้อมูลที่ถูกต้องเกี่ยวกับการระงับข้อพิพาททางเลือก
การอนุญาโตตุลาการ ตลอดจนความรู้ด้านกฎหมายที่ใช้ในการประนอมหรือไกล่เกลี่ยข้อพิพาท
เพื่อให้ผู้ที่เกี่ยวข้อง รวมถึงประชาชนทั่วไปได้มีความรู้ความเข้าใจและเห็นถึงประโยชน์
ของการจัดการความขัดแย้ง และการระงับข้อพิพาทางเลือก
ทั้งนี้ มุ่งหวังให้การระงับข้อพิพาททางเลือกด้วยวิธีการประนอมข้อพิพาทและการไกล่เกลี่ยเป็นที่รู้จักมากขึ้น
และส่งผลให้ผู้ที่มีความสนใจสามารถนำความรู้ที่ได้นำไปใช้ประโยชน์ต่อไปในอนาคต

ที่มา : http://www.thaigov.go.th/news/contents/details/10248
