รัฐบาลไทย-ข่าวทำเนียบรัฐบาล-ม.ล.ปนัดดาฯ ปาฐกถาพิเศษให้แก่ผู้เข้ารับการอบรม "หลักสูตรหลักประจำ"  ตามพระราโชบาย รุ่นที่ 1/61 ในการฝึกอบรมจิตอาสา 904  


วันศุกร์ที่ 16 มีนาคม 2561
384
ม.ล.ปนัดดาฯ ปาฐกถาพิเศษให้แก่ผู้เข้ารับการอบรม "หลักสูตรหลักประจำ"  ตามพระราโชบาย รุ่นที่ 1/61 ในการฝึกอบรมจิตอาสา 904
ม.ล.ปนัดดา ดิศกุล ผู้ช่วยรัฐมนตรีประจำนายกรัฐมนตรี ปฏิบัติราชการกระทรวงยุติธรรม กล่าวปาฐกถาพิเศษทางวิชาการให้แก่ผู้เข้ารับการอบรม "หลักสูตรหลักประจำ" ตามพระราโชบาย รุ่นที่ 1/61
เมื่อวันพฤหัสบดีที่ 1๕ มีนาคม ๒๕61 เวลา 1๐.00 น.
ม.ล.ปนัดดา ดิศกุล ผู้ช่วยรัฐมนตรีประจำนายกรัฐมนตรี ปฏิบัติราชการกระทรวงยุติธรรม
กล่าวปาฐกถาพิเศษทางวิชาการให้แก่ผู้เข้ารับการอบรม "หลักสูตรหลักประจำ" ตามพระราโชบาย รุ่นที่ 1/61
ในการฝึกอบรมจิตอาสา 904 ณ กองพันฝึกส่วนหลัง เขตพระราชฐานในพระองค์ฯ ถนนวิภาวดีรังสิต
เขตพญาไท กรุงเทพฯ
ม.ล.ปนัดดาฯ กล่าวว่า นับเป็นพระมหากรุณาธิคุณปกเกล้าปกกระหม่อม
ที่ได้มาปฏิบัติหน้าที่บรรยายพิเศษเรื่องสถาบันพระมหากษัตริย์อันเป็นที่รักยิ่งของปวงชนชาวไทย
สถาบันพระมหากษัตริย์ทรงเป็นศูนย์รวมใจไทยทั้งชาติ ไม่ว่าจะเป็นใครก็ตาม อันหมายถึงคนไทย
ทั้งที่อยู่ในประเทศไทย หรือพำนักพักพิงอยู่ในต่างประเทศ พระมหากษัตริย์ทรงเป็นศูนย์รวมแห่ง
การสร้างความรักสมัครสมาน ทรงพระกรุณาพระราชทานสอนให้บุคคลคิดดี ทำดี มีวิริยภาพ
และมีความกตัญญูรู้คุณบุพการีชน ครูอาจารย์ และประเทศชาติ
ทั้งนี้ ได้เล่ารำลึกถึงเมื่อครั้งรับราชการเป็นผู้ว่าราชการจังหวัดเชียงใหม่
จะมีเวลาในช่วงกลางคืนอ่านหนังสือรวบรวมพระบรมราโชวาท พระราชดำรัสคำสอน
ของสมเด็จพระศรีนครินทราบรมราชชนนี พระบาทสมเด็จพระเจ้าอยู่หัว รัชกาลที่ 9
สมเด็จพระนางเจ้าฯ พระบรมราชินีนาถ และของสมเด็จพระเจ้าอยู่หัว รัชกาลที่ 10
สมเด็จพระเทพรัตนราชสุดาฯ สยามบรมราชกุมารี มากมายหลายเรื่อง
ที่จะได้อ่านด้วยความซาบซึ้งใจในคำสอนชีวิตพระราชทาน ที่ได้ทรงพระกรุณาพระราชทานพระเมตตา
และความห่วงใยแก่ลูกหลานเยาวชน ผู้ล้วนเป็นอนาคตและกำลังอันสำคัญของประเทศชาติ
สิ่งนี้นั่นเองถือเป็นพระราชปณิธานประการสำคัญที่บรรดาจิตอาสาทุกท่านทุกคนต้องช่วยกันสืบสาน
ความดีงามที่เป็นแบบอย่างแก่กันและสังคม ศาสตร์พระราชา คือ ศาสตร์แห่งการดำรงรักษาประเทศชาติ
ศาสตร์อันจะนำพาความเจริญรุ่งเรืองและความร่มเย็นเป็นสุขมาสู่ประชาชนชาวไทย
นอกจากนี้ ม.ล.ปนัดดาฯ ได้เล่าถึงเกร็ดประวัติศาสตร์ที่ควรแก่การจารึกจดจำ โดยมีใจความตอนหนึ่งว่า
1. เจ้าพระยาโกษาธิบดี (ปาน) ซึ่งได้รับความไว้วางพระราชหฤทัยจากสมเด็จพระนารายณ์มหาราช
ให้เป็นราชทูตไปเจริญพระราชไมตรีกับราชอาณาจักรฝรั่งเศส ได้มีอัจฉริยภาพอันเป็นที่กล่าวขาน
สุภาพเรียบร้อย นอบน้อม และถือเป็นบิดาทางการทูตแห่งสยามประเทศในเวลาต่อมา ทำให้พระเจ้าหลุยส์
ที่ 14 ทรงเลิกล้มความคิดที่จะให้พระมหากษัตริย์แห่งกรุงศรีอยุธยาและชาวสยามถูกปรับเปลี่ยนตามความเชื่อทางศาสนาตะวันตก เจ้าพระยาโกษาธิบดี (ปาน) ท่านนี้ เป็นบิดาของเจ้าพระยาวรวงษาธิราช
และเป็นปู่ของพระยาราชนิกูล ซึ่งเป็นพระบิดาของสมเด็จพระปฐมบรมมหาชนก ผู้ทรงเป็นสมเด็จพระบรมราชชนก
ในพระบาทสมเด็จพระพุทธยอดฟ้าจุฬาโลกมหาราช องค์ปฐมกษัตริย์แห่งพระบรมราชจักรีวงศ์
2. ในรัชสมัยของพระบาทสมเด็จพระจุลจอมเกล้าเจ้าอยู่หัว สมเด็จพระปิยมหาราช รัชกาลที่ 5 เป็นช่วงที่มิชชันนารีผู้สอนศาสนาต่างชาติเข้ามาเผยแผ่ศาสนาคริสต์พร้อมกับการก่อตั้งโรงเรียนควบคู่กันไป ซึ่งสมเด็จพระปิยมหาราช ทรงมีพระราชดำริกับผู้สอนศาสนาทั้งหลายเหล่านั้นว่า การเปิดโรงเรียนถือเป็นเรื่องการให้ความรู้ความสามารถ
แก่ลูกหลานไทย ที่ถือเป็นเรื่องสำคัญ หาใช่เป็นเรื่องการศาสนาแต่โดยลำพัง เพราะทุกศาสนาสอนให้มนุษยชาติ
ดำรงคุณงามความดีด้วยกันทั้งสิ้น คล้ายคลึงกันกับที่พระบาทสมเด็จพระปรมินทรมหาภูมิพลอดุลยเดช รัชกาลที่ 9
ซึ่งเมื่อปี 2507 ทรงรับเสด็จพระเจ้าโบดวงแห่งราชอาณาจักรเบลเยียมในฐานะพระราชอาคันตุกะ
และพระเจ้าโบดวงซึ่งเป็นคริสตศาสนิกชนที่เคร่งครัด ทรงทูลเชิญในหลวงรัชกาลที่ 9
ซึ่งถือว่าเป็นพระสหายสำคัญและมีความรักสนิทชิดชอบให้หันมานับถือศาสนาคริสต์ด้วยกัน
พระบาทสมเด็จพระเจ้าอยู่หัวรัชกาลที่ 9 มิได้ทรงปฏิเสธโดยตรง แต่ทรงตรัสตอบด้วยพระปฏิภาณ ว่า พระพุทธศาสนาก็เชิดชูสัจจะ คือ ความจริงสอนให้ผู้นับถือเข้าถึงความจริงและความดี และความจริงนั้น
ย่อมมีสภาพเป็นอันหนึ่งอันเดียวกันผู้ปฏิบัติถูกทางแล้วย่อมจะเข้าถึงได้ด้วยกันทั้งสิ้น ดังนั้น คำสอนแห่งศาสนาคริสต์
เป็นสัจธรรม แม้พระองค์นับถือพระพุทธศาสนาก็คงจะเข้าถึงได้เป็นแน่ ทั้งสองพระองค์ได้ทรงเป็นพระสหาย
ที่ต้องพระราชอัธยาศัยไมตรีจิต ทรงมีน้ำพระราชหฤทัยอันงดงามต่อกันโดยตลอดพระชนม์ชีพ
“ความรู้ทางประวัติศาสตร์ในเรื่องราวตามพระนิพนธ์บอกเล่าของพระบิดาแห่งประวัติศาสตร์และโบราณคดี
สมเด็จพระเจ้าบรมวงศ์เธอ กรมพระยาดำรงราชานุภาพ สอนให้เรามีความภาคภูมิใจที่ได้เกิดมาเป็นคนไทย
ใต้ร่มพระบารมีขององค์พระมหากษัตริย์ เป็นเรื่องที่จิตอาสาทุกท่านต้องช่วยกันเสริมช่วยกันสร้างความรู้รักสามัคคี และความเข้าใจเข้าถึงและพัฒนา เป็นเรื่องที่เราทุกคนจะได้มาสนทนากันต่อในชั่วโมงเรียนต่อไป”

ที่มา : http://www.thaigov.go.th/news/contents/details/10814