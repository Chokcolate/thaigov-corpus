รัฐบาลไทย-ข่าวทำเนียบรัฐบาล-เตรียมตั้งสถาบันพัฒนาเกษตรอินทรีย์แห่งชาติ

วันศุกร์ที่ 30 มีนาคม 2561
เตรียมตั้งสถาบันพัฒนาเกษตรอินทรีย์แห่งชาติ
รัฐบาลสนับสนุนการพัฒนาเกษตรอินทรีย์อย่างครบวงจร โดยเตรียมจัดตั้งสถาบันพัฒนาเกษตรอินทรีย์แห่งชาติ
เตรียมตั้งสถาบันพัฒนาเกษตรอินทรีย์แห่งชาติ
ต่อจากนี้ไป ขอเชิญรับฟังไทยคู่ฟ้า ครับ
รัฐบาลสนับสนุนการพัฒนาเกษตรอินทรีย์อย่างครบวงจร โดยเตรียมจัดตั้งสถาบันพัฒนาเกษตรอินทรีย์แห่งชาติ ให้เป็นหน่วยงานหลักในการขับเคลื่อน โดยใช้หลักการตลาดนำการผลิต รวมถึงแสวงหาแหล่งเงินทุนเพื่อส่งเสริมเกษตรกร กลุ่มเกษตรกร และผู้ประกอบการ เช่น โครงการสินเชื่อสีเขียว ของ ธ.ก.ส. อัตราดอกเบี้ยต่ำ วงเงิน 5,000 ล้านบาท ตลอดจนเพิ่มรหัสสำหรับสินค้าเกษตรอินทรีย์ในระบบพิกัดศุลกากรเพื่อเป็นข้อมูลการนำเข้า-ส่งออก เชื่อมโยงข้อมูลจับคู่ผู้ผลิตกับช่องทางการตลาด สร้างความเชื่อมั่นให้แก่เกษตรกรและผู้บริโภค ทั้งนี้ ปัจจุบันประเทศไทยมีเกษตรกรผลิตสินค้าอินทรีย์ที่ได้รับการรับรองมาตรฐานแล้วกว่า 10,000 ราย รวมพื้นที่กว่า 220,000 ไร่ ทั่วประเทศ
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/11202
