รัฐบาลไทย-ข่าวทำเนียบรัฐบาล-ม.ล.ปนัดดาฯ บรรยายพิเศษ “ศาสตร์พระราชาสู่การพัฒนาอย่างยั่งยืน” แก่ยุวชนประชาธิปไตย รุ่นที่ 2/61

วันอังคารที่ 3 เมษายน 2561
ม.ล.ปนัดดาฯ บรรยายพิเศษ “ศาสตร์พระราชาสู่การพัฒนาอย่างยั่งยืน” แก่ยุวชนประชาธิปไตย รุ่นที่ 2/61
ม.ล.ปนัดดาฯ บรรยายพิเศษ “ศาสตร์พระราชาสู่การพัฒนาอย่างยั่งยืน” แก่ยุวชนประชาธิปไตย รุ่นที่ 2/61
เมื่อวันจันทร์ 2 เมษายน 2561 เวลา 13.00 น.
ม.ล.ปนัดดา ดิศกุล ผู้ช่วยรัฐมนตรีประจำนายกรัฐมนตรี ปฏิบัติราชการกระทรวงยุติธรรม
บรรยายพิเศษ เรื่อง “ศาสตร์พระราชาสู่การพัฒนาอย่างยั่งยืน” แก่นักเรียน นิสิต นักศึกษา
ที่กำลังศึกษาอยู่ในระดับชั้นมัธยมศึกษาตอนปลาย ทั้งสายสามัญ และสายอาชีพ
รวมถึงระดับอุดมศึกษาหรือเทียบเท่า จาก 76 จังหวัด และกรุงเทพมหานคร
“ภายใต้ โครงการส่งเสริมและสนับสนุนความเป็นพลเมืองของเยาวชนในระบอบประชาธิปไตย
เพื่อพัฒนาประเทศไทยให้ยั่งยืน กิจกรรมยุวชนประชาธิปไตย ประจำปี 2561 รุ่นที่ 2”
ณ อาคารอเนกประสงค์ สถาบันวิชาการ ทีโอที ถนนงามวงศ์วาน อำเภอเมือง จังหวัดนนทบุรี
ม.ล.ปนัดดาฯ กล่าวตอนหนึ่งว่า “การบำเพ็ญตนให้เกิดประโยชน์แก่ชาติบ้านเมือง
สามารถเริ่มต้นจากตัวเราเอง เริ่มจากที่บ้าน ที่โรงเรียน ที่ทำงาน ผู้คนรายรอบย่อมเกิดความสบายใจ
มีความสุขที่เห็นแบบอย่างของความดีความถูกต้องเกิดขึ้นใกล้ตัว ใครพบเห็นก็อยากปฏิบัติตาม
ประเด็นนี้ก่อให้เกิดผลดี 2 ประการ คือ ทั้งความสามัคคี และความเป็นต้นแบบแก่สังคม
ที่ทุกคนต้องช่วยกัน ศัพท์สมัยใหม่บ้างใช้คำว่า 'Idol' ซึ่งอาจแปลเป็นความคลั่งไคล้ลุ่มหลง
ที่อาจไม่ตรงนักหากใช้ผิด วัยรุ่นอีกกลุ่มเรียกว่า 'Role Model' คือ ต้นแบบหรือแบบอย่างที่ยั่งยืน
เรื่องนี้ลูกหลานไทยได้รับคำอบรมสั่งสอนให้ดูคุณพ่อคุณแม่ ครูอาจารย์ และคำสอนพระราชทานที่พระองค์ท่านทรงเป็นแบบอย่างที่งดงามให้กับเรา เมื่อปฏิบัติดีปฏิบัติชอบ ความถูกต้องตามหลักสุจริตธรรมย่อมเกิดขึ้นได้
ในหลาย ๆ พื้นที่พร้อมกัน วิทยากรขอให้ยุวชนประชาธิปไตยได้เป็น 'Role Model' หรือแบบอย่างที่ดี
ที่มีความถูกต้องแก่สังคม ใครอื่นเขาประพฤติมิชอบ เราอาจไปแก้ไขเขาไม่ได้ สังคมเป็นเสียเช่นนี้
แต่เราต้องไม่ท้อ ไม่หมดกำลังใจ เราเริ่มต้นจากตัวเราได้ สร้างแรงบันดาลใจ ทำตัวเราให้ดี
ตามที่ครูอาจารย์ บุพการี ปรารถนาให้เราเป็น 'สังคมคุณธรรม' จะเกิดขึ้นได้ในที่สุด แม้ต้องอาศัยเวลา"

ที่มา : http://www.thaigov.go.th/news/contents/details/11290
