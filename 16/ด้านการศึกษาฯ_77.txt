รัฐบาลไทย-ข่าวทำเนียบรัฐบาล-รองปลัดกระทรวงดิจิทัลฯ เป็นตัวแทนรับมอบรางวัล “โครงการเสริมสร้างคุณภาพชีวิตของนักเรียนในโรงเรียนที่ด้อยโอกาส”

วันพฤหัสบดีที่ 26 เมษายน 2561
รองปลัดกระทรวงดิจิทัลฯ เป็นตัวแทนรับมอบรางวัล “โครงการเสริมสร้างคุณภาพชีวิตของนักเรียนในโรงเรียนที่ด้อยโอกาส”
รองปลัดกระทรวงดิจิทัลฯ
นาวาอากาศเอก สมศักดิ์ ขาวสุวรรณ์ รองปลัดกระทรวงดิจิทัลเพื่อเศรษฐกิจและสังคม (ดีอี) เป็นตัวแทนรับมอบโล่และเกียรติบัตรในฐานะที่กระทรวงดิจิทัลฯ ให้ความร่วมมือในการดำเนินโครงการเสริมสร้างคุณภาพชีวิตของนักเรียนในโรงเรียนที่ด้อยโอกาส ประจำปี 2560 โดยมี พลอากาศเอก ประจิน จั่นตอง รองนายกรัฐมนตรีและรัฐมนตรีว่าการกระทรวงยุติธรรม ประธานในพิธีฯ เป็นผู้มอบ โครงการฯ ดังกล่าวเกิดขึ้นจากความริเริ่มของสำนักงานรองนายกรัฐมนตรี (พลอากาศเอก ประจิน จั่นตอง) เพื่อสืบสานแนวทางประชารัฐ ภายใต้วัตถุประสงค์เพื่อต้องการเพิ่มโอกาสการเข้าถึงระบบการศึกษาด้วยเทคโนโลยีสมัยใหม่ และการมีส่วนร่วมในการเสริมสร้างสิ่งแวดล้อมที่ดี เป็นมิตรกับสิ่งแวดล้อม สร้างประโยชน์แก่โรงเรียนและชุมชนในพื้นที่ รวมถึงเป็นแบบอย่างเพื่อการขยายผลต่อไปยังโรงเรียนอื่นๆ ทั่วประเทศ โดยมีหน่วยงานภาครัฐ และภาคเอกชน เข้ามามีส่วนร่วมในการพัฒนาเด็กและเยาวชนที่จะเป็นกำลังสำคัญของชาติต่อไป เมื่อวันที่ 26 เมษายน 2561 ณ ตึกสันติไมตรีหลังนอก ทำเนียบรัฐบาล เขตดุสิต กรุงเทพฯ
*********************

ที่มา : http://www.thaigov.go.th/news/contents/details/11787
