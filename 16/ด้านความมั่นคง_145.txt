รัฐบาลไทย-ข่าวทำเนียบรัฐบาล-ก.แรงงาน ประชุมประชาพิจารณ์ ร่าง พรบ. แรงงานประมง พ.ศ. ....

วันพฤหัสบดีที่ 29 มีนาคม 2561
ก.แรงงาน ประชุมประชาพิจารณ์ ร่าง พรบ. แรงงานประมง พ.ศ. ....
วันที่ 29 มีนาคม 2561 เวลา 09.30 น. นางเพชรรัตน์ สินอวย รองปลัดกระทรวงแรงงาน เป็นประธานการประชุมประชาพิจารณ์รับฟังความคิดเห็นผู้มีส่วนได้ส่วนเสีย เพื่อประกอบการเสนอร่างพระราชบัญญัติการป้องกันและจัดการใช้แรงงานเกณฑ์หรือแรงงานงานบังคับ พ.ศ. ...
โดยการประชุมฯ ครั้งนี้จัดขึ้นเป็นครั้งที่ 2 เพื่อรับฟังความคิดเห็นเพิ่มเติม และชี้แจงสาระสำคัญเกี่ยวกับร่างพระราชบัญญัติแรงงานประมง พ.ศ. ... ที่มีวัตถุประสงค์เพื่อคุ้มครองและส่งเสริมสิทธิของแรงงานประมงให้สอดคล้องกับมาตรฐานระหว่างประเทศ ป้องกันการใช้แรงงานที่ผิดกฎหมายในภาคประมง วางมาตรการในการควบคุม กำกับ ดูแล และบริหารจัดการในการออกใบรับรองด้านแรงงานภาคประมงให้เป็นไปตามมาตรฐานสากล รวมถึงส่งเสริมและพัฒนาความสามารถในการแข่งขันด้านกิจการประมงของประเทศ โดยมีตัวแทนจากหน่วยงานภาครัฐ สมาคมการประมงแห่งประเทศไทย สมาคมประมงแต่ละพื้นที่ นักวิชาการ และตัวแทนภาคเอกชน เข้าร่วมรับฟังและเสนอความคิดเห็นอย่างรอบด้าน
-------------------------------------------------
กองเผยแพร่และประชาสัมพันธ์ /
ชาญชัย ชาวหนองเพียร ข่าว/ภาพ
29 มีนาคม 2561

ที่มา : http://www.thaigov.go.th/news/contents/details/11187
