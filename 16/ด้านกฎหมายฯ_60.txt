รัฐบาลไทย-ข่าวทำเนียบรัฐบาล-“ยุติธรรม” สร้างความเข้าใจตามแนวทางปฏิบัติการสื่อสารงานของรัฐบาล

วันพฤหัสบดีที่ 22 มีนาคม 2561
“ยุติธรรม” สร้างความเข้าใจตามแนวทางปฏิบัติการสื่อสารงานของรัฐบาล
นายธวัชชัย ไทยเขียว รองปลัดกระทรวงยุติธรรม และโฆษกกระทรวงยุติธรรม เป็นประธานการประชุมแนวทางปฏิบัติการสื่อสารงานของรัฐบาล
ในวันอังคารที่ ๒๐ มีนาคม ๒๕๖๑ เวลา ๑๖.๓๐ น.
นายธวัชชัย ไทยเขียว รองปลัดกระทรวงยุติธรรม และโฆษกกระทรวงยุติธรรม
เป็นประธานการประชุมแนวทางปฏิบัติการสื่อสารงานของรัฐบาล
เพื่อสร้างความเข้าใจเกี่ยวกับทิศทางการดำเนินงาน
ตามแนวทางปฏิบัติการสื่อสารงานของรัฐบาล โครงการ LINE สำหรับราชการ
Government Communication Channel (GCC LINE)
ซึ่งเป็นกลไกที่รัฐบาลใช้เป็นช่องทางในการเผยแพร่ข้อมูลข่าวสารสำคัญของรัฐบาลไปยังข้าราชการทั่วประเทศ
ทั้งนี้ ที่ประชุมได้ติดตามความคืบหน้าการจัดทำวีดิทัศน์สรุปผลการดำเนินงานของหน่วยงาน
ในสังกัดกระทรวงยุติธรรมที่จะนำเสนอต่อที่ประชุมคณะรัฐมนตรี
โดยเน้นย้ำให้ทุกส่วนราชการจัดทำวีดิทัศน์ฯ ที่เน้นผลงานสำคัญที่ปรากฏผลสัมฤทธิ์ที่เป็นรูปธรรม
สำหรับนำเสนอต่อที่ประชุมคณะรัฐมนตรีอย่างต่อเนื่อง
นอกจากนี้ ได้พิจารณาโครงเรื่องสำหรับจัดทำชุดความรู้ของหน่วยงานในสังกัดกระทรวงยุติธรรม
สำหรับนำไปผลิตสื่อประชาสัมพันธ์เผยแพร่สร้างการรับรู้เกี่ยวกับภารกิจงาน
ในภาพรวมของกระทรวงยุติธรรมให้ประชาชนได้รับทราบต่อไป
โดยมี โฆษกประจำหน่วยงาน และผู้ปฏิบัติงานด้านประชาสัมพันธ์ของหน่วยงานในสังกัดกระทรวงยุติธรรม
ณ ห้องประชุมสำนักนโยบายและยุทธศาสตร์ ชั้น ๙
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพฯ

ที่มา : http://www.thaigov.go.th/news/contents/details/10949
