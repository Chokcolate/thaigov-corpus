รัฐบาลไทย-ข่าวทำเนียบรัฐบาล-กลุ่มแม่บ้านเกษตรกร กลุ่มวิสาหกิจชุมชน เข้าพบรองนายกรัฐมนตรีและรัฐมนตรีว่าการกระทรวงยุติธรรม  เพื่อแสดงความขอบคุณกระทรวงยุติธรรมที่ให้ความช่วยเหลืออำนวยความยุติธรรมในการต่อสู้คดีให


วันศุกร์ที่ 23 มีนาคม 2561
150
กลุ่มแม่บ้านเกษตรกร กลุ่มวิสาหกิจชุมชน เข้าพบรองนายกรัฐมนตรีและรัฐมนตรีว่าการกระทรวงยุติธรรม  เพื่อแสดงความขอบคุณกระทรวงยุติธรรมที่ให้ความช่วยเหลืออำนวยความยุติธรรมในการต่อสู้คดีให
กลุ่มแม่บ้านเกษตรกร กลุ่มวิสาหกิจชุมชน เข้าพบรองนายกรัฐมนตรีและรัฐมนตรีว่าการกระทรวงยุติธรรม เพื่อแสดงความขอบคุณกระทรวงยุติธรรมที่ให้ความช่วยเหลืออำนวยความยุติธรรมในการต่อสู้คดีให้แก่ประชาชนในจังหวัดบุรีรัมย์
ในวันศุกร์ที่ ๒๓ มีนาคม ๒๕๖๑ เวลา ๑๐.๐๐ น.
ณ บริเวณด้านหน้าห้องรับรองกระทรวงยุติธรรม ชั้น ๒ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
กลุ่มแม่บ้านเกษตรกร กลุ่มวิสาหกิจชุมชน เข้าพบ พลอากาศเอก ประจิน จั่นตอง รองนายกรัฐมนตรีและรัฐมนตรีว่าการกระทรวงยุติธรรม
เพื่อแสดงความขอบคุณกระทรวงยุติธรรมที่ให้ความช่วยเหลืออำนวยความยุติธรรม
ในการต่อสู้คดีให้แก่ประชาชนในจังหวัดบุรีรัมย์
ซึ่งคดีดังกล่าว กระทรวงยุติธรรม โดยศูนย์ช่วยเหลือลูกหนี้และประชาชนที่ไม่ได้รับความเป็นธรรม
กรมสอบสวนคดีพิเศษ ได้ดำเนินการช่วยเหลือในการต่อสู้คดี
ให้กับกลุ่มเกษตรกรในพื้นที่ ๕ อำเภอในจังหวัดบุรีรัมย์ ได้แก่
ปะคำ หนองหงส์ หนองกี่ โนนสุวรรณ และนางรอง
ที่ถูกบริษัทปุ๋ยอินทรีย์เอกชนแห่งหนึ่งฟ้องร้องที่ศาลจังหวัดนางรอง รวม ๘๘ คดี มีจำเลยรวม ๒๒๒ คน
ในข้อหาผิดสัญญาซื้อขายปุ๋ยอินทรีย์ จนศาลจังหวัดนางรองมีคำพิพากษายกฟ้องในคดีดังกล่าว
ทั้งนี้ ในส่วนของกรมบังคับคดี กระทรวงยุติธรรม ได้ลงพื้นที่สร้างการรับรู้ทางด้านกฎหมาย
ในเรื่องของการกู้ยืม ค้ำประกัน จำนอง จำนำ ขายฝาก รวมทั้งการไกล่เกลี่ยหนี้ชั้นบังคับคดีด้วย

ที่มา : http://www.thaigov.go.th/news/contents/details/11010