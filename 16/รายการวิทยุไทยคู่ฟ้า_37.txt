รัฐบาลไทย-ข่าวทำเนียบรัฐบาล-โครงการบ้านเพื่อผู้มีรายได้น้อยใกล้เส้นทางรถไฟฟ้า

วันพุธที่ 25 เมษายน 2561
โครงการบ้านเพื่อผู้มีรายได้น้อยใกล้เส้นทางรถไฟฟ้า
รัฐบาลอนุมัติโครงการพัฒนาที่อยู่อาศัยตามแนวเส้นทางรถไฟฟ้าสายสีเขียวเข้ม หมอชิต-สะพานใหม่-คูคต
โครงการบ้านเพื่อผู้มีรายได้น้อยใกล้เส้นทางรถไฟฟ้า
ต่อจากนี้ไป ขอเชิญรับฟังไทยคู่ฟ้า ครับ
โครงการบ้านเพื่อผู้มีรายได้น้อยใกล้เส้นทางรถไฟฟ้า ต่อจากนี้ไป ขอเชิญรับฟังไทยคู่ฟ้า ครับ รัฐบาลอนุมัติโครงการพัฒนาที่อยู่อาศัยตามแนวเส้นทางรถไฟฟ้าสายสีเขียวเข้ม หมอชิต-สะพานใหม่-คูคต เพื่อให้ผู้มีรายได้น้อยถึงปานกลางมีที่อยู่เป็นของตนเองและเดินทางสะดวกในราคาที่สามารถรับภาระได้ รวม 820 หน่วย โดยมีทั้งอาคารชุด 4 ชั้น ทาวน์เฮาส์ 3 ชั้น และบ้านแฝด 2 ชั้น ใช้ระยะเวลาดำเนินงานตั้งแต่ธ.ค.61 -ธ.ค.64 มีราคาตั้งแต่ 860,000 – 3,500,000 บาท สำหรับการพิจารณานั้นจะเน้นให้ความสำคัญกับผู้มีรายได้น้อยที่อยู่ในระบบฐานข้อมูลการลงทะเบียนเพื่อสวัสดิการแห่งรัฐก่อนเป็นลำดับแรก เพื่อส่งเสริมคุณภาพชีวิตและช่วยเหลือดูแลได้อย่างตรงจุด สอดคล้องกับนโยบายเสริมสร้างความเสมอภาคและโอกาสการเข้าถึงบริการจากภาครัฐอย่างเท่าเทียมกัน และช่วยกระตุ้นภาคธุรกิจก่อสร้างสนับสนุนการพัฒนาเศรษฐกิจต่อไป
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/11747
