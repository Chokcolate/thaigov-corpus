รัฐบาลไทย-ข่าวทำเนียบรัฐบาล-“ยุติธรรม” ประชุมติดตามความคืบหน้าการจัดทำร่างแผนแม่บทการบริหารงานยุติธรรมแห่งชาติ ฉบับที่ ๓


วันพฤหัสบดีที่ 29 มีนาคม 2561
162
“ยุติธรรม” ประชุมติดตามความคืบหน้าการจัดทำร่างแผนแม่บทการบริหารงานยุติธรรมแห่งชาติ ฉบับที่ ๓
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะอนุกรรมการประสานและพัฒนาระบบงานยุติธรรม ครั้งที่ ๑/๒๕๖๑
ในวันพฤหัสบดีที่ ๒๙ มีนาคม ๒๕๖๑ เวลา ๐๙.๓๐ น.
ณ ห้องประชุมกระทรวงยุติธรรม ๒ ชั้น ๘
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพฯ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานการประชุมคณะอนุกรรมการประสานและพัฒนาระบบงานยุติธรรม ครั้งที่ ๑/๒๕๖๑
เพื่อติดตามความคืบหน้าการดำเนินงานตามงบประมาณในลักษณะบูรณาการเชิงยุทธศาสตร์
ประจำปีงบประมาณ พ.ศ. ๒๕๖๑
ในโอกาสนี้ คณะอนุกรรมการฯ ได้พิจารณาร่างแผนแม่บทการบริหารงานยุติธรรมแห่งชาติ ฉบับที่ ๓
(พ.ศ. ๒๕๖๒ - ๒๕๖๕) ที่ได้ดำเนินการปรับปรุงให้ควบคู่ไปกับการจัดทำยุทธศาสตร์ชาติ
และเพิ่มเติมประเด็นกระบวนการยุติธรรมทางปกครอง
เพื่อให้การพัฒนากระบวนการยุติธรรมครอบคลุมทั้งมิติทางอาญา ทางแพ่ง และทางปกครอง
โดยมีรูปแบบเป็นแผนปฏิบัติการ เพื่อเป็นส่วนหนึ่งในการขับเคลื่อนยุทธศาสตร์ชาติและแผนการปฏิรูปประเทศ
และเป็นแผนแม่บทในการขับเคลื่อนภารกิจงานที่เกี่ยวข้องกับการพัฒนาระบบริหารงานยุติธรรมในภาพรวม
สำหรับสาระสำคัญของร่างแผนแม่บทการบริหารงานยุติธรรมแห่งชาติฯ
มีเป้าหมายสูงสุด ๒ ด้าน คือ
เป้าหมายที่ ๑ ด้านการบริหารงานยุติธรรม มีธรรมาภิบาลและความโปร่งใส
เป้าหมายที่ ๒ สังคมมีความสงบเรียบร้อย ประชาชนมีความปลอดภัยในชีวิตและทรัพย์สิน
รวมทั้งมียุทธศาสตร์การขับเคลื่อน ๕ ด้าน ประกอบด้วย
ยุทธศาสตร์ที่ ๑ การเสริมสร้างความรู้ ความเข้าใจ และการมีส่วนร่วมด้านกฎหมายและกระบวนการยุติธรรม
ยุทธศาสตร์ที่ ๒ การส่งเสริมและพัฒนากระบวนการไกล่เกลี่ยระงับข้อพิพาททั้งทางอาญา
ทางแพ่งและทางพาณิชย์ และทางปกครอง
ยุทธศาสตร์ที่ ๓ การพัฒนากฎหมายและระบบบริหารงานยุติธรรม
ยุทธศาสตร์ที่ ๔ พัฒนาระบบการปฏิบัติต่อผู้กระทำผิด
และยุทธศาสตร์ที่ ๕ การขับเคลื่อนกระบวนการยุติธรรมด้วยดิจิทัล

ที่มา : http://www.thaigov.go.th/news/contents/details/11172