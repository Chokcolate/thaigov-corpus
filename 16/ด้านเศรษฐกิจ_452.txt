รัฐบาลไทย-ข่าวทำเนียบรัฐบาล-การจัดจำหน่ายพันธบัตรการไฟฟ้าฝ่ายผลิตแห่งประเทศไทย วงเงิน 10,000 ล้านบาท อายุ 15 และ 20 ปี เพื่อเสนอขายให้แก่ผู้ลงทุนสถาบัน

วันจันทร์ที่ 30 เมษายน 2561
การจัดจำหน่ายพันธบัตรการไฟฟ้าฝ่ายผลิตแห่งประเทศไทย วงเงิน 10,000 ล้านบาท อายุ 15 และ 20 ปี เพื่อเสนอขายให้แก่ผู้ลงทุนสถาบัน
ธนาคารธนชาต จำกัด (มหาชน) และ ธนาคารกสิกรไทย จำกัด (มหาชน) เป็นผู้จัดการจัดจำหน่ายพันธบัตรให้แก่ กฟผ. วงเงินรวม 10,000 ล้านบาท อายุ 15 และ 20 ปี
นายประภาศ คงเอียด ผู้อำนวยการสำนักงานบริหารหนี้สาธารณะ (สบน.) รายงานว่า กระทรวงการคลังและการไฟฟ้าฝ่ายผลิตแห่งประเทศไทย (กฟผ.) ได้คัดเลือกผู้จัดการจัดจำหน่ายพันธบัตร 2 ราย ได้แก่ ธนาคารธนชาต จำกัด (มหาชน) และ ธนาคารกสิกรไทย จำกัด (มหาชน) ให้เป็นผู้จัดการจัดจำหน่ายพันธบัตรให้แก่ กฟผ. วงเงินรวม 10,000 ล้านบาท อายุ 15 และ 20 ปี ซึ่งเป็นครั้งแรกที่กระทรวงการคลังดำเนินการจัดหาเงินกู้ให้แก่รัฐวิสาหกิจโดยการออกพันธบัตรที่กระทรวงการคลังไม่ค้ำประกันและเสนอขายแก่ผู้ลงทุนสถาบัน (Institutional Investor : II) ที่ไม่จำกัดจำนวนผู้ซื้อ นับว่าเป็นการพัฒนาตลาดตราสารหนี้รัฐวิสาหกิจขึ้นมาอีกระดับหนึ่ง และสร้างแรงจูงใจให้ผู้ลงทุนสนใจลงทุนในพันธบัตรของ กฟผ. มากยิ่งขึ้น ซึ่งมีกำหนดการออกพันธบัตรภายในเดือน มิถุนายน 2561 ทั้งนี้ กฟผ. เป็นหน่วยงานที่มีศักยภาพและเป็นที่ยอมรับในระดับสากล โดยมีผลการจัดอันดับความน่าเชื่อถือ (Credit Rating) จากบริษัท ทริสเรทติ้ง (TRIS Rating) อยู่ในระดับ AAA
ในการนี้ กระทรวงการคลังขอเชิญชวนผู้ลงทุนสถาบันที่สนใจเข้าร่วมลงทุนในพันธบัตร กฟผ. โดยสามารถสอบถามข้อมูลเพิ่มเติมได้ที่ผู้จัดการจัดหน่ายพันธบัตรดังกล่าวได้ตั้งแต่บัดนี้เป็นต้นไป และขอขอบคุณที่ให้ความสนใจการจัดจำหน่ายพันธบัตร กฟผ. ในครั้งนี้
สำนักจัดการหนี้ 2 สำนักงานบริหารหนี้สาธารณะ
โทร. 0 2265 8050 ต่อ 5420
The issuance of Electricity Generating Authority of Thailand’s (EGAT) 15- and 20-year bonds for Institutional Investor in the amount of 10,000 million baht
Mr. Prapas Kong-Ied Director-General of the Public Debt Management Office (PDMO), announced that the Ministry of Finance (MOF) and Electricity Generating Authority of Thailand (EGAT), rated AAA by TRIS Rating, have mandated Thanachart Bank Public Co., Ltd. and Kasikornbank Public Co., Ltd. as arrangers for the issuance of 15- and 20-year bonds in the amount of 10,000 million baht during June 2018. The bonds will be EGAT’s first non-guaranteed bonds issuance for institutional investor without restricted number of investors. This marks a development in the SOE bond market that will support more investor participation.
The investor who seeks to invest in the EGAT bonds can contact the arrangers mentioned for further information. The Ministry of Finance would like to invite all investors to join this issuance and your participation would be gratefully appreciated.
Public Debt Management Office
Tel. +66 2 265 8050 Ext. 5420

ที่มา : http://www.thaigov.go.th/news/contents/details/11848
