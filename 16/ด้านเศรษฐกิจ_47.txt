รัฐบาลไทย-ข่าวทำเนียบรัฐบาล-รมว. ก.อุตฯ เปิดการสัมมนาและกล่าวปาฐกถาพิเศษ เรื่อง การพัฒนาอุตสาหกรรมกลุ่มระเบียงเศรษฐกิจพิเศษภาคตะวันออก เพื่อการแข่งขันบนเวทีโลกให้ประสบความสำเร็จอย่างยั่งยืน

วันศุกร์ที่ 23 กุมภาพันธ์ 2561
รมว. ก.อุตฯ เปิดการสัมมนาและกล่าวปาฐกถาพิเศษ เรื่อง การพัฒนาอุตสาหกรรมกลุ่มระเบียงเศรษฐกิจพิเศษภาคตะวันออก เพื่อการแข่งขันบนเวทีโลกให้ประสบความสำเร็จอย่างยั่งยืน
รมว. ก.อุตฯ เปิดการสัมมนาและกล่าวปาฐกถาพิเศษ เรื่อง การพัฒนาอุตสาหกรรมกลุ่มระเบียงเศรษฐกิจพิเศษภาคตะวันออก เพื่อการแข่งขันบนเวทีโลกให้ประสบความสำเร็จอย่างยั่งยืน ณ ห้องประชุมมหาวิทยาลัยเทคโนโลยีพระจอมเกล้าพระนครเหนือ วิทยาเขตระยอง
วันนี้ (23 กุมภาพันธ์ 2561) นายอุตตม สาวนายน รัฐมนตรีว่าการกระทรวงอุตสาหกรรม เป็นประธานเปิดการสัมมนาและกล่าวปาฐกถาพิเศษ เรื่อง การพัฒนาอุตสาหกรรมกลุ่มระเบียงเศรษฐกิจพิเศษภาคตะวันออก เพื่อการแข่งขันบนเวทีโลกให้ประสบความสำเร็จอย่างยั่งยืน โดยมีนายคณิศ แสงสุพรรณ เลขาธิการคณะกรรมการนโยบายการพัฒนาระเบียงเศรษฐกิจภาคตะวันออก นายสุรพล ชามาตย์ หัวหน้าผู้ตรวจราชการกระทรวงอุตสาหกรรม ร่วมงาน ณ ห้องประชุมมหาวิทยาลัยเทคโนโลยีพระจอมเกล้าพระนครเหนือ วิทยาเขตระยอง
รัฐมนตรีว่าการกระทรวงอุตสาหกรรม กล่าวว่า รัฐบาลได้กำหนดยุทธศาสตร์ชาติในการปฏิรูปโครงสร้างเศรษฐกิจ เพื่อพาประเทศไทยก้าวข้ามไปสู่ “ประเทศไทย 4.0” ซึ่งเป็นเศรษฐกิจมูลค่าสูง (Value-based economy) หรือเศรษฐกิจที่ขับเคลื่อนด้วยนวัตกรรม โดยประเทศไทย 4.0 มีเป้าหมายในการขับเคลื่อนประเทศครอบคลุม 4 มิติ คือ 1) เพื่อให้สามารถก้าวข้ามกับดักรายได้ปานกลาง  มีความมั่งคั่งทางเศรษฐกิจ เป็น “ระบบเศรษฐกิจที่เน้นการสร้าง มูลค่า” ที่ขับเคลื่อนด้วย นวัตกรรม เทคโนโลยี และความคิดสร้างสรรค์ 2) การดําเนินงานเพื่อลดความเหลื่อมลํ้าของความมั่งคั่ง ให้มีความอยู่ดีมีสุขทางสังคม เป็น “สังคมที่เดินหน้าไป ด้วยกัน ไม่ทอดทิ้งใครไว้ข้างหลัง” ด้วยการเติมเต็มศักยภาพของผู้คนในสังคม เพื่อสร้างหลักประกันความมั่นคงทาง เศรษฐกิจสังคม 3) การยกระดับคุณค่ามนุษย์ ด้วยการพัฒนาคนไทยให้เป็น “มนุษย์ที่สมบูรณ์ในศตวรรษที่ 21” ควบคู่ไปกับการเป็น “คนไทย 4.0” 4) การรักษ์สิ่งแวดล้อม เป็น “สังคมที่น่าอยู่” มี“ระบบเศรษฐกิจที่สามารถปรับสภาพตามสภาพแวดล้อม” ควบคู่ไปกับ การเป็น “สังคมคาร์บอนตํ่า”อย่างเต็มรูปแบบ ดังนั้น ประเทศไทย 4.0  จะใช้เทคโนโลยีสร้างรายได้ ทํางานอย่างสร้างสรรค์ มีรายได้สูงขึ้น และไม่ทอดทิ้งใครไว้ข้างหลัง
ในส่วนของ EEC เป็นการพัฒนาเชิงพื้นที่ในทางปฏิบัติ ให้เป็นตัวอย่างในการผลักดันประเทศเข้าสู่ประเทศไทย4.0 ดังนั้น EEC เป็นการพัฒนาเชิงพื้นที่แห่งแรก ที่ขับเคลื่อนอย่างเป็นรูปธรรม ด้วย “ประเทศไทย 4.0” และ “นโยบายอุตสาหกรรม” โดยในส่วนของนโยบายอุตสาหกรรมของประเทศจะขับเคลื่อนด้วยแนวคิด New Technology และ Inclusive growth โดยมีอุตสาหกรรมเป้าหมายใน EEC ที่มีฐานอยู่เดิม และยังรวมถึงอุตสาหกรรมใหม่ควบคู่กับการใช้หลักบริษัทใหญ่ดึง SMEs และ Start up ให้ขับเคลื่อนยกระดับเศรษฐกิจ ซึ่ง EEC จะยกระดับความสําคัญของประเทศไทยในเอเชีย ผลักดันการปรับโครงสร้างประเทศสู่ ประเทศไทย 4.0 ตลอดจนจะสร้างประโยชน์ให้ประชาชนในพื้นที่ สร้างงานคุณภาพในเขตส่งเสริมนี้ มุ่งเน้นให้ผู้ลงทุนได้รับสิทธิพิเศษ มีการบริการแบบครบวงจรและความสะดวกต่อการดําเนินธุรกิจ ภายใต้แนวคิดที่เน้นความครอบคลุม ทั่วถึง ไม่ใช่เฉพาะการขับเคลื่อนอุตสาหกรรมเท่านั้น แต่รวมถึงเรื่องสิ่งแวดล้อมและการพัฒนาเมือง การมีระบบสาธารณูปโภคที่เพียงพอ มีการลงทุนในระบบคมนาคมให้พื้นที่ อันจะทำให้ EEC เป็นประตูเชื่อมโยงสู่เอเชีย
นอกจากนี้ พ.ร.บ. EEC ได้ผ่านการพิจารณาจาก สนช. เมื่อวันที่ 8 กุมภาพันธ์ ที่ผ่านมา โดย พ.ร.บ. ฉบับนี้ แสดงถึงเจตนารมย์ของรัฐบาล ในการพัฒนาเชิงพื้นที่ให้เต็มศักยภาพของพื้นที่ เพื่อช่วยยกระดับขีดความสามารถในการแข่งขันของประเทศ ส่งเสริมพาณิชย์และอุตสาหกรรมที่ใช้เทคโนโลยีสูง ทันสมัย สร้างนวัตกรรมโดยเฉพาะอุตสาหกรรมเป้าหมาย ทั้งนี้ต้องเป็นมิตรกับสิ่งแวดล้อม มีการบริหารพื้นที่แบบองค์รวม ทั้งวางแผนการใช้ประโยชน์การใช้ที่ดินที่เหมาะสมกับพื้นที่ และบริการภาครัฐแบบเบ็ดเสร็จครบวงจร

ที่มา : http://www.thaigov.go.th/news/contents/details/10334
