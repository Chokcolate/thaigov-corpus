รัฐบาลไทย-ข่าวทำเนียบรัฐบาล-รัฐมนตรี ก.อุตฯ ร่วมงานสัมมนาก้าวใหม่เศรษฐกิจไทย รับความท้าทายอย่างมั่นคง

วันอังคารที่ 20 มีนาคม 2561
รัฐมนตรี ก.อุตฯ ร่วมงานสัมมนาก้าวใหม่เศรษฐกิจไทย รับความท้าทายอย่างมั่นคง
รัฐมนตรี ก.อุตฯ ร่วมงานสัมมนาก้าวใหม่เศรษฐกิจไทย รับความท้าทายอย่างมั่นคง ณ ห้องรอยัล จูบิลี่ บอลรูม อิมแพค เมืองทองธานี
เมื่อวันที่ 19 มีนาคม 2561 นายอุตตม สาวนายน รัฐมนตรีว่าการกระทรวงอุตสาหกรรม ร่วมเสวนาในหัวข้อ “เร่งเครื่องขับเคลื่อนไทยสู่มิติใหม่” ร่วมกับนายกอบศักดิ์ ภูตระกูล รัฐมนตรีประจำสำนักนายกรัฐมนตรี นายไพรินทร์ ชูโชติถาวร รัฐมนตรีช่วยว่าการกระทรวงคมนาคม และนายกานต์ ตระกูลฮุน กรรมการผู้ทรงคุณวุฒิ คณะกรรมการนโยบายการพัฒนาระเบียงเศรษฐกิจพิเศษภาคตะวันออก ในงานสัมมนา Thailand’s New Phase : Turning Opportunities into Realties “ก้าวใหม่เศรษฐกิจไทย รับความท้าทายอย่างมั่นคง” โดยมีนายสมคิด จาตุศรีพิทักษ์ รองนายกรัฐมนตรี ให้เกียรติเป็นประธานเปิดงานสัมมนา ณ ห้องรอยัล จูบิลี่ บอลรูม อิมแพค เมืองทองธานี
โดยนายอุตตมฯ กล่าวบนเวทีการเสวนาตอนหนึ่งว่า "ประเทศไทยไม่ได้มองการลงทุนจากต่างประเทศเหมือนเดิม แต่จะเป็นการลงทุนในฐานะหุ้นส่วน ซึ่งต้องทำงานด้วยกันภายใต้ไทยแลนด์ 4.0 ที่การเติบโตทางเศรษฐกิจในระยะสั้นนี้ ถือเป็นจุดแข็ง ทำให้มีการเติบโตทางเศรษฐกิจอย่างยั่งยืน โดยต้องมีปัจจัยขับเคลื่อนที่ทำให้เป็นคนไทย 4.0 โดยใช้เทคโนโลยีเข้ามาช่วยให้เข้าถึงทุกกลุ่ม ทั้งภาคผู้ประกอบการ สังคม และการศึกษา"

ที่มา : http://www.thaigov.go.th/news/contents/details/10881
