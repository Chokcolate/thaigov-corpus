รัฐบาลไทย-ข่าวทำเนียบรัฐบาล-นายกรัฐมนตรียืนยันรัฐบาลเข้มงวดตรวจสอบการทุจริตคอร์รัปชันมาตลอด


วันอังคารที่ 20 มีนาคม 2561
235
พิมพ์
นายกรัฐมนตรียืนยันรัฐบาลเข้มงวดตรวจสอบการทุจริตคอร์รัปชันมาตลอด
นายกรัฐมนตรียืนยันรัฐบาลเข้มงวดตรวจสอบการทุจริตคอร์รัปชันมาตลอด
วันนี้ (20 มีนาคม 2561) เวลา 14.30 น. ณ บริเวรห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีถึงกรณีการทุจริตคอร์รัปชันว่า รัฐบาลได้ดำเนินการมาโดยตลอด ขออย่ามองแต่เพียงว่าแย่ลงหรือดีขึ้น เพราะเรายังไม่รู้ทั้งหมด ซึ่งกลไลการทุจริตมีจำนวนมากมายในช่วงที่ผ่านมา แต่อยากให้เปรียบทียบดูว่าการดำเนินคดีเกี่ยวกับการทุจริตรัฐบาล ได้ดำเนินการตรวจสอบเป็นคดีความแล้วจำนวนมากน้อยเพียงใด
นายกรัฐมนตรีกล่าวต่อไปว่า ถึงแม้การทุจริตคอร์รัปชันยังจะมีอยู่ก็ตาม รัฐบาลต้องทำต่อไป ซึ่งคดีเกี่ยวกับการทุจริตส่วนใหญ่อยู่ในขั้นตอนการตรวจสอบแต่ไม่เป็นที่สนใจ บางคดีมีการตรวจสอบจนถึงที่สุดแล้ว และมีผู้กระทำความผิดหลบหนีจำนวนหลายราย สำหรับการทุจริตของกระทรวงซึ่งเป็นที่สนใจขณะนี้ ได้สั่งการไปแล้วให้สอบสวนข้อเท็จจริงโดยเร็ว รวมไปถึงเรื่องกองทุนต่าง ๆ จะต้องตรวจสอบไม่ให้เกิดความซ้ำซ้อน และเกิดประโยชน์อย่างแท้จริง สามารถติดตามและเกิดผลสัมฤทธิ์อย่างแท้จริง พร้อมกล่าวยืนยันว่า รัฐบาลทำงานอย่างเข้มงวดมาตลอด ทั้งนี้ทั้งนั้น เรื่องการทุจริตเป็นกลไกภายในที่ทุกคนต้องหารือร่วมกัน ซึ่งบางครั้งเราตัดสินใจอะไรลงไปภายใต้ความขัดแย้งก็จะเดินหน้าต่อไปไม่ได้ ถือเป็นความยากของการทำงาน
-------------------------------------------

ที่มา : http://www.thaigov.go.th/news/contents/details/10893