รัฐบาลไทย-ข่าวทำเนียบรัฐบาล-“กระทรวงยุติธรรม” พัฒนาแนวทางการจัดรูปแบบการให้บริการด้านงานยุติธรรม ตามแบบมาตรฐาน และเร่งรัดการดำเนินงานให้เกิดประสิทธิภาพสูงสุดแก่ประชาชน

วันเสาร์ที่ 3 มีนาคม 2561
“กระทรวงยุติธรรม” พัฒนาแนวทางการจัดรูปแบบการให้บริการด้านงานยุติธรรม ตามแบบมาตรฐาน และเร่งรัดการดำเนินงานให้เกิดประสิทธิภาพสูงสุดแก่ประชาชน
ศาสตราจารย์พิเศษ วิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมขับเคลื่อนภารกิจของสำนักงานยุติธรรมจังหวัดผ่านระบบการประชุม
ทางไกลผ่านจอภาพ (Video Conference System) ไปยังยุติธรรมจังหวัดทุกแห่ง
ในวันศุกร์ที่ ๒ มีนาคม ๒๕๖๑ เวลา ๑๕.๐๐ น.
ณ ห้องประชุมสำนักงานปลัดกระทรวงยุติธรรม ชั้น ๘ อาคารราชบุรีดิเรกฤทธิ์
ศูนย์ราชการเฉลิมพระเกียรติฯ
ศาสตราจารย์พิเศษ วิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานการประชุมขับเคลื่อนภารกิจของสำนักงานยุติธรรมจังหวัดผ่านระบบการประชุม
ทางไกลผ่านจอภาพ (Video Conference System) ไปยังยุติธรรมจังหวัดทุกแห่ง
เพื่อการประชุมฯ ในการกำหนดมาตรฐานการให้บริการของสำนักงานยุติธรรม
จังหวัดทั่วประเทศ เพื่อให้ประชาชนสามารถเข้าถึงกระบวนการยุติธรรมได้อย่างเสมอภาคและเท่าเทียม
ซึ่งจะเป็นการแก้ไขปัญหาความเหลื่อมล้ำด้านความยุติธรรมให้เกิดผลเป็นรูปธรรมอย่างแท้จริง
โอกาสนี้ ปลัดกระทรวงยุติธรรม ได้มีข้อสั่งการให้สำนักงานยุติธรรมจังหวัดทุกแห่งดำเนินการในประเด็นต่างๆ ดังนี้
๑. ให้สำนักงานยุติจังหวัดทุกแห่งดำเนินการจัดผังรูปแบบการให้บริการสำนักงานยุติธรรมจังหวัด
ตามแบบมาตรฐานที่กระทรวงยุติธรรมกำหนด
๒. ให้สำนักงานยุติจังหวัดทุกแห่ง เตรียมจัดทำป้ายประชาสัมพันธ์เกี่ยวกับบทบาทภารกิจด้านการให้บริการ
ด้านงานยุติธรรมในพื้นที่อย่างทั่วถึง อาทิ ป้ายคัทเอาท์ โปสเตอร์แสดงข้อมูลช่องทางการให้บริการ
ป้ายประชาสัมพันธ์ข้อมูลงานบริการต่างๆ เป็นต้น
และ ๓. ให้สำนักงานยุติจังหวัดทุกแห่ง เร่งรัดการเบิกจ่ายงบประมาณประจำปี พ.ศ. ๒๕๖๑
ให้เป็นไปตามเป้าหมายที่กำหนดและเกิดประสิทธิภาพสูงสุดแก่ประชาชนตามนโยบายของกระทรวงยุติธรรม

ที่มา : http://www.thaigov.go.th/news/contents/details/10478
