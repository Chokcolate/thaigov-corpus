รัฐบาลไทย-ข่าวทำเนียบรัฐบาล-รอง นรม.พล.อ.อ. ประจินฯ เป็นประธานการประชุมคณะกรรมการแก้ไขปัญหาผลกระทบจากโครงการฝายราศีไศล ครั้งที่ 1/2561

วันพุธที่ 18 เมษายน 2561
รอง นรม.พล.อ.อ. ประจินฯ เป็นประธานการประชุมคณะกรรมการแก้ไขปัญหาผลกระทบจากโครงการฝายราศีไศล ครั้งที่ 1/2561
รอง นรม.พล.อ.อ. ประจินฯ เป็นประธานการประชุมคณะกรรมการแก้ไขปัญหาผลกระทบจากโครงการฝายราศีไศล ครั้งที่ 1/2561 โดยที่ประชุมฯ มีมติเห็นชอบแผนการแก้ไขปัญหาโครงการฝายราศีไศล เพื่อบรรลุเป้าหมายภายในเวลา 3 เดือน
วันนี้ (17 เมษายน 2561) เวลา 15.30 น. ณ ห้องประชุมคณะรัฐมนตรี (เดิม) ชั้น 2 สำนักเลขาธิการคณะรัฐมนตรี ทำเนียบรัฐบาล พลอากาศเอกประจิน จั่นตอง รองนายกรัฐมนตรี เป็นประธานการประชุมคณะกรรมการแก้ไขปัญหาผลกระทบจากโครงการฝายราษีไศล ครั้งที้ 1/2561 ซึ่งสรุปสาระสำคัญ ดังนี้
ที่ประชุมได้รับทราบรายงานผลการดำเนินการแก้ไขปัญหาโดยกรมชลประทาน จังหวัดศรีสะเกษ จังหวัดสุรินทร์ และจังหวัดร้อยเอ็ด ตามลำดับ ซึ่งสามารถแก้ไขผลกระทบให้ประชาชนได้อย่างต่อเนื่อง โดยกรมชลประทานได้ทยอยทำการรังวัดที่ดินให้ประชาชนครอบคลุมทั้ง 3 จังหวัดดังกล่าวแล้ว
พร้อมกันนี้ ที่ประชุมได้พิจารณาและมีมติเห็นชอบผลการตรวจสอบพิสูจน์สิทธิ์ในที่ดินซึ่งผ่านการพิจารณาตามหลักเกณฑ์แล้ว พร้อมเสนอคณะรัฐมนตรีพิจารณาอนุมัติ จำนวน 17 แปลง ในอัตราไร่ละ 32,000 บาท รวมเป็นเงินกว่า 380,000 บาท
นอกจากนี้ ที่ประชุมได้พิจารณาและมีมติเห็นชอบแผนการแก้ไขปัญหาโครงการฝายราศีไศล เพื่อบรรลุเป้าหมายภายในเวลา 3 เดือน ซึ่งจะเริ่มภายในวันที่ 17เดือนเมษายน 2561 และสิ้นสุดภายใน วันที่15เดือนกรกฏาคม 2561 เพื่อให้ประชาชนได้รับความช่วยเหลือรวดเร็วยิ่งขึ้นต่อไป
.............................................
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/11550
