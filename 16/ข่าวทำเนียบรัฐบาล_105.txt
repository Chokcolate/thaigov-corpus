รัฐบาลไทย-ข่าวทำเนียบรัฐบาล-นายกรัฐมนตรีแสดงความห่วงใยสถานการณ์การแพร่ระบาดของโรคพิษสุนัขบ้า กำชับหน่วยงานที่เกี่ยวข้องเร่งป้องกันแก้ไข

วันอังคารที่ 13 มีนาคม 2561
นายกรัฐมนตรีแสดงความห่วงใยสถานการณ์การแพร่ระบาดของโรคพิษสุนัขบ้า กำชับหน่วยงานที่เกี่ยวข้องเร่งป้องกันแก้ไข
นายกรัฐมนตรีแสดงความห่วงใยสถานการณ์การแพร่ระบาดของโรคพิษสุนัขบ้า กำชับหน่วยงานที่เกี่ยวข้องเร่งป้องกันแก้ไข
วันนี้ (13 มีนาคม 2561) เวลา 14.10 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีถึงสถานการณ์การแพร่ระบาดของโรคพิษสุนัขบ้าว่า รัฐบาลมีความเป็นห่วงและให้ความสนใจกับปัญหาดังกล่าว ซึ่งพื้นฐานคนไทยเป็นคนมีจิตใจเมตตา และรักสัตว์ แต่บางคนขาดการดูแลเอาใจใส่สัตว์เลี้ยงอย่างถูกต้อง บางคนปล่อยปละละเลยไม่สนใจการฉีดวัคซีน ทำให้สัตว์เลี้ยงหนีออกไปสัมผัสกับสุนัขจรจัดที่ติดเชื้อส่งผลให้การแพร่ระบาดมีความรุนแรงมากขึ้น ซึ่ง ในกลุ่มสัตว์เลี้ยงหรือสัตว์ที่มีเจ้าของ ผู้เป็นเจ้าของจะต้องดูแลสัตว์เลี้ยงของตัวเอง ดำเนินการฉีดวัคซีนเพื่อป้องกันการแพร่ระบาดของโรค หากโดนสัตว์เลี้ยงกัดจะต้องรู้จักวิธีการรักษาอย่างถูกต้อง รวมทั้งควบคุมสุนัขของตนเองไม่ให้สร้างความเดือดร้อนในต่อสาธารณะ ส่วนในกลุ่มสัตว์เร่ร่อน หรือสุนัขจรจัด ได้กำชับให้หน่วยงานที่มีหน้าที่รับผิดชอบดูแล โดยจะต้องดำเนินการอย่างถูกต้องตามกฎหมาย เช่น การทำหมัน การฉีดวัคซีนป้องกัน เพื่อให้ปัญหาการแพร่ระบาดของโรคพิษสุนัขบ้าลดลง แต่ห้ามนำไปฆ่าทิ้ง
-------------------------------------------------

ที่มา : http://www.thaigov.go.th/news/contents/details/10735
