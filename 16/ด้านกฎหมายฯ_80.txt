รัฐบาลไทย-ข่าวทำเนียบรัฐบาล-กระทรวงยุติธรรม จัดเวทีหารือคณะทำงานจัดทำสนธิสัญญาแม่แบบอาเซียนว่าด้วยการส่งผู้ร้ายข้ามแดน ครั้งที่ 8 เป็นวันที่สอง


วันพุธที่ 28 มีนาคม 2561
206
กระทรวงยุติธรรม จัดเวทีหารือคณะทำงานจัดทำสนธิสัญญาแม่แบบอาเซียนว่าด้วยการส่งผู้ร้ายข้ามแดน ครั้งที่ 8 เป็นวันที่สอง
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เข้าร่วมการประชุมคณะทำงานจัดทำสนธิสัญญาแม่แบบอาเซียนว่าด้วยการส่งผู้ร้ายข้ามแดน ครั้งที่ 8 (8 th Meeting of the ASLOM Working Group on the Model ASEAN Extradition Treaty)
ในวันอังคารที่ 27 มีนาคม 2561
ณ โรงแรมโนโวเทล เพลินจิต สุขุมวิท กรุงเทพมหานคร
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เข้าร่วมการประชุมคณะทำงานจัดทำสนธิสัญญาแม่แบบอาเซียนว่าด้วยการส่งผู้ร้ายข้ามแดน ครั้งที่ 8
(8 th Meeting of the ASLOM Working Group on the Model ASEAN Extradition Treaty)
โดยที่ประชุมฯ ได้พิจารณาประเด็นที่ยังคงค้าง
อาทิ การรักษาความลับ (Confidentiality) การเลื่อนการส่งมอบตัว (Postponement of surrender)
การส่งมอบทรัพย์สิน (Surrender of property) รวมถึงข้อสงวน (Reservation)
และการให้สัตยาบันความเห็นชอบ และผู้เก็บรักษาสนธิสัญญา (Ratification, approval and depositary) ในกรณีของสนธิสัญญาระดับพหุภาคี และการปรับเพิ่มข้อความเพื่ออธิบายรายละเอียดในเชิงอรรถ
นอกจากนี้ ได้ประชุมหารือกลุ่มย่อยระดับหัวหน้าคณะผู้แทนประเทศสมาชิกอาเซียน
เพื่อพิจารณาในประเด็น อาทิ การมีร่างสนธิสัญญาที่สามารถใช้ได้ในบริบทที่แตกต่างกันของอาเซียน
ในเรื่องของประเด็นเรื่องโทษประหารชีวิต การพิจารณาข้อบทที่เกี่ยวข้องกับสนธิสัญญาที่มีลักษณะ
เป็นระดับพหุภาคี โดยได้นำผลการประชุมหารือกลุ่มย่อยมารายงานและหารือต่อในที่ประชุม
ทั้งนี้ ที่ประชุมเห็นชอบร่วมกันต่อเนื้อหาในสนธิสัญญาแม่แบบฯ ในหลายหมวดแล้ว
อย่างไรก็ตาม สำนักงานเลขาธิการอาเซียน ในฐานะฝ่ายเลขานุการของการประชุมฯ
จะนำร่างสนธิสัญญาแม่แบบฯ ไปปรับแก้ไขรายละเอียดของรูปแบบต่างๆ (format)
ให้สอดคล้องและเป็นไปในลักษณะเดียวกัน และนำเสนอให้ที่ประชุมพิจารณาเนื้อหา
ในร่างสนธิสัญญาแม่แบบฯ ในภาพรวมอีกครั้งในวันถัดไป

ที่มา : http://www.thaigov.go.th/news/contents/details/11112