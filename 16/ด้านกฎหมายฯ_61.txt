รัฐบาลไทย-ข่าวทำเนียบรัฐบาล-ม.ล.ปนัดดาฯ บรรยายพิเศษ “ศาสตร์พระราชากับการพัฒนาศักยภาพบุคลากร ผู้ทำหน้าที่จัดการศึกษาในสถานพินิจและคุ้มครองเด็กและเยาวชน”


วันพฤหัสบดีที่ 22 มีนาคม 2561
256
ม.ล.ปนัดดาฯ บรรยายพิเศษ “ศาสตร์พระราชากับการพัฒนาศักยภาพบุคลากร ผู้ทำหน้าที่จัดการศึกษาในสถานพินิจและคุ้มครองเด็กและเยาวชน”
ม.ล.ปนัดดาฯ บรรยายพิเศษ “ศาสตร์พระราชากับการพัฒนาศักยภาพบุคลากร ผู้ทำหน้าที่จัดการศึกษาในสถานพินิจและคุ้มครองเด็กและเยาวชน”
เมื่อวันอังคารที่ ๒๑ มีนาคม ๒๕๖๑ เวลา ๑๐.๐๐ น.
ม.ล.ปนัดดา ดิศกุล ผู้ช่วยรัฐมนตรีประจำนายกรัฐมนตรี ปฏิบัติราชการกระทรวงยุติธรรม
บรรยายพิเศษ เรื่อง “ศาสตร์พระราชากับการพัฒนาครูในกรมพินิจและคุ้มครองเด็กและเยาวชน”
แก่บุคลากรที่ทำหน้าที่จัดการศึกษาของสถานพินิจและคุ้มครองเด็กและเยาวชน จาก 76 จังหวัด
และกรุงเทพมหานคร ภายใต้โครงการพัฒนาศักยภาพบุคลากรที่ทำหน้าที่จัดการศึกษาในสถานพินิจ
และคุ้มครองเด็กและเยาวชน ณ สถาบันพัฒนาบุคลากรในกระบวนการยุติธรรมเด็กและเยาวชน
ศูนย์ฝึกและอบรมเด็กและเยาวชนชายบ้านอุเบกขา อำเภอพุทธมณฑล จังหวัดนครปฐม
ม.ล.ปนัดดาฯ กล่าวว่า “ความเป็นครูอาจารย์ของสถานพินิจและคุ้มครองเด็กและเยาวชน
และศูนย์ฝึกและอบรมเด็กและเยาวชน ได้ฝึกฝนทั้งหลักวิชาการที่ท่านเรียนสำเร็จกันมา
ได้เรียนรู้วิชาสังคมจิตวิทยา วิชาประสบการณ์ชีวิต อันมีความหลากหลายทางปัญหา
ประการนี้ ครูอาจารย์ทุกท่าน ได้กุศลใหญ่หลวงในการช่วยแก้ไขปัญหาสังคมที่เกิดขึ้น
และสร้างขึ้นโดยสังคมภายนอก แต่เราทั้งหลายต้องมาปรับปรุงแก้ไขจากภายในที่เป็นปลายทาง
เพื่อให้ลูก ๆ หลาน ๆ ก้าวเดินกลับสู่สังคมที่ดีกว่า มีคุณภาพกว่า เมื่อแรกเดินเข้ามายังสถานพินิจฯ
และศูนย์ฝึกอบรมฯ สังคมเปลี่ยนแปลงไปมาก ทั้งของเราและประชาคมโลก การแก้ไขปัญหาที่ยั่งยืน
จะเป็นประเทศเล็กประเทศใหญ่ ย่อมมีตรรกะแห่งคุณความดี และความถูกต้องเดียวกัน
กล่าวคือ คุณธรรมจริยธรรม เป็นเรื่องค้ำจุนความอยู่รอดของบ้านเมือง
และลูกหลานเยาวชน ที่ผมขอฝากครูอาจารย์ได้ช่วยกันอบรมสั่งสอนให้เด็ก ๆ ทั้งหลายกลับตัวกลับใจ
มีอุดมการณ์ของความรับผิดชอบและรักชาติบ้านเมืองเป็นอนาคตอันสำคัญของชาติสืบไปในวันข้างหน้า”

ที่มา : http://www.thaigov.go.th/news/contents/details/10955