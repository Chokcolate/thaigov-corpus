รัฐบาลไทย-ข่าวทำเนียบรัฐบาล-ธ.ออมสิน แจ้งปิดปรับปรุงระบบ Internet Banking ชั่วคราว 21 และ 22 มีนาคมนี้ เพื่อเพิ่มประสิทธิภาพการให้บริการลูกค้า


วันพุธที่ 18 มีนาคม 2563
25
พิมพ์
ธ.ออมสิน แจ้งปิดปรับปรุงระบบ Internet Banking ชั่วคราว 21 และ 22 มีนาคมนี้ เพื่อเพิ่มประสิทธิภาพการให้บริการลูกค้า
ธนาคารออมสินมีการปิดปรับปรุงระบบ Internet Banking (IB) และระบบ Corporate Internet Banking (CoIB) เป็นการชั่วคราว ในวันศุกร์ที่ 20 มีนาคม 2563 ตั้งแต่เวลา 23.00 น. ถึงวันอาทิตย์ที่ 22 มีนาคม 2563 เวลา 08.30 น.
ดร.ชาติชาย พยุหนาวีชัย ผู้อำนวยการธนาคารออมสิน เปิดเผยว่า ธนาคารออมสินมีการปิดปรับปรุงระบบ Internet Banking (IB) และระบบ Corporate Internet Banking (CoIB) เป็นการชั่วคราว ในวันศุกร์ที่ 20 มีนาคม 2563 ตั้งแต่เวลา 23.00 น. ถึงวันอาทิตย์ที่ 22 มีนาคม 2563 เวลา 08.30 น. เพื่อพัฒนาระบบและเพิ่มประสิทธิภาพการบริการให้ดียิ่งขึ้น ซึ่งจะส่งผลให้ลูกค้าไม่สามารถใช้บริการ Internet Banking ได้ใน 2 ช่วงเวลา คือ ในวันเสาร์ที่ 21 และวันอาทิตย์ที่ 22 มีนาคม 2563 ระหว่างเวลา 02.00 – 08.30 น. โดยจะกระทบต่อช่องทางและการให้บริการต่างๆ ดังนี้ บริการด้านการทำธุรกรรมทางการเงิน (Financial Services) อาทิ บริการโอนเงินบัญชีตนเองภายในธนาคาร บริการโอนเงินบัญชีบุคคลอื่นภายในธนาคาร บริการโอนเงินระหว่างธนาคาร บริการโอนเงินพร้อมเพย์ และบริการชำระค่าสินค้าและบริการ เป็นต้น ขณะที่บริการด้านการทำธุรกรรมสอบถามข้อมูลทางการเงิน (Non-Financial Services) อาทิ บริการสรุปบัญชีโดยรวม บริการลงทะเบียนพร้อมเพย์ และบริการข้อมูลส่วนบุคคล เป็นต้น จะไม่สามารถใช้บริการได้ จึงต้องขออภัยลูกค้าทุกท่านสำหรับความไม่สะดวกในครั้งนี้ด้วย
สอบถามข้อมูลเพิ่มเติม สามารถติดตามได้ตามสื่อประชาสัมพันธ์ของธนาคารออมสินทุกช่องทาง ได้แก่ Website : www.gsb.or.th, Line Official, Facebook : GSB Society หรือสอบถามรายละเอียดเพิ่มเติมจากเจ้าหน้าที่ธนาคารออมสินทุกสาขาทั่วประเทศ หรือ ศูนย์ลูกค้าสัมพันธ์ธนาคารออมสิน Call Center โทร.1115

ที่มา : https://www.thaigov.go.th/news/contents/details/27434