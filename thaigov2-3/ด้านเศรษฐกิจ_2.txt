รัฐบาลไทย-ข่าวทำเนียบรัฐบาล-รปอ.ภานุวัฒน์ฯ เป็นวิทยากรบรรยายโครงการศึกษาอบรมหลักสูตรนักปกครองระดับสูง (นปส.) รุ่นที่ 74 ของกระทรวงมหาดไทย

วันพุธที่ 18 มีนาคม 2563
รปอ.ภานุวัฒน์ฯ เป็นวิทยากรบรรยายโครงการศึกษาอบรมหลักสูตรนักปกครองระดับสูง (นปส.) รุ่นที่ 74 ของกระทรวงมหาดไทย
นายภานุวัฒน์ ตริยางกูรศรี รองปลัดกระทรวงอุตสาหกรรม  เป็นวิทยากรบรรยายโครงการศึกษาอบรมหลักสูตรนักปกครองระดับสูง (นปส.) รุ่นที่ 74 ของกระทรวงมหาดไทย ณ วิทยาลัยมหาดไทย อำเภอบางละมุง จังหวัดชลบุรี
17 มีนาคม 2563 นายภานุวัฒน์ ตริยางกูรศรี รองปลัดกระทรวงอุตสาหกรรม ได้รับเชิญเป็นวิทยากรบรรยายโครงการศึกษาอบรมหลักสูตรนักปกครองระดับสูง (นปส.) รุ่นที่ 74 ในหัวข้อ “การบริหารราชการสู่ยุคไทยแลนด์ 4.0 กับการจัดองค์กร กลไก ระบบ เทคนิคและเครื่องมือในการบริหารจัดการ” ณ วิทยาลัยมหาดไทย อำเภอบางละมุง จังหวัดชลบุรี
หลักสูตรนักปกครองระดับสูง (นปส.) รุ่นที่ 74 มีผู้เข้าอบรมจำนวน 100 คน มีวัตถุประสงค์เพื่อเตรียมความพร้อมให้แก่ผู้ดำรงตำแหน่งประเภทอำนวยการหรือเทียบเท่าในสังกัดกระทรวงมหาดไทย ในการเข้าสู่ตำแหน่งประเภทบริหาร ให้มีทักษะ สมรรถนะทางการบริหารจัดการ และเพิ่มขีดความสามารถในการขับเคลื่อนการดำเนินงานตามภารกิจขององค์กร สร้างเครือข่ายผู้นำ บริหารจัดการเชิงบูรณาการเพื่อบำบัดทุกข์ บำรุงสุขของประชาชนในพื้นที่ได้อย่างมีประสิทธิภาพและประสิทธิผล โดยเรียนรู้ได้อย่างครบถ้วนสมดุลในทุกมิติ

ที่มา : https://www.thaigov.go.th/news/contents/details/27433
