รัฐบาลไทย-ข่าวทำเนียบรัฐบาล-​รมว.ทส.ร่วมพิธีสมโภชพระสุพรรณบัฏ สมเด็จพระสังฆราชเจ้า กรมหลวงวชิรญาณสังวร


วันพฤหัสบดีที่ 19 มีนาคม 2563
31
พิมพ์
​รมว.ทส.ร่วมพิธีสมโภชพระสุพรรณบัฏ สมเด็จพระสังฆราชเจ้า กรมหลวงวชิรญาณสังวร
​รมว.ทส.ร่วมพิธีสมโภชพระสุพรรณบัฏ สมเด็จพระสังฆราชเจ้า กรมหลวงวชิรญาณสังวร
รมว.ทส.ร่วมพิธีสมโภชพระสุพรรณบัฏ สมเด็จพระสังฆราชเจ้า กรมหลวงวชิรญาณสังวร
พระบาทสมเด็จพระเจ้าอยู่หัว ทรงพระกรุณาโปรดพระราชทานพระบรมราชูปถัมภ์ ในการบำเพ็ญพระกุศลสมโภชพระสุพรรณบัฏ สมเด็จพระสังฆราชเจ้า กรมหลวงวชิรญาณสังวร เจริญ สุวฑฒโน
วันนี้ (19 มี.ค. 63) นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม ร่วมพิธีสมโภชพระสุพรรณบัฏ สมเด็จพระสังฆราชเจ้า กรมหลวงวชิรญาณสังวร เจริญ สุวฑฒโน โดยถวายภัตตาหารเพล และเครื่องไทยธรรม แด่พระสงฆ์ที่เจริญพระพุทธมนต์ ณ พระอุโบสถ วัดบวรนิเวศวิหาร กทม. โดยหลังจากนั้น มีพิธีอัญเชิญพระอัฐิ เข้าประดิษฐาน ณ หอพระนาก วัดพระศรีรัตนศาสดาราม ภายในพระบรมมหาราชวัง
เนื่องในพระราชพิธีเฉลิมพระชนมพรรษาเมื่อ 28 กรกฎาคม 2562 พระบาทสมเด็จพระเจ้าอยู่หัว ทรงพระกรุณาโปรดเกล้าโปรดกระหม่อมสถาปนาพระอัฐิ สมเด็จพระญาณสังวร เจริญ สุวฑฒโน สมเด็จพระสังฆราช สกลมหาสังฆปริณายก พระราชกรรมวาจาในพระองค์ ขึ้นเป็นสมเด็จพระสังฆราชเจ้า กรมหลวงวชิรญาณสังวร เจริญ สุวฑฒโน ที่ทรงปฏิบัติบำเพ็ญทั้งต่อพระองค์ คณะสงฆ์ ประเทศชาติ และพุทธศาสนิกชน มายาวนานถึงพระชนมายุ 100 ปี

ที่มา : https://www.thaigov.go.th/news/contents/details/27525