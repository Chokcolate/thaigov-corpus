รัฐบาลไทย-ข่าวทำเนียบรัฐบาล-นายกฯ ขอความร่วมมืองดเดินทาง อยู่บ้าน สกัดกั้นโควิด-19


วันศุกร์ที่ 20 มีนาคม 2563
224
พิมพ์
นายกฯ ขอความร่วมมืองดเดินทาง อยู่บ้าน สกัดกั้นโควิด-19
นายกฯ ขอความร่วมมืองดเดินทาง อยู่บ้าน สกัดกั้นโควิด-19
วันที่ 19 มีนาคม 2563 ศาสตราจารย์ นฤมล ภิญโญสินวัฒน์ โฆษกประจำสำนักนายกรัฐมนตรีเปิดเผย พลเอกประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ฝากถึงประชาชนโดยเฉพาะผู้ที่อยู่ในเขตกรุงเทพมหานครและปริมณฑลพำนักอยู่ในบ้าน ขอให้งดการเดินทางไปต่างจังหวัดหรือเลื่อนการเดินทางในช่วงเวลานี้ออกไปก่อน ซึ่งเป็นหนึ่งในมาตรการเข้มข้นที่สุด ที่จะช่วยสกัดกั้นการแพร่กระจายของเชื้อโควิด-19 และขณะนี้รัฐบาลได้เตรียมทุกมาตรการที่เกี่ยวข้องไว้สำหรับการปฏิบัติได้ทันทีหากสถานการณ์รุนแรงขึ้น   ส่วนการไปทานอาหารนอกบ้าน พบปะสังสรรค์ ควรงดเช่นกัน แทนการไปนั่งทานอาหารที่ร้าน ขอให้ซื้อกลับบ้านหรือให้ส่งบ้านจะเหมาะสมกับสถานการณ์ในวันนี้  และประชาชนต้องร่วมมือกันปฏิบัติตามมาตรการและแนวทางที่รัฐบาลกำหนด เพื่อลดโอกาสการแพร่กระจายของไวรัสโควิด-19 ในพื้นที่สาธารณะ รวมทั้งในครัวเรือนด้วย

ที่มา : https://www.thaigov.go.th/news/contents/details/27547