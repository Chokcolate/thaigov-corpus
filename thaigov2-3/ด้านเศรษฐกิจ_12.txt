รัฐบาลไทย-ข่าวทำเนียบรัฐบาล-รองปลัดฯ ภานุวัฒน์ สัมภาษณ์พิเศษ “นโยบายขับเคลื่อนและบูรณาการยกระดับธุรกิจอุตสาหกรรมและโรงงานไทย ยันเปิดตัวงาน FACTECH 2020 สู่อีกขั้นของการบริหารจัดการโรงงานมาตรฐานครบวงจร”

วันพฤหัสบดีที่ 19 มีนาคม 2563
รองปลัดฯ ภานุวัฒน์ สัมภาษณ์พิเศษ “นโยบายขับเคลื่อนและบูรณาการยกระดับธุรกิจอุตสาหกรรมและโรงงานไทย ยันเปิดตัวงาน FACTECH 2020 สู่อีกขั้นของการบริหารจัดการโรงงานมาตรฐานครบวงจร”
นายภานุวัฒน์ ตริยางกูรศรี รองปลัดกระทรวงอุตสาหกรรม สัมภาษณ์พิเศษ “นโยบายขับเคลื่อนและบูรณาการยกระดับธุรกิจอุตสาหกรรมและโรงงานไทย ยันเปิดตัวงาน FACTECH 2020 สู่อีกขั้นของการบริหารจัดการโรงงานมาตรฐานครบวงจร”
18 มีนาคม 2563 นายภานุวัฒน์ ตริยางกูรศรี รองปลัดกระทรวงอุตสาหกรรม ให้สัมภาษณ์พิเศษ “นโยบายขับเคลื่อนและบูรณาการยกระดับธุรกิจอุตสาหกรรมและโรงงานไทย” เผยกระทรวงอุตสาหกรรมเตรียมออกมาตรการฝ่าวิกฤตต่าง ๆ ทั้งด้านการเงิน ด้านผลกระทบจากการแพร่ระบาดของโรคโควิด 19 นโยบายช่วยลดต้นทุนการผลิต การส่งเสริมการจำหน่ายสินค้าโรงงานผ่านช่องทางธุรกรรมอิเล็กทรอนิกส์ (E-commerce) ฝึกอบรมโดยภาครัฐผ่านช่องทางอิเล็กทรอนิกส์ (E-learning) ณ สำนักงานบริษัท รี้ด เทรดเด็กซ์ จำกัด อาคารสาธรนครทาวเวอร์ กรุงเทพฯ
ด้านนายสุทธิศักดิ์ วิลานันท์ รองกรรมการผู้จัดการ บริษัท รี้ด เทรดเด็กซ์ จำกัด เผยยืนหยัดพร้อมสนับสนุนภาคอุตสาหกรรมการผลิตไทย เดินหน้าจัดงานแฟ็กเทค 2020 (FACTECH) ตามกำหนด ระหว่างวันที่ 24-27 มิถุนายนนี้ ณ ไบเทค บางนา โดยการจัดงานดังกล่าวจะดำเนินการตามมาตรฐานการป้องกันควบคุมโรคอย่างเคร่งครัด
งานแฟ็กเทค 2020 (FACTECH) นับเป็นงานเดียวในอาเซียนที่รวมเทคโนโลยีและผู้ให้บริการที่พร้อมตอบสนองความต้องการยกระดับโรงงานสู่มาตรฐานสากล ด้วยโซลูชั่นและบริการเพื่อพัฒนาการระบบโรงงานรอบด้าน ระบบไฟและไฟฟ้า ระบบการจัดการสิ่งแวดล้อมในโรงงาน ระบบรักษาความปลอดภัยและไอที รวมไปถึงโซลูชั่นเพื่อการก่อสร้างและบำรุงรักษา จัดร่วมกับ งานแมนูแฟกเจอริ่ง เอ็กซ์โป 2020 งานแสดงเทคโนโลยีอุตสาหกรรมการผลิตและสนับสนุน อาทิ เทคโนโลยีการผลิตชิ้นส่วนยานยนต์ เทคโนโลยีสำหรับระบบอัตโนมัติและหุ่นยนต์ เทคโนโลยีการขึ้นรูปแม่พิมพ์ เทคโนโลยีการผลิตอุปกรณ์อิเล็กทรอนิกส์ เทคโนโลยีการผลิตพลาสติกและบรรจุภัณฑ์ และโซลูชั่นด้านการเตรียมและเคลือบพื้นผิว ด้วยนวัตกรรมล่าสุดกว่า 2,400 แบรนด์ จาก 46 ประเทศ พร้อมเสวนาอัพเดทความเคลื่อนไหวในอุตสาหกรรม เจ้าของกิจการ ผู้จัดการโรงงาน วิศวกรที่ปรึกษา กลุ่มผู้รับเหมาก่อสร้าง ตลอดจนถึงนักอุตสาหกรรมในวงการการผลิต ไม่ควรพลาดงานนี้ ระหว่างวันที่ 24-27 มิถุนายนนี้ ณ ศูนย์นิทรรศการและการประชุมไบเทค บางนา

ที่มา : https://www.thaigov.go.th/news/contents/details/27509
