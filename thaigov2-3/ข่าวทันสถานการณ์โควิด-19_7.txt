รัฐบาลไทย-ข่าวทำเนียบรัฐบาล-รมว.วธ. สั่งคุมเข้มร้านเกม คาราโอเกะ ป้องกันติดเชื้อโควิด-19 สวธ. รับนโยบายแจ้งผวจ.ทั่วประเทศ และผู้ประกอบการร้านเกม - คาราโอเกะ ตรวจเข้ม คัดกรอง เฝ้าระวัง [กระทรวงวัฒนธรรม]

วันพุธที่ 18 มีนาคม 2563
รมว.วธ. สั่งคุมเข้มร้านเกม คาราโอเกะ ป้องกันติดเชื้อโควิด-19 สวธ. รับนโยบายแจ้งผวจ.ทั่วประเทศ และผู้ประกอบการร้านเกม - คาราโอเกะ ตรวจเข้ม คัดกรอง เฝ้าระวัง [กระทรวงวัฒนธรรม]
รมว.วธ. สั่งคุมเข้มร้านเกม คาราโอเกะ ป้องกันติดเชื้อโควิด-19 สวธ. รับนโยบายแจ้งผวจ.ทั่วประเทศ และผู้ประกอบการร้านเกม - คาราโอเกะ ตรวจเข้ม คัดกรอง เฝ้าระวัง ดูแลความสะอาดสถานที่-อุปกรณ์ ป้องกันไวรัสโคโรนา แนะจัดจุดล้างมือ-จัดวางแอลกอฮอล์เจล
รมว.วธ. สั่งคุมเข้มร้านเกม คาราโอเกะ ป้องกันติดเชื้อโควิด-19
สวธ. รับนโยบายแจ้งผวจ.ทั่วประเทศ
และผู้ประกอบการร้านเกม - คาราโอเกะ  ตรวจเข้ม คัดกรอง เฝ้าระวัง
ดูแลความสะอาดสถานที่-อุปกรณ์ ป้องกันไวรัสโคโรนา
แนะจัดจุดล้างมือ-จัดวางแอลกอฮอล์เจลสำหรับล้างมือ
นายอิทธิพล คุณปลื้ม รัฐมนตรีว่าการกระทรวงวัฒนธรรม(รมว.วธ.)เปิดเผยว่า จากสถานการณ์การแพร่ระบาดของโรคติดเชื้อไวรัสโคโรนา 2019 (COVID-19) ไปทุกทวีปทั่วโลก รวมถึงในประเทศไทยนั้น รัฐบาลได้มีข้อสั่งการให้ทุกหน่วยงานกำหนดมาตรการต่างๆ โดยให้มีการบูรณาการความร่วมมือทุกภาคส่วน ในการคัดกรอง เฝ้าระวัง ป้องกัน และควบคุมโรคอย่างเข้มข้น และขอให้ประชาชนให้ความร่วมมือและปฏิบัติตามคำแนะนำต่างๆ เพื่อความปลอดภัยทั้งตนเองและผู้อื่น รวมทั้งลดผลกระทบในด้านเศรษฐกิจและสังคม โดยของกระทรวงวัฒนธรรม (วธ.) และหน่วยงานในสังกัด วธ.ทั้งส่วนกลางและส่วนภูมิภาค ได้กำชับให้ปฏิบัติตามข้อแนะนำและมาตรการที่รัฐบาลประกาศอย่างเคร่งครัด และให้รายงานผลการปฏิบัติ ในการคัดกรอง เฝ้าระวัง ป้องกัน และควบคุมโรคให้ผู้บริหาร วธ. รับทราบอย่างต่อเนื่อง
รัฐมนตรีว่าการกระทรวงวัฒนธรรม กล่าวว่า นอกจากนี้ได้สั่งการให้กรมส่งเสริมวัฒนธรรม (สวธ.) ซึ่งดูแลร้านเกม ร้านคาราโอเกะ ร้านวีดิทัศน์ ให้ประสานผู้ประกอบการเพื่อวางมาตรการและตรวจเข้มในการคัดกรอง เฝ้าระวัง ป้องกัน และควบคุมโรคอย่างเป็นระบบ รวมทั้งให้ผู้ประกอบการดู แลความสะอาดสถานที่ อุปกรณ์ในการให้บริการต่างๆ รวมจัดจุดล้างมือและมีการจัดวางแอลกอฮอล์เจลสำหรับล้างมือในทุกจุดด้วย อย่างไรก็ตามในส่วนของภูมิภาค มอบหมายให้กรมส่งเสริมวัฒนธรรม (สวธ.) ทำหนังสือแจ้งไปยังผู้ว่ าราชการจังหวัด 76 จังหวัดทั่วประเทศ เพื่อสั่งการให้วัฒนธรรมจังหวัด ลงพื้นที่ตรวจและให้คำแนะนำผู้ประกอบการร้านเกม ร้านคาราโอเกะ และร้านวีดิทัศน์ ในพื้นที่ต่างจังหวัดด้วย
----------------------

ที่มา : https://www.thaigov.go.th/news/contents/details/27464
