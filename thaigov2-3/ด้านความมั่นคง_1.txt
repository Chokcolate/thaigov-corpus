รัฐบาลไทย-ข่าวทำเนียบรัฐบาล-กระทรวงดิจิทัลฯ มีมติให้ ThaiCERT ปฏิบัติหน้าที่ศูนย์ประสานฯ จนกว่าจะจัดตั้ง National CERT แล้วเสร็จ

วันพุธที่ 18 มีนาคม 2563
กระทรวงดิจิทัลฯ มีมติให้ ThaiCERT ปฏิบัติหน้าที่ศูนย์ประสานฯ จนกว่าจะจัดตั้ง National CERT แล้วเสร็จ
กระทรวงดิจิทัลฯ มีมติให้ ThaiCERT ปฏิบัติหน้าที่ศูนย์ประสานฯ จนกว่าจะจัดตั้ง National CERT แล้วเสร็จ
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม เป็นประธานการประชุมหารือการดำเนินการร่วมกันของศูนย์ประสานการรักษาความมั่นคงปลอดภัยระบบคอมพิวเตอร์แห่งชาติ (National CERT) โดยมีเจ้าหน้าที่ ผู้แทนจากหน่วยงานที่เกี่ยวข้อง อาทิ Thai Cert สพธอ กระทรวงกลาโหม สำนักงานตำรวจแห่งชาติ เข้าร่วม ณ ห้องประชุม ๘๐๑ ชั้น ๘ สำนักงานปลัดกระทรวงดิจิทัลเพื่อเศรษฐกิจและสังคม อาคารรัฐประศาสนภักดี (อาคารบี) ศูนย์ราชการฯ แจ้งวัฒนะ กรุงเทพฯ เมื่อวันอังคารที่ ๑๗ มีนาคม ๒๕๖๓ การประชุมวันนี้ มีเรื่องเพื่อทราบ คือที่ประชุมได้มีมติให้ศูนย์ประสานการรักษาความมั่นคงปลอดภัยระบบคอมพิวเตอร์ประเทศไทย (ThaiCERT) ภายใต้สำนักงานพัฒนาธุรกรรมทางอิเล็กทรอนิกส์ ปฏิบัติหน้าที่ศูนย์ประสานการรักษาความมั่นคงปลอดภัยระบบคอมพิวเตอร์แห่งชาติ (National CERT) ตามมาตรา ๒๒ ไปจนกว่าจะมีการจัดตั้งศูนย์ประสานการรักษาความมั่นคงปลอดภัยระบบคอมพิวเตอร์แห่งชาติ (National CERT) แล้วเสร็จ โดยให้กระทรวงดิจิทัลฯ กำกับดูแลต่อไป
โดยที่ประชุมฯ ได้มีข้อสังเกตว่า “แม้ว่าจะให้ศูนย์ประสานการรักษาความมั่นคงปลอดภัยระบบคอมพิวเตอร์ประเทศไทย (ThaiCERT) ภายใต้สำนักงานพัฒนาธุรกรรมทางอิเล็กทรอนิกส์ ปฏิบัติหน้าที่ศูนย์ประสานการรักษาความมั่นคงปลอดภัยระบบคอมพิวเตอร์แห่งชาติ (National CERT) อาจมีบุคลากรไม่เพียงพอ เห็นควรเสนอให้กระทรวงดิจิทัลเพื่อเศรษฐกิจและสังคมพิจารณาในการขอรับสนับสนุนบุคลากรกระทรวงกลาโหม และสำนักงานตำรวจแห่งชาติร่วมด้วยพร้อมกำหนดแผนงานและรายละเอียดต่อไป
************

ที่มา : https://www.thaigov.go.th/news/contents/details/27442
