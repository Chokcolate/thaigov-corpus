รัฐบาลไทย-ข่าวทำเนียบรัฐบาล-การประชุมหารือแนวทางการขับเคลื่อนแผนปฎิบัติการระดับชาติว่าด้วยธุรกิจกับสิทธิมนุษยชน


วันพฤหัสบดีที่ 19 มีนาคม 2563
14
พิมพ์
การประชุมหารือแนวทางการขับเคลื่อนแผนปฎิบัติการระดับชาติว่าด้วยธุรกิจกับสิทธิมนุษยชน
นายสหวัฒน์ โสภา ผู้ช่วยปลัดกระทรวงอุตสาหกรรม ร่วมประชุมหารือแนวทางการขับเคลื่อนแผนปฎิบัติการระดับชาติว่าด้วยธุรกิจกับสิทธิมนุษยชน ณ ห้องประชุม อก.2 ชั้น 3 สำนักงานปลัดกระทรวงอุตสาหกรรม
วันนี้ (19 มีนาคม 2563) นายสหวัฒน์ โสภา ผู้ช่วยปลัดกระทรวงอุตสาหกรรม ร่วมหารือกับ นางสาวเอมอร เสียงใหญ่ รองอธิบดีกรมคุ้มครองสิทธิและเสรีภาพ และคณะ ในประเด็นที่เกี่ยวข้องตามแผนการขับเคลื่อนแผนปฎิบัติการระดับชาติว่าด้วยธุรกิจกับสิทธิมนุษยชน ระยะที่ 1 (พ.ศ.2562-2565) โดยภาพรวมมีทั้งหมด 4 เรื่องได้แก่ 1) แรงงาน 2) ชุมชน ที่ดิน ทรัพยากรธรรมชาติและสิ่งแวดล้อม 3) นักปกป้องสิทธิมนุษยชน 4) การลงทุนระหว่างประเทศและบรรษัทข้ามชาติ เพื่อร่วมกันพิจารณากำหนดแนวทางมาตรการลงโทษภาคธุรกิจที่ละเมิดสิทธิมนุษยชน ศึกษาแนวทางพิจารณาจัดตั้งกองทุนประกันความเสี่ยงให้ประชาชนที่ได้รับผลกระทบจากการประกอบธุรกิจ มาตรการเยียวยาผู้ได้รับผลกระทบจากการประกอบธุรกิจที่ละเมิดสิทธิที่ดิน ทรัพยากรธรรมชาติและสิ่งแวดล้อม ณ ห้องประชุม อก.2 ชั้น 3 สำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/27528