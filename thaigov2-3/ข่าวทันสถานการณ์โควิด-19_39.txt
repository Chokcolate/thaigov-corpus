รัฐบาลไทย-ข่าวทำเนียบรัฐบาล-รองปลัดกระทรวงอุตสาหกรรม เข้าร่วมการประชุม “การบริหารจัดการด้านเวชภัณฑ์ป้องกันกรณีสถานการณ์การแพร่ระบาดของโรคติดเชื้อโคโรนา (โควิด-19)” [กระทรวงอุตสาหกรรม]

วันศุกร์ที่ 20 มีนาคม 2563
รองปลัดกระทรวงอุตสาหกรรม เข้าร่วมการประชุม “การบริหารจัดการด้านเวชภัณฑ์ป้องกันกรณีสถานการณ์การแพร่ระบาดของโรคติดเชื้อโคโรนา (โควิด-19)” [กระทรวงอุตสาหกรรม]
นางวรวรรณ ชิตอรุณ รองปลัดกระทรวงอุตสาหกรรม เข้าร่วมการประชุม “การบริหารจัดการด้านเวชภัณฑ์ป้องกันกรณีสถานการณ์การแพร่ระบาดของโรคติดเชื้อโคโรนา (โควิด-19)” ณ กระทรวงพาณิชย์
วันที่ 19 มีนาคม 2563 เวลา 14.30 – 17.45 น. นางวรวรรณ ชิตอรุณ รองปลัดกระทรวงอุตสาหกรรม เข้าร่วมการประชุม “การบริหารจัดการด้านเวชภัณฑ์ป้องกันกรณีสถานการณ์การแพร่ระบาดของโรคติดเชื้อโคโรนา (โควิด-19)” ณ กระทรวงพาณิชย์ โดยมีนายจุรินทร์ ลักษณวิศิษฎ์ รองนายก รัฐมนตรีและรัฐมนตรีว่าการกระทรวงพาณิชย์ เป็นประธาน เพื่อรับทราบสถานการณ์ปัจจุบันและหารือแนวทางการบริหารจัดการหน้ากากอนามัย เจล และผลิตภัณฑ์ที่มีแอลกอฮอล์เป็นส่วนประกอบ และอื่นๆ รวมทั้งวัตถุดิบเพื่อให้เพียงพอต่อความต้องการ
โดยกระทรวงอุตสาหกรรม ได้ชี้แจงข้อมูลโรงงานผลิตหน้ากากอนามัย จำนวน 13 โรง กำลังการผลิตรวมประมาณ 2.2 ล้านชิ้น/วัน และโรงงานผลิตเอทานอลในกำกับดูแลของกระทรวงอุตสาหกรรม จำนวน 18 โรง กำลังการผลิตรวมวันละ 3.9 ล้านลิตรต่อวัน คาดว่าผลิตภัณฑ์ที่มีแอลกอฮอล์เพื่อสุขอนามัยจะเพียงพอต่อความต้องการใช้ของประชาชนภายในประเทศ ซึ่งที่ประชุมมอบหมายให้กระทรวงสาธารณสุข บริหารจัดการการจัดสรรหน้ากากอนามัย ที่เน้นการให้กับสถานพยาบาลและบุคลากรทางการแพทย์ และคณะกรรมการควบคุมโรคระบาดระดับจังหวัด ซึ่งมีผู้ว่าราชการจังหวัดเป็นประธาน บริหารจัดการในส่วนที่เหลือ รวมทั้งได้มอบหมายให้กระทรวงอุตสาหกรรมรับผิดชอบดูแลในส่วนของผลิตภัณฑ์ที่มีแอลกอฮอล์เป็นส่วนประกอบเพื่อสุขอนามัย และรายงานผลให้ที่ประชุมคณะกรรมการบริหารสถานการณ์การแพร่ระบาดของโรคติดเชื้อไวรัสโคโรนา (โควิด - 19) ที่มีนายกรัฐมนตรีเป็นประธานทราบต่อไป

ที่มา : https://www.thaigov.go.th/news/contents/details/27557
