รัฐบาลไทย-ข่าวทำเนียบรัฐบาล-มาตรการช่วยเหลืออุตสาหกรรมท่องเที่ยวที่ได้รับผลกระทบจาก COVID-19

วันศุกร์ที่ 20 มีนาคม 2563
มาตรการช่วยเหลืออุตสาหกรรมท่องเที่ยวที่ได้รับผลกระทบจาก COVID-19
วันพฤหัสบดีที่ 19 มีนาคม 2563
​
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
ครม. เห็นชอบมาตรการช่วยเหลืออุตสาหกรรมท่องเที่ยวที่ได้รับผลกระทบจากการแพร่ระบาดของโรค COVID-19 โดยสนับสนุนให้ทุกส่วนราชการจัดประชุมและสัมมนาภายในประเทศ 3 เดือน ระหว่างเดือนเม.ย –มิ.ย. 2563 เพื่อบรรเทาภาระค่าใช้จ่ายของอุตสาหกรรมท่องเที่ยวทั้งระบบ แต่จะต้องมีมาตรการป้องกันควบคุมการติดเชื้ออย่างเข้มงวดร่วมกันระหว่างส่วนราชการกับสถานที่จัดสัมมนา เช่น ตรวจคัดกรองผู้เข้าร่วมสัมมนา ทำความสะอาดสถานที่ สวมหน้ากากอนามัย เป็นต้น โดยผลของมาตรการนี้ จะช่วยให้ผู้ประกอบการท่องเที่ยวชะลอการเลิกจ้างงาน และส่งผลเชิงบวกต่อความรู้สึกของนักท่องเที่ยวชาวไทย และชาวต่างชาติ รวมทั้งนักลงทุนทั่วโลก และยังช่วยประคับประคองเศรษฐกิจไทยให้เดินหน้าต่อไปได้อย่างต่อเนื่อง
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/27549
