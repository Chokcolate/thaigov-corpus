รัฐบาลไทย-ข่าวทำเนียบรัฐบาล-รมว.พม. สั่งเร่งช่วยชาวบ้านถูกไฟไหม้ในชุมชนวัดวิมุตยรามด่วน


วันพุธที่ 18 มีนาคม 2563
8
รมว.พม. สั่งเร่งช่วยชาวบ้านถูกไฟไหม้ในชุมชนวัดวิมุตยรามด่วน
รมว.พม. สั่งเร่งช่วยชาวบ้านถูกไฟไหม้ในชุมชนวัดวิมุตยรามด่วน
วันนี้ (17 มี.ค. 2563) นายจุติ ไกรฤกษ์ รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) กล่าวถึงกรณีเหตุไฟไหม้บริเวณชุมชนวัดวิมุตยารามริมแม่น้ำเจ้าพระยา เขตบางพลัด กทม. ว่า เหตุไฟไหม้เกิดขึ้นที่โรงเลื่อยไม้ ซึ่งตั้งอยู่ในชุมชนวิมุตยาราม แล้วลุกลามไปยังบ้านพักคนงานจนได้รับความเสียหาย ในเบื้องต้น สำนักงานเขตบางพลัด ได้ตั้งจุดรับลงทะเบียนผู้ประสบภัยภายในวัดวิมุตยาราม และจัดสถานที่พักชั่วคราวให้ผู้ประสบภัยที่ไม่สามารถหาที่อยู่อาศัยได้ ส่วนโรงเรียนและวัดวิมุตยาราม ซึ่งอยู่ติดกับโรงเลื่อยไม้ต้นเพลิงไม่ได้รับผลกระทบ พบว่า มีผู้ประสบภัย 9 หลังคาเรือน 13 ครอบครัว แบ่งออกเป็น หญิง 24 คน เด็กหญิง 2 คน ชาย 15 คน เด็กชาย 6 คน รวมทั้งสิ้น 47 คน ทั้งนี้ ตนได้สั่งการให้อาสาสมัครพัฒนาสังคมและความมั่นคงของมนุษย์ (อพม.) เขตบางพลัด กทม. และหน่วยงานที่เกี่ยวข้อง เร่งลงพื้นที่ให้ความช่วยเหลือประชาชนกลุ่มเป้าหมายที่ประสบปัญหาอย่างเร่งด่วนที่สุด

ที่มา : https://www.thaigov.go.th/news/contents/details/27438