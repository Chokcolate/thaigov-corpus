รัฐบาลไทย-ข่าวทำเนียบรัฐบาล-ปลัดกระทรวงดิจิทัลฯ หารือ นำเทคโนโลยีสารสนเทศ เชื่อมโยงข้อมูลเด็กและเยาวชนในกระบวนการยุติธรรมในศาลเยาวชน


วันพุธที่ 18 มีนาคม 2563
14
ปลัดกระทรวงดิจิทัลฯ หารือ นำเทคโนโลยีสารสนเทศ เชื่อมโยงข้อมูลเด็กและเยาวชนในกระบวนการยุติธรรมในศาลเยาวชน
ปลัดกระทรวงดิจิทัลฯ หารือ นำเทคโนโลยีสารสนเทศ เชื่อมโยงข้อมูลเด็กและเยาวชนในกระบวนการยุติธรรมในศาลเยาวชน
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม ให้การต้อนรับ นายธันว์ บุณยะตุลานนท์ รองอธิบดีผู้พิพากษาศาลเยาวชนและครอบครัวกลาง พร้อมด้วยคณะผู้บริหารระดับสูงของศาลเยาวชนและครอบครัวกลาง ณ ห้องประชุม 802 ชั้น 8 ศูนย์ราชการฯ เมื่อวันที่ 16 มีนาคม 2563 เพื่อหารือการดำเนินงานอย่างเป็นรูปธรรม ภายใต้บันทึกข้อตกลงการบูรณาการความร่วมมือเพื่อคุ้มครองสิทธิ และเสริมสร้างสวัสดิภาพเด็กเยาวชนและครอบครัวในการกระบวนการยุติธรรม โดยร่วมหารือเกี่ยวกับมาตรการเชิงรุกเพื่อสร้างภูมิคุ้มกันให้แก่เด็กและเยาวชนฯ และเห็นควรให้จัดทำโครงการพัฒนาระบบสารสนเทศภายใต้บันทึกข้อตกลงฯ
ทั้งนี้เพื่อเป็นการเฝ้าระวัง ติดตามและประเมินผลเด็กและเยาวชนมิให้กระทำผิดซ้ำ โดยเชื่อมโยงข้อมูลเด็กและเยาวชนในกระบวนการยุติธรรมในศาลเยาวชนและครอบครัวทั่วประเทศทั้งสิ้น 84 ศาล และขณะนี้ได้รับความร่วมมือจาก บริษัท ทีโอที จำกัด มหาชน ในการให้คำปรึกษาและการจัดทำระบบสารสนเทศดังกล่าว
****************

ที่มา : https://www.thaigov.go.th/news/contents/details/27436