รัฐบาลไทย-ข่าวทำเนียบรัฐบาล-กสร. เสริมสร้างความรู้ผู้ปฏิบัติงานด้านการเงินการคลังและการพัสดุ เน้นถูกต้อง โปร่งใส ตรวจสอบได้


วันพุธที่ 18 มีนาคม 2563
179
พิมพ์
กสร. เสริมสร้างความรู้ผู้ปฏิบัติงานด้านการเงินการคลังและการพัสดุ เน้นถูกต้อง โปร่งใส ตรวจสอบได้
กรมสวัสดิการและคุ้มครองแรงงาน จัดอบรมเจ้าหน้าผู้ปฏิบัติงานด้านการเงินการคลัง และการพัสดุ
ทั่วประเทศ เน้นสร้างความรู้ความเข้าใจในการปฏิบัติงานที่รวดเร็ว โปร่งใส ตรวจสอบได้ และเกิดประโยชน์สูงสุด
นายอภิญญา สุจริตตานันท์ อธิบดีกรมสวัสดิการและคุ้มครองแรงงาน (กสร.) กล่าวในโอกาส
เป็นประธานเปิดการอบรมหลักสูตรการเพิ่มประสิทธิภาพการปฏิบัติงานด้านการเงินการคลังและการพัสดุ
ของกรมสวัสดิการและคุ้มครองแรงงาน รุ่นที่ 2 วันที่ 18 มีนาคม 2563 ณ โรงแรม ดิเอมเมอรัลด์ กรุงเทพฯ ว่า
ปัจจุบันกระทรวงการคลังได้มีการปรับปรุงแก้ไขกฎหมาย ระเบียบ หลักเกณฑ์ด้านการเงินการคลังให้สอดคล้องกับแผนการพัฒนาโครงสร้างพื้นฐานระบบการชำระเงินแบบอิเล็กทรอนิกส์แห่งชาติ (Nation e-Payment Plan) โดยมุ่งเน้นให้หน่วยงานภาครัฐให้การบริการด้านการเงินการคลังได้ถูกต้อง รวดเร็ว โปร่งใส คุ้มค่า
และสามารถตรวจสอบได้ ดังนั้น กสร.จึงต้องพัฒนาทักษะความสามารถของบุคลกรที่ปฏิบัติงานด้านการเงิน
การคลัง และการพัสดุ ให้มีความรู้ความเข้าใจเกี่ยวกับข้อกฎหมายและระเบียบที่เปลี่ยนแปลงดังกล่าว
เพื่อให้สามารถปฏิบัติงานได้อย่างถูกต้องและทันกับสถานการณ์ที่เปลี่ยนแปลง สำหรับการอบรมในครั้งนี้
ได้จัดขึ้นเป็นรุ่นที่ 2 โดยมีผู้เข้ารับการอบรมประกอบด้วยเจ้าหน้าที่ผู้ปฏิบัติงานด้านการเงินการคลังและ
การพัสดุของสำนักงานสวัสดิการและคุ้มครองแรงงานจังหวัดพื้นที่ภาคตะวันออกเฉียงเหนือและเจ้าหน้าที่
จากส่วนกลาง
“กรมสวัสดิการและคุ้มครองแรงงาน มุ่งหวังว่าผู้ผ่านการอบรมจะสามารถนำความรู้ที่ได้รับไปใช้
ในการปฏิบัติงานด้านการเงินการคลัง และการพัสดุได้อย่างถูกต้อง มีประสิทธิภาพ และเกิดประโยชน์สูงสุด
แก่ภาครัฐและประชาชนต่อไป” นายอภิญญากล่าว

ที่มา : https://www.thaigov.go.th/news/contents/details/27463