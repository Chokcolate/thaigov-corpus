รัฐบาลไทย-ข่าวทำเนียบรัฐบาล-กำชับ ผอ.รมน.ภาค 4 ยึดบังคับใช้กฎหมายตามแนวทางสันติวิธี พร้อมขอช่วยกันรับคนไทยทยอยกลับจากมาเลเซีย [กระทรวงกลาโหม]


วันพุธที่ 18 มีนาคม 2563
207
พิมพ์
กำชับ ผอ.รมน.ภาค 4 ยึดบังคับใช้กฎหมายตามแนวทางสันติวิธี พร้อมขอช่วยกันรับคนไทยทยอยกลับจากมาเลเซีย [กระทรวงกลาโหม]
กำชับ ผอ.รมน.ภาค 4 ยึดบังคับใช้กฎหมายตามแนวทางสันติวิธี พร้อมขอช่วยกันรับคนไทยทยอยกลับจากมาเลเซีย
พล.ท.คงชีพ ตันตระวาณิชย์ โฆษก กห. เปิดเผยว่า พล.อ.ประยุทธ์ จันทร์โอชา นรม.และ รมว.กห. ได้รับทราบรายงานสถานการณ์เหตุเจ้าหน้าที่ปะทะกับกลุ่มคนร้ายในพื้นที่เขื่อนปัตตานี ต.ตาเซะ อ.เมือง จว.ยะลา จาก มทภ.4 / ผอ.รมน.ภาค 4  และ ผบ.ตร.ที่ลงพื้นที่อย่างต่อเนื่อง พร้อมกล่าวแสดงความเสียใจกับครอบครัวของเจ้าหน้าที่ทหารที่เสียชีวิต 1 นาย และได้รับบาดเจ็บจำนวน 6 นาย จากเหตุปะทะดังกล่าว
โดยย้ำ ขอให้ มทภ.4 ดูแลการรักษาพยาบาลเจ้าหน้าที่ที่ได้รับบาดเจ็บอย่างดีที่สุดและกระทำพิธีทางศาสนากับกำลังพลที่เสียชีวิตอย่างสมเกียรติ  พร้อมกับขอเป็นกำลังใจและย้ำการปฏิบัติงานของเจ้าหน้าที่ ขอให้ใช้ความอดทน  ระมัดระวังและตั้งอยู่ในความไม่ประมาท โดยยึดมาตรการบังคับใช้กฎหมายกับคนร้ายตามแนวทางสันติวิธี
พร้อมกันนี้ นรม.และ รมว.กห. ยังได้กำชับ ขอให้ร่วมกันจัดระเบียบชายแดนในมาตรการป้องกันการแพร่ระบาดของ COVID - 19  และช่วยอำนวยความสะดวกรองรับการเดินทางกลับของพี่น้องประชาชนไทย ที่ทยอยกลับจากมาเลเซียผ่านช่องทางที่กำหนด โดยขอให้ประชาสัมพันธ์สร้างความเข้าใจกับมาตรการของรัฐที่กำหนดควบคู่กันไป
................

ที่มา : https://www.thaigov.go.th/news/contents/details/27501