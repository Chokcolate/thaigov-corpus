รัฐบาลไทย-ข่าวทำเนียบรัฐบาล-รมว.พม. สั่งหน่วยงาน พม. เร่งซ่อมแซมความเสียหายและฟื้นฟูสภาพจิตใจผู้รับบริการ จากเหตุคาร์บอม จ.ยะลา

วันพุธที่ 18 มีนาคม 2563
รมว.พม. สั่งหน่วยงาน พม. เร่งซ่อมแซมความเสียหายและฟื้นฟูสภาพจิตใจผู้รับบริการ จากเหตุคาร์บอม จ.ยะลา
รมว.พม. สั่งหน่วยงาน พม. เร่งซ่อมแซมความเสียหายและฟื้นฟูสภาพจิตใจผู้รับบริการ จากเหตุคาร์บอม จ.ยะลา
วันนี้ (18 มี.ค. 2563) เวลา 08.00 น. ที่กระทรวงการพัฒนาสังคมและความมั่นคงของมนุษย์ สะพานขาว ถนนกรุงเกษม กรุงเทพฯ นายจุติ ไกรฤกษ์ รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) กล่าวว่า ตนได้รับรายงานเหตุคนร้ายใช้รถยนต์ลอบวางระเบิดบริเวณประตูทางเข้าศูนย์อำนวยการบริหารจังหวัดชายแดนภาคใต้ (ศอ.บต.) อำเภอเมือง จังหวัดยะลา ทำให้มีผู้บาดเจ็บ 18 คน เป็นเจ้าหน้าที่ตำรวจ ทหาร สื่อมวลชน และประชาชน โดยหน่วยงานในพื้นที่ของกระทรวง พม. 2 แห่ง คือ ศูนย์คุ้มครองคนไร้ที่พึ่งจังหวัดยะลา และศูนย์พัฒนาการจัดสวัสดิการสังคมผู้สูงอายุ (บ้านทักษิณยะลา) จังหวัดยะลา ได้รับความเสียหายจากประตูและกระจกหน้าต่างของอาคารแตกกระจาย และไม่มีผู้ได้รับบาดเจ็บหรือเสียชีวิต มีเพียงผู้สูงอายุหญิง 1 ราย เกิดอาการตกใจจากเสียงระเบิด ขณะนี้ ตนได้สั่งการไปยังทั้งสองหน่วยงานให้เตรียมซ่อมแซมความเสียหายที่เกิดขึ้นและฟื้นฟูสภาพจิตใจของผู้รับบริการอย่างเร่งด่วน

ที่มา : https://www.thaigov.go.th/news/contents/details/27439
