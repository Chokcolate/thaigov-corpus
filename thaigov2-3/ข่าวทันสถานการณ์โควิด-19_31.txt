รัฐบาลไทย-ข่าวทำเนียบรัฐบาล-กรมส่งเสริมวัฒนธรรม เปิดการอบรมเชิงปฏิบัติการทำหน้ากากผ้า [กระทรวงวัฒนธรรม]

วันพฤหัสบดีที่ 19 มีนาคม 2563
กรมส่งเสริมวัฒนธรรม เปิดการอบรมเชิงปฏิบัติการทำหน้ากากผ้า [กระทรวงวัฒนธรรม]
กรมส่งเสริมวัฒนธรรม เปิดการอบรมเชิงปฏิบัติการทำหน้ากากผ้า
วันที่ ๑๙ มีนาคม ๒๕๖๓  นายชาย นครชัย อธิบดีกรมส่งเสริมวัฒนธรรม เป็นประธานเปิดการอบรมเชิงปฏิบัติการทำหน้ากากผ้าแก่คณะจิตอาสาพระราชทาน ข้าราชการและบุคลากร กรมส่งเสริมวัฒนธรรม กิจกรรมนี้เป็นหนึ่งในโครงการเปิดศูนย์วัฒนธรรมแห่งประเทศไทยเป็นแหล่งเรียนรู้ทางวัฒนธรรม ณ ห้องนิทรรศการหมุนเวียน ศวท.  โดยมีนายเอกสิทธิ์ โกมลกิติพงศ์ จากผ้าขาวม้าอิมปานิและทีมงาน เป็นวิทยากรสอนขั้นตอนการทำหน้ากากผ้าจากผ้าขาวม้า ซึ่งหาง่ายในท้องถิ่นและราคาไม่แพง ด้วยวิธีการเย็บมือ เพื่อให้คณะจิตอาสาพระราชทาน ข้าราชการและบุคลากร กรมส่งเสริมวัฒนธรรม สามารถทำใช้กันเองได้ในครอบครัวและถ่ายทอดให้แก่บุคคลอื่นได้ ซึ่งจะสามารถแก้ปัญหาการขาดแคลนหน้ากากอนามัยได้ในเบื้องต้นเพราะเราสามารถทำใช้เองเพื่อป้องกันตัวเองและคนที่เรารักให้ห่างไกลจากเชื้อไวรัสโควิด-๑๙

ที่มา : https://www.thaigov.go.th/news/contents/details/27541
