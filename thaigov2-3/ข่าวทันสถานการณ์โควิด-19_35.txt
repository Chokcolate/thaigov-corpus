รัฐบาลไทย-ข่าวทำเนียบรัฐบาล-ท่าอากาศยานดอนเมือง (ทดม.) เริ่มใช้มาตรการ Terminal Screening คัดกรองผู้ที่จะผ่านเข้ามาในอาคารผู้โดยสารทุกคน เพื่อป้องกันการแพร่ระบาดของเชื้อไวรัส COVID – 19 [กระทรวงคมนาคม]

วันพฤหัสบดีที่ 19 มีนาคม 2563
ท่าอากาศยานดอนเมือง (ทดม.) เริ่มใช้มาตรการ Terminal Screening คัดกรองผู้ที่จะผ่านเข้ามาในอาคารผู้โดยสารทุกคน เพื่อป้องกันการแพร่ระบาดของเชื้อไวรัส COVID – 19 [กระทรวงคมนาคม]
ประชาสัมพันธ์ท่าอากาศยานดอนเมือง ฉบับที่ 17/63
ท่าอากาศยานดอนเมือง (ทดม.) เริ่มใช้มาตรการ Terminal Screening คัดกรองผู้ที่จะผ่านเข้ามาในอาคารผู้โดยสารทุกคน เพื่อป้องกันการแพร่ระบาดของเชื้อไวรัส COVID – 19
ตั้งแต่วันที่ 19 มีนาคม 2563 เวลา 10.00 น. เป็นต้นไป ทดม.ขอจำกัดช่องทางเข้า - ออกอาคารผู้โดยสาร เพื่อคัดกรองผู้โดยสารที่จะผ่านเข้าไปภายในอาคารผู้โดยสาร (Terminal Screening) ต้องได้รับการตรวจวัดอุณหภูมิร่างกายก่อนเข้าภายในอาคารทุกคน ทดม.จึงปิดประตูทางเข้า - ออก อาคารผู้โดยสารบางส่วนและกำหนดให้มีจุดคัดกรอง ณ ประตูทางเข้าที่เปิดใช้งาน ดังนี้
อาคารผู้โดยสารระหว่างประเทศ อาคาร 1 ทดม.
- พื้นที่จอดรถชั้นใต้ดิน กำหนดใช้ช่องทางเข้า-ออกจากอาคารผู้โดยสาร ด้านทิศเหนือและทิศใต้ อย่างละ 1 ช่องทาง รวม 2 ช่องทาง
- ห้องโถงผู้โดยสารขาเข้าระหว่างประเทศ ชั้น 1 เปิดใช้งานประตู 1 และ 6 เฉพาะการผ่านเข้าและประตู 2,7 และ 8 เฉพาะการผ่านออก โดยปิดการใช้งานประตู 3,4 และ 5
- ห้องโถงผู้โดยสารขาออกระหว่างประเทศ ชั้น 3 เปิดใช้งานประตู 1 เฉพาะการผ่านเข้า และประตู 5,7 และ 8 เฉพาะการผ่านออก โดยปิดการใช้งานประตู 2,3,4 และ 6
อาคารผู้โดยสารภายในประเทศ อาคาร 2 ทดม.
- ห้องโถงผู้โดยสารขาเข้าภายในประเทศ ชั้น 1 เปิดใช้งานประตู 15 เฉพาะการผ่านเข้า และประตู 10 และ 12 เฉพาะการผ่านออก โดยปิดการใช้งานประตู 9,11 และ 14
- ห้องโถงผู้โดยสารขาออกภายในประเทศ ชั้น 3 เปิดใช้งานประตู 11 และ 15 เฉพาะการ ผ่านเข้า และประตู 14 เฉพาะการผ่านออก โดยปิดการใช้งานประตู 9,10 และ 12
ทางเชื่อมอาคารจอดรถ 7 ชั้น กำหนดช่องทางการเข้า-ออก ดังนี้
- ชั้น 1 (ไปจุดจอดแท็กซี่ อาคาร 2) กำหนดการใช้งานเฉพาะการผ่านออก
- ชั้น 2 และชั้น 3 เปิดตามปกติ
- ชั้น 4 ปิดการใช้งาน
สำหรับการตรวจคัดกรองผู้ที่เดินทางมาจากประเทศกลุ่มเสี่ยงสูง ให้เข้าจอดที่อาคารเทียบอากาศยานหมายเลข 6 (Pier 6) ซึ่งเป็นหลุมจอดอากาศยานที่แยกออกมาจากอาคารผู้โดยสารปกติ (Isolated Building)
กรณีตรวจพบบุคคลใดมีอุณหภูมิร่างกายสูงกว่าหรือเท่ากับ 37.5 องศาเซลเซียส เจ้าหน้าที่จะแนะนำให้พักรอ และทำการตรวจซ้ำอีกครั้ง ซึ่งหากยังตรวจพบอุณหภูมิร่างกายสูงกว่าค่าที่กำหนด จะไม่ได้รับอนุญาตให้เข้าอาคาร สำหรับผู้โดยสาร ทดม.จะประสานทางสายการบินที่ผู้โดยสารสำรองที่นั่งไว้ รวมทั้งเจ้าหน้าที่แพทย์ร่วมกันประเมินอาการ เพื่อพิจารณาว่าจะอนุญาตให้ผู้โดยสารเดินทางหรือไม่ ทั้งนี้กระบวนการหรือขั้นตอนคัดกรองดังกล่าวอาจกระทบกับเวลาหรือเที่ยวบิน จึงขอความร่วมมือให้ผู้โดยสารเผื่อเวลาในการเดินทางมาสนามบินเพื่อป้องกันการพลาดเที่ยวบิน และขอความร่วมมือให้ใช้ประตูทางเข้า-ออกที่ ทดม.กำหนดไว้เท่านั้น จึงขออภัยในความไม่สะดวกมา ณ ที่นี้
นอกจากนี้ ทดม.ยังคงเฝ้าระวังและติดตามข่าวสารตลอดเวลาหากได้รับการประกาศแจ้งเตือนการยกระดับในเรื่องดังกล่าว และประสานงานกับกระทรวงสาธารณสุขอย่างต่อเนื่อง เพื่อติดตามสถานการณ์และมาตรการต่าง ๆ อย่างใกล้ชิดหากพบเห็นปัญหาการให้บริการ หรือปัญหาอื่น ๆ สามารถแจ้งไปยัง AOT Contact Center 1722 หรือศูนย์ประชาสัมพันธ์ ทดม.โทร 0 2535 1192 ตลอด 24 ชั่วโมง
************************
ส่วนกิจการพิเศษและมวลชนสัมพันธ์ ท่าอากาศยานดอนเมือง
โทรศัพท์  0 2535 1892
โทรสาร  0 2535 1065

ที่มา : https://www.thaigov.go.th/news/contents/details/27545
