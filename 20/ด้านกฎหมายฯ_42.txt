รัฐบาลไทย-ข่าวทำเนียบรัฐบาล-ก.ยุติธรรม จัดประชุมคณะกรรมการอำนวยการประสานกำกับติดตาม การดำเนินงานตามคำสั่งหัวหน้าคณะรักษาความสงบแห่งชาติ ที่ ๒๒/๒๕๕๘

วันพฤหัสบดีที่ 23 สิงหาคม 2561
ก.ยุติธรรม จัดประชุมคณะกรรมการอำนวยการประสานกำกับติดตาม การดำเนินงานตามคำสั่งหัวหน้าคณะรักษาความสงบแห่งชาติ ที่ ๒๒/๒๕๕๘
กระทรวงยุติธรรม จัดประชุมคณะกรรมการอำนวยการประสานกำกับติดตามการดำเนินงานตามคำสั่งหัวหน้าคณะรักษาความสงบแห่งชาติ ที่ ๒๒/๒๕๕๘
ในวันพฤหัสบดีที่ ๒๓ สิงหาคม ๒๕๖๑ เวลา ๐๙.๐๐ น.
ณ ห้องประชุมกระทรวงยุติธรรม ๑ ชั้น ๙
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพฯ
พลอากาศเอก ประจิน จั่นตอง รองนายกรัฐมนตรีและรัฐมนตรีว่าการกระทรวงยุติธรรม
ในฐานะประธานคณะกรรมการอำนวยการ
ประสานกำกับติดตามผลการดำเนินงานตามคำสั่งหัวหน้าคณะรักษาความสงบแห่งชาติ ที่ ๒๒/๒๕๕๘
เป็นประธานการประชุมคณะกรรมการอำนวยการประสานกำกับติดตาม
การดำเนินงานตามคำสั่งหัวหน้าคณะรักษาความสงบแห่งชาติ ที่ ๒๒/๒๕๕๘ ครั้งที่ ๑/๒๕๖๑
เพื่อติดตามผลการดำเนินการจากหน่วยงานที่รับผิดชอบ
ตามมาตรการป้องกันและแก้ไขปัญหาการแข่งรถยนต์และรถจักรยานยนต์ในทาง
และมาตรการในการควบคุมสถานบริการหรือสถานประกอบการ
ที่เปิดให้บริการในลักษณะที่คล้ายกับสถานบริการ
รวมทั้งติดตามความคืบหน้าของแผนการดำเนินการโครงการพัฒนาระบบแผนที่สารสนเทศทางภูมิศาสตร์ (GIS)
ระบบบริการข้อมูลเฝ้าระวัง ติดตามการกระทำผิดกฎหมายและการจำหน่ายสุราและเครื่องดื่มแอลกอฮอล์
ในพื้นที่โซนนิ่งบริเวณใกล้เคียงสถานศึกษา (Information Zoning Awareness System : (iZA)
และพิจารณาเห็นชอบให้แต่งตั้งคณะอนุกรรมการ จำนวน 3 คณะ
ประกอบด้วย คณะอนุกรรมการด้านกฎหมาย เพื่อสนับสนุนการทำงานเจ้าหน้าที่ในเชิงกฎหมาย
คณะอนุกรรมการติดตามประเมินผลการดำเนินงานตามคำสั่ง เพื่อศึกษา วิเคราะห์ ผลการดำเนินงาน
และคณะอนุกรรมการสนับสนุนการขับเคลื่อนการดำเนินงาน เพื่อสนับสนุนการทำงานของเจ้าหน้าที่
เพื่อทำหน้าที่ศึกษา วิเคราะห์ ผลการดำเนินงานสู่ความสำเร็จรวมทั้งปัญหา อุปสรรค
ตามคำสั่งหัวหน้าคณะรักษาความสงบแห่งชาติ ที่ ๒๒/๒๕๕๘
และที่แก้ไขเพิ่มเติมคำสั่งหัวหน้าคณะรักษาความสงบแห่งชาติ ที่ ๔๖/๒๕๕๙
และคำสั่งหัวหน้าคณะรักษาความสงบแห่งชาติ ที่ ๔๖/๒๕๕๙
รวมทั้งสนับสนุนการขับเคลื่อนตามมาตรการทางกฎหมาย สภาพบังคับใช้กฎหมาย
มาตรการในการป้องกันและแก้ไขปัญหาการแข่งรถยนต์และรถจักรยานยนต์ในทาง
และการควบคุมสถานบริการหรือสถานประกอบการที่เปิดให้บริการในลักษณะที่คล้ายกับสถานบริการ
การค้ามนุษย์ และการเล่นการพนันในสถานบริการหรือสถานประกอบการ
ที่เปิดให้บริการในลักษณะที่คล้ายกับสถานบริการ
และมาตรการป้องกันและแก้ไขปัญหาการทะเลาะวิวาทของนักเรียนและนักศึกษา
โดยมีคณะทำงานรัฐมนตรีว่าการกระทรวงยุติธรรม ผู้แทนจากหน่วยงานในสังกัดกระทรวงยุติธรรม
และผู้แทนจากหน่วยงานที่เกี่ยวข้อง เข้าร่วม
ในโอกาสนี้ รัฐมนตรีว่าการกระทรวงยุติธรรม ได้มอบหมายให้ฝ่ายเลขานุการฯ และหน่วยงานที่เกี่ยวข้อง
จัดทำรายงานผลการดำเนินงานในรูปแบบข้อมูลเชิงปริมาณที่เป็นสถิติ
เพื่อแสดงให้เห็นถึงผลสัมฤทธิ์ที่ชัดเจน และแสดงให้เห็นถึงทิศทางการดำเนินงาน
ตามคำสั่งหัวหน้าคณะรักษาความสงบแห่งชาติ ที่ ๒๒/๒๕๕๘,๔๖/๒๕๕๙ และ ๓๐/๒๕๕๙
เพื่อจะได้นำสรุปผลการดำเนินงานเสนอต่อคณะรัฐมนตรีเพื่อทราบความคืบหน้าต่อไป

ที่มา : http://www.thaigov.go.th/news/contents/details/14856
