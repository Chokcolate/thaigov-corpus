รัฐบาลไทย-ข่าวทำเนียบรัฐบาล- กระทรวงยุติธรรม จัดงานประชุมทางวิชาการระดับชาติว่าด้วยงานยุติธรรม ครั้งที่ ๑๖

วันจันทร์ที่ 6 สิงหาคม 2561
กระทรวงยุติธรรม จัดงานประชุมทางวิชาการระดับชาติว่าด้วยงานยุติธรรม ครั้งที่ ๑๖
พลอากาศเอก ประจิน จั่นตอง รองนายกรัฐมนตรีและรัฐมนตรีว่าการกระทรวงยุติธรรม เป็นประธานเปิดการประชุมทางวิชาการระดับชาติว่าด้วยงานยุติธรรม ครั้งที่ ๑๖
ในวันพฤหัสบดีที่ ๒ สิงหาคม ๒๕๖๑ เวลา ๐๙.๐๐ น.
ณ ห้องรอยัลจูบิลี่ บอลรูม อิมแพ็ค เมืองทองธานี จังหวัดนนทบุรี
พลอากาศเอก ประจิน จั่นตอง รองนายกรัฐมนตรีและรัฐมนตรีว่าการกระทรวงยุติธรรม
เป็นประธานเปิดการประชุมทางวิชาการระดับชาติว่าด้วยงานยุติธรรม ครั้งที่ ๑๖
“พัฒนากระบวนการยุติธรรม ลดความเหลื่อมล้ำ นำความยุติธรรมสู่ประชาชน”
ซึ่งเป็นเวทีการนำเสนอผลงาน ผลการศึกษาวิจัยและองค์ความรู้ต่างๆ ที่มีเป้าหมายหลักในการลดความเหลื่อมล้ำในสังคม
รวมทั้งเป็นเวทีอภิปรายแลกเปลี่ยนเรียนรู้ระหว่างภาครัฐ สถาบันการศึกษา ภาคประชาชน และสื่อมวลชน
โดยมีความมุ่งหวังให้เกิดการพัฒนาประสิทธิภาพของการอำนวยความยุติธรรม ลดความเหลื่อมล้ำ
ประชาชนได้รับบริการที่มีความเสมอภาค เท่าเทียม แม้อยู่ในพื้นที่ต่างจังหวัดหรือถิ่นห่างไกล
และสร้างความเชื่อมั่นให้ประเทศไทยในเวทีโลกได้อย่างเป็นรูปธรรมต่อไป
ในการนี้ รองนายกรัฐมนตรีและรัฐมนตรีว่าการกระทรวงยุติธรรม ปาฐกถาพิเศษ
หัวข้อ พัฒนากระบวนการยุติธรรม ลดความเหลื่อมล้ำ นำความยุติธรรมสู่ประชาชน ใจความตอนหนึ่งว่า
“การพัฒนาศักยภาพระบบงานด้านยุติธรรม จะต้องเริ่มจากการพัฒนาบุคลากรในองค์กร
เพื่อเพิ่มประสิทธิภาพในการทำงาน โดยต่อไปจะมีการเพิ่ม “จิตอาสาในกระบวนการยุติธรรม”
เพื่อให้ประชาชนสามารถเข้าถึงกระบวนการยุติธรรมได้อย่างสะดวก รวดเร็วและทั่วถึงมากยิ่งขึ้น
ทั้งนี้ จะต้องอาศัยความร่วมมือกับหน่วยงานภาคีเครือข่ายทั้งภาครัฐ ภาคเอกชน และภาคประชาชน
เข้ามีส่วนร่วมในการขับเคลื่อนงานยุติธรรมให้มีประสิทธิภาพและยั่งยืนต่อไป”

ที่มา : http://www.thaigov.go.th/news/contents/details/14366
