รัฐบาลไทย-ข่าวทำเนียบรัฐบาล-   ขยายบริการการแพทย์ขั้นสูง ให้ครอบคลุมทั่วประเทศ


วันอังคารที่ 21 สิงหาคม 2561
44
พิมพ์
ขยายบริการการแพทย์ขั้นสูง ให้ครอบคลุมทั่วประเทศ
รัฐบาลขยายระบบบริการทางการแพทย์ขั้นสูงกระจายไปทั่วประเทศ เพื่อดูแลประชาชนได้อย่างทั่วถึง ลดเวลาการรอคิวในโรงพยาบาลขนาดใหญ่
เสาร์ที่ 18 ส.ค.61
ขยายบริการการแพทย์ขั้นสูง ให้ครอบคลุมทั่วประเทศ
ต่อจากนี้ไป ขอเชิญรับฟังไทยคู่ฟ้า ครับ
รัฐบาลขยายระบบบริการทางการแพทย์ขั้นสูงกระจายไปทั่วประเทศ เพื่อดูแลประชาชนได้อย่างทั่วถึง ลดเวลาการรอคิวในโรงพยาบาลขนาดใหญ่ เช่น ศูนย์ความเชี่ยวชาญด้านโรคหัวใจซึ่งสามารถให้บริการผ่าตัดหัวใจได้ หรือหน่วยรักษาโรคมะเร็ง บริการฉายรังสีและทำเคมีบำบัดให้รวดเร็วขึ้น มีระบบทางด่วนพิเศษรองรับผู้บาดเจ็บวิกฤตในโรงพยาบาลศูนย์ทุกแห่ง และบริการผ่าตัดภายใน 2 ชั่วโมงหลังผู้ป่วยมาถึงห้องฉุกเฉิน รวมทั้งขยายศูนย์รับบริจาคอวัยวะ 116 แห่งทั่วประเทศ เพิ่มแผนกผู้ป่วยจิตเวชเด็ก และเตียงรับผู้ป่วยฉุกเฉินจิตเวชในโรงพยาบาลศูนย์ เป็นต้น ทั้งนี้ รัฐบาลมุ่งหวังให้ประชาชนทุกคนมีโอกาสเข้าถึงการดูแลรักษาและส่งเสริมสุขภาพได้อย่างเท่าเทียมกัน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/14777