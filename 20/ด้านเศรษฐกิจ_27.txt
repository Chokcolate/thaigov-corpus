รัฐบาลไทย-ข่าวทำเนียบรัฐบาล-รมว.ดิจิทัลฯ ลงพื้นที่พบปะและมอบนโยบายแก่ผู้ประกอบการ Digital Start Up ที่ จ.อุบลราชธานี


วันพุธที่ 25 กรกฎาคม 2561
55
รมว.ดิจิทัลฯ ลงพื้นที่พบปะและมอบนโยบายแก่ผู้ประกอบการ Digital Start Up ที่ จ.อุบลราชธานี
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ลงพื้นที่ตรวจเยี่ยม และมอบนโยบายแก่ผู้ประกอบการ Digital Start Up ที่จังหวัดอุบลราชธานี โดยมอบหมายให้สำนักงานส่งเสริมเศรษฐกิจดิจิทัล (depa) สนับสนุนและส่งเสริมให้เกิดสภาพแวดล้อมที่เหมาะสมกับกิจการวิสาหกิจเริ่มต้นในพื้นที่กลุ่มจังหวัดภาคอีสานตอนล่าง ผลักดันจังหวัดอุบลราชธานีให้เป็นเมืองขับเคลื่อนผู้ประกอบการวิสาหกิจเริ่มต้นด้านดิจิทัล (Digital Start Up) ในเขตพื้นที่กลุ่มจังหวัดภาคอีสานตอนล่าง ประกอบด้วย จังหวัดอุบลราชธานี ยโสธร อำนาจเจริญ และศรีสะเกษ รวมถึงการเชื่อมโยงกิจกรรมและโครงการของ depa ที่จะดำเนินการในพื้นที่ให้เกื้อหนุนซึ่งกันและกัน เพื่อทำให้เกิดการสร้างความต้องการแท้จริงของตลาด (Create Market Demand) และส่งผลให้ผู้ประกอบการ Digital Start Up มีตลาดใหม่ๆ เกิดขึ้น ซึ่งปัจจุบันผู้ประกอบการ Digital Start Up ในพื้นที่ได้รับความไว้วางใจจากนักลงทุนและลูกค้าทั้งในประเทศและต่างประเทศ ทำให้เกิดสภาพแวดล้อม (Ecosystem) ที่เหมาะสมสำหรับการขับเคลื่อนเศรษฐกิจดิจิทัลผ่านกิจกรรมต่างๆ เช่น การจับคู่ธุรกิจ การขึ้นทะเบียนผู้ประกอบการ การถ่ายทอดเทคโนโลยี (Technology Transfer) การกระตุ้นและการสร้างความต้องการการใช้เทคโนโลยีดิจิทัลในพื้นที่ เมื่อวันที่ 21 กรกฎาคม 2561 ณ สำนักงานส่งเสริมเศรษฐกิจดิจิทัล สาขาภาคอีสานตอนล่าง จังหวัดอุบลราชธานี
************************

ที่มา : http://www.thaigov.go.th/news/contents/details/14116