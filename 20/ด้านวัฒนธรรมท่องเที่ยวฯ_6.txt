รัฐบาลไทย-ข่าวทำเนียบรัฐบาล-วธ.เผยผลโพล “วันแม่แห่งชาติ” ปชช.ประทับใจ-น้อมนำพระราชกรณียกิจ “สมเด็จพระราชินี” ในรัชกาลที่ 9  อนุรักษ์และส่งเสริมใช้ผ้าไทย-งานศิลปะพื้นบ้าน-ช่วยเหลือผู้ด้อยโอกาส


วันศุกร์ที่ 10 สิงหาคม 2561
203
วธ.เผยผลโพล “วันแม่แห่งชาติ” ปชช.ประทับใจ-น้อมนำพระราชกรณียกิจ “สมเด็จพระราชินี” ในรัชกาลที่ 9  อนุรักษ์และส่งเสริมใช้ผ้าไทย-งานศิลปะพื้นบ้าน-ช่วยเหลือผู้ด้อยโอกาส
วธ.เผยผลโพล “วันแม่แห่งชาติ” ปชช.ประทับใจ-น้อมนำพระราชกรณียกิจ “สมเด็จพระราชินี” ในรัชกาลที่ 9
อนุรักษ์และส่งเสริมใช้ผ้าไทย-งานศิลปะพื้นบ้าน-ช่วยเหลือผู้ด้อยโอกาสพร้อมนำไปใช้ในชีวิตประจำวัน
บอกรักแม่ด้วยการกอด-บอกรัก-นำพวงมาลัยดอกมะลิกราบขอพรแม่
วธ.เผยผลโพล “วันแม่แห่งชาติ” ปชช.ประทับใจ-น้อมนำพระราชกรณียกิจ “สมเด็จพระราชินี” ในรัชกาลที่ 9
อนุรักษ์และส่งเสริมใช้ผ้าไทย-งานศิลปะพื้นบ้าน-ช่วยเหลือผู้ด้อยโอกาสพร้อมนำไปใช้ในชีวิตประจำวัน
บอกรักแม่ด้วยการกอด-บอกรัก-นำพวงมาลัยดอกมะลิกราบขอพรแม่
เผย 6 ประโยคบอกรักให้แม่ซาบซึ้ง-มีความสุข
กรมศิลปากร เปิดพิพิธภัณฑ์-อุทยานประวัติศาสตร์-แหล่งเรียนรู้ทั่วประเทศ ชมฟรีวันแม่แห่งชาติ
นายวีระ โรจน์พจรัตน์ รัฐมนตรีว่าการกระทรวงวัฒนธรรม (รมว.วธ.) เปิดเผยว่า กระทรวงวัฒนธรรม (วธ.)ร่วมกับมหาวิทยาลัยสวนดุสิต สำรวจความคิดเห็นเด็ก เยาวชนและประชาชน หัวข้อ “วันแม่แห่งชาติ” 12 สิงหาคม 2561 จากผู้ตอบแบบสอบถาม 2,528 คน ครอบคลุมทุกภูมิภาค ผลการสำรวจพบว่า เมื่อสอบถามถึงความสำคัญของการจัดกิจกรรม “วันแม่แห่งชาติ” ร้อยละ 85.31 ระบุเพื่อเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ ในรัชกาลที่ 9 รองลงมา ร้อยละ 64.87 เพื่อให้ลูกแสดงความกตัญญูกตเวทีต่อแม่ ร้อยละ 52.10 ให้ลูกเห็นความสำคัญในบทบาทของแม่ที่มีต่อครอบครัว/ต่อสังคม และร้อยละ 45.68 เพื่อปลุกจิตสำนึกให้คนทำความดีเพิ่มขึ้น ส่วนกิจกรรมที่ประชาชนตั้งใจเข้าร่วม เนื่องในโอกาสวันเฉลิมพระชนมพรรษา สมเด็จพระนางเจ้าสิริกิติ์ พระบรมราชินีนาถ ในรัชกาลที่ 9 ทรงเจริญพระชนมายุ 86 พรรษา 12 สิงหาคม 2561 มากที่สุดคือ ร่วมจุดเทียนชัยถวายพระพรชัยมงคล รองลงร่วมทำบุญตักบาตร ลงนามถวายพระพร  ทำกิจกรรมสาธารณะประโยชน์ ประดับธงชาติตามอาคารบ้านเรือน/ติดตั้งภาพพระบรมฉายาลักษณ์/สาทิสลักษณ์ และการแต่งกายด้วยผ้าไทย
นายวีระ กล่าวอีกว่า จากการสำรวจความคิดเห็นเรื่องพระราชกรณียกิจในสมเด็จพระนางเจ้าสิริกิติ์ พระบรมราชินีนาถ ในรัชกาลที่ 9 ที่ประชาชนประทับใจและสามารถน้อมนำไปใช้ในชีวิตประจำวัน พบว่า อันดับ 1 การอนุรักษ์ส่งเสริมการใช้ผ้าไทย ผ้าไหม ผ้ามัดหมี่และการเลี้ยงไหม อันดับ 2 การส่งเสริมงานศิลปะพื้นบ้านที่มีความงดงามหลายสาขา อาทิ การปั้น การทอ การจักสาน อันดับ 3 ทรงเยี่ยมราษฎรในท้องถิ่นทุรกันดารและช่วยเหลือประชาชนผู้ด้อยโอกาส อันดับ 4 โครงการป่ารักน้ำ การพัฒนาแหล่งน้ำเพื่อการเกษตร การเพาะปลูก การค้นคว้าทดลอง และวิจัยหาพันธุ์พืชใหม่ๆ ที่เหมาะสมกับสภาพท้องถิ่นนั้นๆ และอันดับ 5 การเพาะพันธุ์สัตว์น้ำ การอนุรักษ์สัตว์ป่าและช้างไทย
นอกจากนี้ สอบถามว่า เนื่องใน “วันแม่แห่งชาติ” ตั้งใจจะบอกรักหรือแสดงความรักแม่อย่างไร ร้อยละ 70.25 กอด/บอกรัก/นำพวงมาลัยดอกมะลิกราบขอพรแม่ รองลงมา ร้อยละ 61.98 รับประทานอาหารกับแม่ ร้อยละ 42.16 ซื้อของขวัญให้แม่ ร้อยละ 39.29 โทรศัพท์ถึงแม่ ส่งข้อความทางโทรศัพท์/ทางไลน์บอก รักแม่ และร้อยละ 32.75 มอบบัตร/การ์ดอวยพรให้แม่ ส่วนคำพูดหรือประโยคที่เตรียมไว้บอกรักแม่และคิดว่าจะทำให้แม่รู้สึกซาบซึ้งและมีความสุขที่สุด อันดับ 1 สุขสันต์วันแม่ หนูรักแม่มากที่สุดค่ะ/ผมรักแม่มากที่สุดครับ อันดับ 2 จะเป็นลูกที่ดี เป็นคนดี เชื่อฟังคำสอนของพ่อแม่ และจะไม่ยุ่งเกี่ยวกับสารเสพติด อันดับ 3 ขอให้แม่มีสุขภาพแข็งแรง อายุยืนยาว อยู่กับลูกหลานไปนานๆ อันดับ 4 จะตั้งใจเรียน/ทำงาน เพื่อเลี้ยงดูแม่ให้สุขสบาย อันดับ 5 ดีใจที่เกิดมาเป็นลูกแม่ ขอบคุณแม่ที่เลี้ยงดูมาตลอด และอันดับ 6 จะดูแลไม่ทอดทิ้ง จะไม่ทำให้แม่เป็นห่วงหรือเสียใจ และขอโทษที่เคยทำให้แม่เสียใจ ขณะเดียวกันได้สอบถามประชาชนว่า กิจกรรมพิเศษที่เห็นว่าภาครัฐควรจัดขึ้นในวันแม่แห่งชาติ ได้แก่ เผยแพร่การประดิษฐ์ดอกมะลิ พวงมาลัยดอกมะลิ เพื่อไปกราบขอพรแม่
อย่างไรก็ตาม ได้รับรายงานว่าในช่วงวันที่ 12 สิงหาคมนี้ กรมศิลปากร เปิดพิพิธภัณฑ์สถานแห่งชาติ อุทยานประวัติศาสตร์ และแหล่งเรียนรู้ทั่วประเทศให้เข้าชมฟรี โดยไม่เก็บค่าเข้าชมและค่าธรรมเนียม ดังนั้นขอเชิญชวนเด็กและเยาวชน ประชาชน ชวนแม่และครอบครัว เข้าชมพิพิธภัณฑ์สถานแห่งชาติ อุทยานประวัติศาสตร์ และแหล่งเรียนรู้ทั่วประเทศ

ที่มา : http://www.thaigov.go.th/news/contents/details/14538