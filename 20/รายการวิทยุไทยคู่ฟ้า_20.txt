รัฐบาลไทย-ข่าวทำเนียบรัฐบาล- ปรับเกณฑ์หักภาษีแบบเหมา ไม่กระทบเกษตรกร

วันพฤหัสบดีที่ 9 สิงหาคม 2561
ปรับเกณฑ์หักภาษีแบบเหมา ไม่กระทบเกษตรกร
หากเกษตรกรมีรายได้ไม่เกิน 525,000 บาทต่อปีก็จะไม่มีภาระภาษีเงินได้บุคคลธรรมดาแต่อย่างใด
พฤหัสบดีที่ 9 ส.ค.61
ปรับเกณฑ์หักภาษีแบบเหมา ไม่กระทบเกษตรกร
ต่อจากนี้ไป ขอเชิญรับฟังไทยคู่ฟ้า ครับ
จากการที่กระทรวงการคลังปรับหลักเกณฑ์การคำนวณภาษีเงินได้บุคคลธรรมดาใหม่เมื่อปีที่ผ่านมา โดยกำหนดให้หักค่าใช้จ่ายแบบเหมาไว้ที่ไม่เกินร้อยละ 60 และส่วนที่เหลือนำไปคำนวณภาษีเงินได้ ทำให้กลุ่มเกษตรกรเกิดความกังวลเพราะอาจต้องจ่ายภาษีมากขึ้นนั้น ความจริงแล้วหากเกษตรกรมีรายจ่ายมากกว่าร้อยละ 60 สามารถยื่นหลักฐานเพื่อขอหักภาษีเพิ่มได้ เช่น บัญชีรายรับ-รายจ่าย หรือใบเสร็จรับเงิน หรือในกรณีที่ไม่มีเอกสารหลักฐานสามารถทำใบรับรองขึ้นมาเองโดยระบุรายการค่าใช้จ่ายพร้อมชื่อและลายเซ็นของผู้รับเงิน เพียงเท่านี้ก็สามารถใช้เป็นหลักฐานยื่นหักภาษีได้เช่นกัน อย่างไรก็ตาม หากเกษตรกรมีรายได้ไม่เกิน 525,000 บาทต่อปีก็จะไม่มีภาระภาษีเงินได้บุคคลธรรมดาแต่อย่างใด
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/14471
