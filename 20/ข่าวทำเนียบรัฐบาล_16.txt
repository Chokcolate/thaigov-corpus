รัฐบาลไทย-ข่าวทำเนียบรัฐบาล-นายกรัฐมนตรีพอใจการตรวจราชการและประชุม ครม. อย่างเป็นทางการนอกสถานที่ ณ จังหวัดอำนาจเจริญ และจังหวัดอุบลราชธานี 


วันอังคารที่ 31 กรกฎาคม 2561
352
พิมพ์
นายกรัฐมนตรีพอใจการตรวจราชการและประชุม ครม. อย่างเป็นทางการนอกสถานที่ ณ จังหวัดอำนาจเจริญ และจังหวัดอุบลราชธานี
นายกรัฐมนตรีพอใจการตรวจราชการและประชุม ครม. อย่างเป็นทางการนอกสถานที่ ณ จังหวัดอำนาจเจริญ และจังหวัดอุบลราชธานี พร้อมย้ำเกษตรกรให้พัฒนาการเกษตรไปสู่เกษตรปลอดภัยและขยายไปสู่การเป็นเกษตรอินทรีย์
วันนี้ (24 ก.ค.61) เวลา 13. 15 น. ณ มหาวิทยาลัยอุบลราชธานี ตำบลเมืองศรีไค อำเภอวารินชำราบ จังหวัดอุบลราชธานี ภายหลังเสร็จสิ้นการประชุมคณะรัฐมนตรีอย่างเป็นทางการนอกสถานที่ ครั้งที่ 5/2561 พลเอก ประยุทธ์ จันทร์โอชา นายกรัฐมนตรี ได้กล่าวถึงการเดินทางมาตรวจราชการและประชุมคณะรัฐมนตรีอย่างเป็นทางการนอกสถานที่ ณ จังหวัดอำนาจเจริญ และจังหวัดอุบลราชธานี ระหว่างวันที่ 23 – 24 กรกฎาคม 2561 ว่า ได้เดินทางไปตรวจราชการในพื้นที่ต่างๆ ในจังหวัดอำนาจเจริญและจังหวัดอุบลราชธานี ได้แก่ ศูนย์การเรียนรู้ผักอินทรีย์เมืองธรรมเกษตร ไร่ภูตะวัน ออร์แกนนิคฟาร์ค บ้านหนองเม็ก การเยี่ยมชมการดำเนินงานของศูนย์แพทย์แผนไทยพนา การไปกราบสักการะพระอัฐิธาตุของพระโพธิญาณเถร (ชา สุภทุโท) ที่วัดหนองป่าพง การเยี่ยมชมการปลูกป่าในเมืองและพบปะประชาชน ที่สวนพฤกษศาสตร์ดงฟ้าห่วนและเป็นสักขีพยานในการมอบหนังสืออนุญาตให้เข้าทาประโยชน์หรืออยู่อาศัยในพื้นที่เป้าหมายการจัดที่ดินทากินให้ชุมชน และการมอบหนังสือแสดงโครงการป่าชุมชนภาคตะวันออกเฉียงเหนือตอนล่าง ๒ (อุบลราชธานี อานาจเจริญ ศรีสะเกษ และยโสธร) ที่สวนสัตว์สวนสัตว์อุบลราชธานี และเป็นประธานเปิดงานเทศกาลประเพณีแห่เทียนเข้าพรรษา จังหวัดอุบลฯ ณ ลานเทียน มณฑลพิธีทุ่งศรีเมือง ซึ่งทุกอย่างก็เป็นไปด้วยความเรียบร้อยและเป็นไปตามวัตถุประสงค์
อย่างไรก็ตามการลงพื่้นที่ขอฝากให้สื่อมวลชนและประชาชนให้ความสนใจกับภารกิจการลงพื้นที่ของรัฐมนตรีต่าง ๆ ด้วยนอกจากภารกิจนายกรัฐมนตรี เพราะการลงพื้นที่ของรัฐมนตรีต่าง ๆ ก็เพื่อติดตามงานที่อยู่ในความรับผิดชอบเพื่อนำมาขับเคลื่อนในระดับคณะรัฐมนตรีต่อไป
สำหรับการประชุมในช่วงเช้าเป็นการประชุมการพัฒนาเศรษฐกิจและสังคมกลุ่มจังหวัดภาคตะวันออกเฉียงเหนือตอนล่าง 2 (อุบลราชธานี ยโสธร ศรีษะเกษ อำนาจเจริญ) เพื่อรับฟังความคิดเห็นของทุกภาคส่วนที่เกี่ยวข้องในพื้นที่ทั้งภาครัฐ เอกชน ภาคธุรกิจ ภาคการเกษตร หอการค้าอุตสาหกรรม โดยได้มีการเสนอแผนงานและโครงการต่าง ๆ จำนวนมาก ซึ่งเรื่องที่เสนอส่วนใหญ่จะเกี่ยวข้องกับเรื่องของโลจิสติกส์ การคมนาคม ขนส่ง การขยายเส้นทาง การทำเส้นทางเพื่อบรรเทาอุบัติเหตุ การแก้ปัญหาการจราจรติดขัด รวมไปถึงเรื่องของรถไฟทางคู่ และการจัดทำทางรถไฟเพิ่มเติมเพื่อเชื่อมกับรถไฟทางคู่ ซึ่งการดำเนินการต่าง ๆ เพื่อเป็นการขยายโอกาสให้กับประชาชนได้สัญจรไปมาได้สะดวก ตลอดจนในเรื่องของการค้าขายและการขนส่งเพื่อเพิ่มมูลค่าให้ได้ในด้านโลจิสติกส์ การเสนอโครงการแหล่งน้ำส่วนใหญ่เกี่ยวข้องกับโครงการแก้มลิง การแก้ไขปัญหานำ้ท่วมและภัยแล้ง ขณะเดียวกันได้สั่งการเพิ่มเติมไปในส่วนที่ไม่เกี่ยวข้องกับโครงการที่เสนอเข้ามา โดยเฉพาะการให้แนวทางในการขุดลอกคูคลองลำน้ำธรรมชาติเพื่อเป็นเส้นทางการกระจายและการระบายนำ้ที่จะเอ่อล้นเข้ามาท่วมพื้นที่เมือง โดยจะดำเนินการให้กระจายไปทั่วในแหล่งนำ้ธรรมชาติในพื้นที่ภาคอีสาน
ในเรื่องการยกระดับการพัฒนาการเกษตรให้เป็นเกษตรอินทรีย์ ต้องเริ่มจากการเป็นเกษตรปลอดภัยก่อนดำเนินการไปสู่การเป็นเกษตรอินทรีย์ เช่น ที่จังหวัดยโสธรถือเป็นแหล่งเกษตรอินทรีย์ที่สำคัญของประเทศไทยและเป็นแหล่งการเพาะปลูกพืชการเกษตรรายได้สูง เพราะฉะนั้นต้องพัฒนาเกษตรกรของประเทศไปสู่การเป็นเกษตรปลอดภัยและขยายไปสู่การเป็นเกษตรอินทรีย์ให้ได้ในอนาคต รวมไปถึงการหาแนวทางในการเพิ่มคนให้เข้าไปสู่การทำการเกษตรสมัยมากขึ้น และหาแนวทางในการดูแลเกษตรกรต้นทางโดยเฉพาะผู้ที่ไม่มีที่ทำกินเป็นของตนเองหันมาทำในเรื่องของการขนส่ง การประกอบการค้า ซึ่งจะทำให้เกษตรกรเข้าไปมีส่วนเกี่ยวข้องทั้งระบบตั้งแต่ต้นทาง กลางทาง และปลายทาง เพราะฉะนั้นเกษตรกรต้องมีการเรียนรู้เรื่องการค้าการลงทุน และมีการพัฒนาการเกษตรที่มีคุณภาพมากยิ่งขึ้น ซึ่งวันนี้ได้มีการเสนอเข้ามาในเรื่องของโครงการโรงงานต้นแบบ โดยรัฐบาลพร้อมที่จะรับไปพิจารณาดำเนินการตามความเหมาะสมให้เกิดผลให้ได้โดยเร็วตามความต้องการของประชาชนในพื้นที่ต่อไป
----------------------
กลุ่มประชาสัมพันธ์และเผยแพร่ สำนักโฆษก
้

ที่มา : http://www.thaigov.go.th/news/contents/details/14090