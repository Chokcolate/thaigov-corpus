รัฐบาลไทย-ข่าวทำเนียบรัฐบาล-“ยุติธรรม” พิจารณาร่างแผนพัฒนาชุมชนกาแลตาแป จังหวัดนราธิวาสให้เป็นบ้านกึ่งวิถี (Halfway House)


วันพุธที่ 15 สิงหาคม 2561
56
“ยุติธรรม” พิจารณาร่างแผนพัฒนาชุมชนกาแลตาแป จังหวัดนราธิวาสให้เป็นบ้านกึ่งวิถี (Halfway House)
“ยุติธรรม” พิจารณาร่างแผนพัฒนาชุมชนกาแลตาแป จังหวัดนราธิวาสให้เป็นบ้านกึ่งวิถี (Halfway House)
ในวันพุธที่ ๑๕ สิงหาคม ๒๕๖๑ เวลา ๐๙.๐๐ น.
ณ ห้องประชุมกองยุทธศาสตร์และแผนงาน ชั้น ๙
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพฯ
นางกรรณิการ์ แสงทอง รองปลัดกระทรวงยุติธรรม
เป็นประธานการประชุมเพื่อจัดทำร่างแผนพัฒนาชุมชนกาแลตาแป จังหวัดนราธิวาส
ให้เป็นบ้านกึ่งวิถี (Halfway House) ตามพระดำริพระเจ้าหลานเธอ พระองค์เจ้าพัชรกิติยาภา
เพื่อร่วมกันพิจารณาร่างแผนพัฒนาชุมชนกาแลตาแปให้เป็นบ้านกึ่งวิถี ปีงบประมาณ ๒๕๖๑ – ๒๕๖๒
ที่ผ่านการพิจารณาและระดมสมองจากผู้ที่เกี่ยวข้อง
เมื่อวันที่ ๓๐ – ๓๑ กรกฎาคม ๒๕๖๑ ณ โรงแรมเบสเวสเทิร์นพลัสแวนด้าแกรนด์ จังหวัดนนทบุรี
ให้มีองค์ประกอบที่สมบูรณ์ ครบถ้วน และครอบคลุมขั้นตอนการดำเนินงานการจัดตั้งบ้านกึ่งวิถีในทุกมิติ
ทั้งด้านการติดตามการขอใช้พื้นที่และการปรับปรุงอาคาร การเตรียมความพร้อมของชุมชน
การขอรับการสนับสนุนงบประมาณ การกำหนดหลักเกณฑ์ของสมาชิก
รวมทั้งการกำหนดโปรแกรมการเตรียมความพร้อมก่อนปล่อยที่ต้องเหมาะสม
และตรงกับความต้องการของผู้จะพ้นโทษ ทั้งด้านการสร้างงาน สร้างอาชีพ
การส่งเสริม สนับสนุนทุนประกอบอาชีพตามความถนัด
ตามเป้าหมายการทำให้บ้านกึ่งวิถีในชุมชนกาแลตาแปเป็นสถานที่พักอาศัยชั่วคราว
ในการฟื้นฟูร่างกายและจิตใจของผู้กระทำผิดที่ไม่มีที่พักอาศัยหรือยังไม่พร้อมจะกลับสู่สังคม
ให้ได้รับการพัฒนาศักยภาพ ทักษะทางสังคม และส่งเสริมอาชีพ
เพื่อให้สามารถกลับสู่สังคมและใช้ชีวิตได้เป็นปกติสุข
โดยมีเจ้าหน้าที่จากกรมคุมประพฤติ กรมราชทัณฑ์ สำนักงานคณะกรรมการป้องกันและปราบปรามยาเสพติด
และกองยุทธศาสตร์และแผนงาน สำนักงานปลัดกระทรวงยุติธรรม เข้าร่วมประชุมฯ

ที่มา : http://www.thaigov.go.th/news/contents/details/14616