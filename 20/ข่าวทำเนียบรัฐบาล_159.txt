รัฐบาลไทย-ข่าวทำเนียบรัฐบาล-นายกรัฐมนตรีแถลงต่อสื่อมวลชนกรณีแรงงานผิดกฎหมายชาวไทยหลบหนีเข้าเกาหลีใต้

วันอังคารที่ 28 สิงหาคม 2561
นายกรัฐมนตรีแถลงต่อสื่อมวลชนกรณีแรงงานผิดกฎหมายชาวไทยหลบหนีเข้าเกาหลีใต้
นายกรัฐมนตรีแถลงต่อสื่อมวลชนกรณีแรงงานผิดกฎหมายชาวไทยหลบหนีเข้าเกาหลีใต้
วันนี้ (28 สิงหาคม 2561) เวลา 14.30 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรี ตอบคำถามจากสื่อมวลชนภายหลังการประชุมคณะรัฐมนตรีเกี่ยวกับการแก้ไขปัญหาแรงงานผิดกฎหมายชาวไทยที่หลบหนีเข้าไปทำงานในประเทศเกาหลีใต้ และอาจเตรียมพิจารณายกเลิกการยกเว้นวีซ่าสำหรับนักท่องเที่ยวชาวไทย ว่าขอให้คนไทยเคารพตามกฎหมายของเกาหลีใต้ รวมไปถึงขอให้คนไทยที่ไปทำงานในประเทศอื่นๆ ด้วยเช่นกัน ในขณะเดียวกันชาวต่างชาติที่เข้ามาทำงานในประเทศไทยโดยไม่มีวีซ่าจะต้องถูกพิจารณาตามกฎหมายของไทย
นอกจากนี้ นายกรัฐมนตรียังกล่าวถึงกรณีนักธุรกิจชาวไทยจำนวน 4 ราย ที่ถูกจับกุมที่เรือนจำเวียนนา เมืองลูอันดา ประเทศแองโกลา ว่าขอให้เป็นไปตามกฎหมายของแองโกลา ในทางกลับกันนักโทษต่างชาติในประเทศไทยก็จะถูกดำเนินคดีตามกฎหมายไทย และดำเนินตามกระบวนการต่างๆ ตามกฎหมายไทยให้เสร็จสิ้น จึงจะสามารถดำเนินการส่งตัวกลับได้

ที่มา : http://www.thaigov.go.th/news/contents/details/14971
