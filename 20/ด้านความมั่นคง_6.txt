รัฐบาลไทย-ข่าวทำเนียบรัฐบาล-รอง นรม. และ รมว.กห. ลงพื้นที่ภาคอีสานตอนล่าง สั่งเกาะติดปราบยาเสพติดและผู้มีอิทธิพล ย้ำต้องช่วยดูแลแก้ปัญหาปากท้องและหนี้สินประชาชนในพื้นที่ให้เป็นผล


วันจันทร์ที่ 23 กรกฎาคม 2561
141
รอง นรม. และ รมว.กห. ลงพื้นที่ภาคอีสานตอนล่าง สั่งเกาะติดปราบยาเสพติดและผู้มีอิทธิพล ย้ำต้องช่วยดูแลแก้ปัญหาปากท้องและหนี้สินประชาชนในพื้นที่ให้เป็นผล
เมื่อ 23 ก.ค. 61 : 1000 พล.อ.ประวิตร วงษ์สุวรรณ รอง นรม. และ รมว.กห.พร้อมคณะ ได้เดินทางไปตรวจราชการและมอบนโยบายการปฏิบัติงานให้กับส่วนราชการต่างๆ ณ ศาลากลางจังหวัดอุบลราชธานี
เมื่อ 23 ก.ค. 61 : 1000 พล.อ.ประวิตร วงษ์สุวรรณ รอง นรม. และ รมว.กห.พร้อมคณะ ได้เดินทางไปตรวจราชการและมอบนโยบายการปฏิบัติงานให้กับส่วนราชการต่างๆ ณ ศาลากลางจังหวัดอุบลราชธานี ซึ่งภาพรวมพื้นที่ของภาคอิสานตอนล่าง เป็นประตูสู่การค้าและการลงทุนที่สำคัญติดชายแดน 2 ประเทศ คือ กัมพูชาและสปป.ลาว ซึ่งต้องให้ความสำคัญในการบริหารจัดการระบบงานความมั่นคงและระบบเศรษฐกิจผ่านแดน ทั้งสินค้า แรงงานต่างด้าว รวมทั้งเป็นช่องทางนำเข้าและลำเลียงยาเสพติดที่ต้องเฝ้าระวัง
พล.อ.ประวิตร ได้กล่าวชื่นชมและเป็นกำลังใจ ให้กับทุกส่วนราชการในการปฏิบัติงานที่ผ่านมา พร้อมทั้งได้กำชับ ขอให้ฝ่ายปกครอง ทหารและตำรวจในทุกอำเภอและจังหวัด ยึดมั่นเทิดทูนสถาบันพระมหากษัตริย์และร่วมกันขับเคลื่อนเดินหน้าแก้ปัญหาความเหลื่อมล้ำและความเป็นธรรมในพื้นที่ ให้ปรากฏผลชัดเจนเป็นที่เชื่อมั่นจากประชาชนมากขึ้น โดยเฉพาะต้องลดปัญหาอาชญกรรม และคงความต่อเนื่องปราบปรามผู้มีอิทธิพลทั้ง 16 ฐานความผิด ในกลุ่มมือปืนรับจ้างและการค้าอาวุธสงคราม ที่เป็นเหตุความรุนแรงในพื้นที่ รวมทั้งกลุ่มอิทธิพลอื่นๆที่ยังคงปรากฏการเอารัด เอาเปรียบประชาชน เพื่อให้ทุกคนสามารถใช้สิทธิและมีเสรีภาพอันชอบธรรมสามารถประกอบสัมมาชีพได้อย่างเสมอภาคและปลอดภัย ขณะเดียวกันให้ติดตามปฏิบัติการกวาดล้างยาเสพติดที่ยังคงมีกระจายตัวในชุมชนเมือง และสกัดกั้นในพื้นที่ชายแดนอย่างต่อเนื่อง โดยย้ำต้องไม่มีเจ้าหน้าที่รัฐเข้าไปเกี่ยวข้องและต้องไม่มีใครมีอิทธิพลเหนือเจ้าหน้าที่รัฐ
สำหรับปัญหาหนี้นอกระบบในแต่ละพื้นที่ ขอให้ถือเป็นหน้าที่ร่วมกันสำรวจและให้ความสำคัญ เร่งขับเคลื่อนแก้ปัญหาทั้งการไกล่เกลี่ยและส่งให้ตำรวจสืบสวนขยายผล ดำเนินคดีกับนายทุนฉ้อโกง ที่เอาเปรียบข่มขู่ประชาชน โดยพยายามช่วยเหลือนำคืนโฉนดที่ดินทำกินกลับมา พร้อมทั้งขอให้มีกลไกติดตามดูแล เสริมความเข้มแข็งและพัฒนาทักษะอาชีพให้เกษตรกรกลับมายืนเข้มแข็งอย่างพอเพียงให้ได้

ที่มา : http://www.thaigov.go.th/news/contents/details/14044