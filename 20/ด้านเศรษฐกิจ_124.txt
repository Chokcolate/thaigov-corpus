รัฐบาลไทย-ข่าวทำเนียบรัฐบาล-รัฐมนตรีช่วย สมชายฯ เปิดงานและบรรยายในหัวข้อ "Create Thailand as an ASEAN Logistics Hub" ในงาน INTELLIGENT WAREHOUSE SEMINAR 2018 HOW Intelligent Warehouse Support EEC


วันพฤหัสบดีที่ 9 สิงหาคม 2561
95
พิมพ์
รัฐมนตรีช่วย สมชายฯ เปิดงานและบรรยายในหัวข้อ "Create Thailand as an ASEAN Logistics Hub" ในงาน INTELLIGENT WAREHOUSE SEMINAR 2018 HOW Intelligent Warehouse Support EEC
นายสมชาย หาญหิรัญ รัฐมนตรีช่วยว่าการกระทรวงอุตสาหกรรม เป็นประธานเปิดงานและบรรยายในหัวข้อ "Create Thailand as an ASEAN Logistics Hub" ในงาน INTELLIGENT WAREHOUSE SEMINAR 2018 HOW Intelligent Warehouse Support EECณ พัฒนา คอนเวนชัน ฮอลล์ พัฒนา กอล์ฟคลับ
วันนี้ (9 สิงหาคม 2561) นายสมชาย หาญหิรัญ รัฐมนตรีช่วยว่าการกระทรวงอุตสาหกรรม เป็นประธานเปิดงานและบรรยายในหัวข้อ "Create Thailand as an ASEAN Logistics Hub" ในงาน INTELLIGENT WAREHOUSE SEMINAR 2018 HOW Intelligent Warehouse Support EEC ซึ่งการจัดสัมมนาดังกล่าว ได้จัดขึ้นในพื้นที่ EEC เพื่อแสดงศักยภาพของผู้ประกอบการในพื้นที่ และสร้างความรู้ความเข้าใจเกี่ยวกับระบบคลังสินค้าอัจริยะและระบบอัตโนมัติหุ่นยนต์ที่จะนำมาประยุกต์ใช้ในอุตสาหกรรมเพื่อตอบสนองความต้องการของลูกค้า ทั้งยังเป็นช่องทางให้ผู้ซื้อผู้ขายได้พบปะเจรจาธุรกิจและสร้างเครือข่ายพันธมิตร
โดยมีนายภูษิต ศศิธรานนท์ กรรมการผู้จัดการใหญ่ บริษัท เอ็กซ์โปลิงค์ โกลบอล เน็ทเวิร์ค จำกัด และ นางนิชาภา ยศวีร์ ผู้อำนวยการฝ่ายพัฒนาศักยภาพอุตสาหกรรมไมซ์ สำนักงานส่งเสริมการประชุมและจัดนิทรรศการ (องค์การมหาชน) หรือ ทีเส็ป ให้การต้อนรับ ณ พัฒนา คอนเวนชัน ฮอลล์ พัฒนา กอล์ฟคลับ แอนด์ รีสอร์ท อำเภอศรีราชา จังหวัดชลบุรี
รัฐมนตรีช่วยว่าการกระทรวงอุตสาหกรรม เผยว่า ตลอดปี 60 ธุรกิจโลจิสติกส์ในประเทศไทยเติบโตที่ร้อยละ 7.0 และมีแนวโน้มในการเติบโตต่อเนื่องทุกปี และในปี 61 มี 3 ปัจจัยคอยเกื้อหนุนให้ธุรกิจโลจิสติกส์เติบโตอย่างต่อเนื่อง คือ 1. เศรษฐกิจขยายตัว 2. การเบิกจ่ายภาครัฐ การเบิกจ่ายงบประมาณที่ภาครัฐบาลเร่งอนุมัติโครงการในช่วงครึ่งหลังของปี 60 และ 3. การส่งออกขยายตัว
ทั้งนี้ภาพรวมของต้นทุนด้านโลจิสติกส์มีสัดส่วนต้นทุนของสินค้าคงคลังหรือคลังสินค้าและการจัดการกว่า 50% หากผู้ประกอบการนำเทคโนโลยีและนวัตกรรมต่างๆ เข้ามาประยุกต์ใช้ในอุตสาหกรรมคลังสินค้า จะทำให้ลดต้นทุนการบริการจัดการในส่วนนี้ สร้างกำไรมากขึ้นและเชื่อมต่อความต้องการของผู้บริโภคได้ เป็นแนวทางสู่ยุคของไทยแลนด์ 4.0

ที่มา : http://www.thaigov.go.th/news/contents/details/14475