รัฐบาลไทย-ข่าวทำเนียบรัฐบาล-นรม. เชิญชวนประชาชนสนับสนุนกระเป๋าผ้าลดโลกร้อนลายภาพวาดฝีพระหัตถ์ฯ

วันอังคารที่ 7 สิงหาคม 2561
นรม. เชิญชวนประชาชนสนับสนุนกระเป๋าผ้าลดโลกร้อนลายภาพวาดฝีพระหัตถ์ฯ
นายกรัฐมนตรีเชิญชวนประชาชนสนับสนุนกระเป๋าผ้าลดโลกร้อนลายภาพวาดฝีพระหัตถ์ฯ วางจำหน่ายแล้วที่ร้านจิตอาสา 904 และ ร้านโกลเด้น เพลส (Golden Place) ทุกสาขา
วันนี้ (7 สิงหาคม 2561) เวลา 08.30 น. ณ บริเวณโถงกลาง ตึกบัญชาการ 1 ทำเนียบรัฐบาล ก่อนการประชุมคณะรัฐมนตรี นางพัชราภรณ์ อินทรียงค์ ปลัดสำนักนายกรัฐมนตรี นำคณะเข้าพบ พลเอก ประยุทธ์ จันทร์โอชา นายกรัฐมนตรี เพื่อประชาสัมพันธ์กระเป๋าผ้าลดโลกร้อนลายภาพวาดฝีพระหัตถ์ฯ จากร้านจิตอาสา 904
ทั้งนี้ ปลัดสำนักนายกรัฐมนตรี กล่าวรายงานว่า เป็นกระเป๋าผ้าลดโลกร้อนลายภาพวาดฝีพระหัตถ์ฯ  สมเด็จพระเจ้าอยู่หัวรัชกาลที่ 10 โดยเป็นรูปการละเล่นพื้นบ้าน จำหน่ายราคา 359 บาท ซึ่งประชาชนสามารถใช้ได้ทุกโอกาส
โอกาสนี้ นายกรัฐมนตรี ได้ร่วมอุดหนุนกระเป๋าผ้าลดโลกร้อนลายภาพวาดฝีพระหัตถ์ฯ จำนวน 5 ใบพร้อมกับกล่าวเชิญชวนให้ประชาชนร่วมสนับสนุนและสามารถติดต่อสอบถามรายละเอียด ได้ที่ร้านจิตอาสา 904 หรือ ร้านโกลเด้น เพลส (Golden Place) ทุกสาขา
.......................................................
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/14413
