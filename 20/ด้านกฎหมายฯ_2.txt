รัฐบาลไทย-ข่าวทำเนียบรัฐบาล-กระทรวงยุติธรรม โดยกรมบังคับคดีจัดโครงการไกล่เกลี่ยข้อพิพาทชั้นบังคับคดีในพื้นที่ภาคตะวันออกเฉียงเหนือ


วันอาทิตย์ที่ 22 กรกฎาคม 2561
148
กระทรวงยุติธรรม โดยกรมบังคับคดีจัดโครงการไกล่เกลี่ยข้อพิพาทชั้นบังคับคดีในพื้นที่ภาคตะวันออกเฉียงเหนือ
กรมบังคับคดีจัดโครงการไกล่เกลี่ยข้อพิพาทชั้นบังคับคดีในพื้นที่ภาคตะวันออกเฉียงเหนือ
เมื่อวันที่ 21 กรกฎาคม 2561 เวลา 08.30 น. กรมบังคับคดีจัดโครงการมหกรรมไกล่เกลี่ยข้อพิพาทชั้นบังคับคดีร่วมกับธนาคารออมสิน ธนาคารกรุงไทย จำกัด (มหาชน) ธนาคารพัฒนาวิสาหกิจขนาดกลางและขนาดย่อม ธนาคารกสิกรไทย จำกัด (มหาชน) ธนาคารไทยพาณิชย์ จำกัด (มหาชน) บริษัท อยุธยา แคปปิตอล ออโต้ ลีส จำกัด (มหาชน) บริษัท โตโยต้าลิสซิ่ง (ประเทศไทย) จำกัด บริษัทบริหารสินทรัพย์ สุขุมวิท จำกัด และบริษัทบริหารสินทรัพย์ กรุงเทพพาณิชย์ จำกัด (มหาชน) ณ ห้องลำปลายมาศ 1 - 2 ชั้น 4 โรงแรม แคนทารี่ โคราช จังหวัดนครราชสีมา ซึ่งมีนางสาวรื่นวดี สุวรรณมงคล อธิบดีกรมบังคับคดี พร้อมด้วย นางเพ็ญรวี มาแสง ผู้อำนวยการกองฟื้นฟูกิจการของลูกหนี้ ร่วมดูแลการปฏิบัติหน้าที่ของเจ้าหน้าที่ในงานมหกรรมไกล่เกลี่ยข้อพิพาทชั้นบังคับคดี
มหกรรมไกล่เกลี่ยข้อพิพาทชั้นบังคับคดีในวันนี้  มีลูกหนี้เข้าร่วมการไกล่เกลี่ยข้อพิพาทจำนวน 254 เรื่อง  ทุนทรัพย์ 191,618,061.73 บาท ไกล่เกลี่ยสำเร็จ 192 เรื่อง ทุนทรัพย์ 153,784,888.06 บาท ไกล่เกลี่ยไม่สำเร็จ 59 เรื่อง  ทุนทรัพย์ 33,133,173.67 บาท ความสำเร็จของการไกล่เกลี่ยคิดเป็นร้อยละ 76.49 ของเรื่องที่เข้าสู่การไกล่เกลี่ย ภายในงานได้จัดให้คำปรึกษาทางกฎหมายโดยมีผู้สนใจขอรับคำปรึกษาทางกฎหมายจำนวน 12 ราย  ลงทะเบียนผู้ว่างงาน จำนวน 2 ราย  ซึ่งรายชื่อของผู้ลงทะเบียนดังกล่าวจะได้ประสานส่งต่อไปหน่วยงานที่เกี่ยวข้องเพื่อดำเนินการต่อไป  การจัดไกล่เกลี่ยข้อพิพาทชั้นบังคับคดีเป็นการเพิ่มโอกาสให้เจ้าหนี้และลูกหนี้ได้เจรจากัน ตลอดจนให้คำปรึกษา ในการแก้ไขปัญหาหนี้สิน ลดการถูกบังคับคดี สามารถดำเนินชีวิตได้ อย่างเป็นสุข

ที่มา : http://www.thaigov.go.th/news/contents/details/14026