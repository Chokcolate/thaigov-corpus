รัฐบาลไทย-ข่าวทำเนียบรัฐบาล-ผู้ช่วยรัฐมนตรีประจำ ก.อุตฯ ลงพื้นที่เยี่ยมชมบริษัท อาร์เอสทีโรโบติกส์ จำกัด จ.อุบลราชธานี


วันจันทร์ที่ 23 กรกฎาคม 2561
95
พิมพ์
ผู้ช่วยรัฐมนตรีประจำ ก.อุตฯ ลงพื้นที่เยี่ยมชมบริษัท อาร์เอสทีโรโบติกส์ จำกัด จ.อุบลราชธานี
ผู้ช่วยรัฐมนตรีประจำ ก.อุตฯ ลงพื้นที่เยี่ยมชมบริษัท อาร์เอสทีโรโบติกส์ จำกัด จ.อุบลราชธานี
วันนี้ (23 กรกฎาคม 2561) นายสันติ กีระนันทน์ ผู้ช่วยรัฐมนตรีประจำกระทรวงอุตสาหกรรม พร้อมด้วย นางสาวนิสากร จึงเจริญธรรม รองปลัดกระทรวงอุตสาหกรรมและโฆษกกระทรวงอุตสาหกรรม ลงพื้นที่เยี่ยมชม บริษัท อาร์เอสทีโรโบติกส์ จำกัด อ.เมือง จ.อุบลราชธานี ซึ่งเป็นบริษัทผู้ผลิตหุ่นยนต์และเครื่องจักรกลอัตโนมัติ ที่ได้รับสินเชื่อจากกองทุนเอสเอ็มอีตามแนวประชารัฐ วงเงิน 10 ล้านบาท โดยธนาคารพัฒนาวิสาหกิจขนาดกลางและขนาดย่อม จะมีสินเชื่อดอกเบี้ยต่ำ ให้ผู้ประกอบการที่ต้องการนำเครื่องจักรและระบบอัตโนมัตินี้ไปใช้ปรับปรุงประสิทธิภาพการผลิต ซึ่งสามารถขอกู้ได้รายละ 5 แสนบาท ดอกเบี้ยร้อยละ 1
นอกจากนี้ สำนักงานมาตรฐานผลิตภัณฑ์อุตสาหกรรม จะเร่งพัฒนาโครงสร้างพื้นฐานด้านมาตรฐานหุ่นยนต์และระบบอัตโนมัติ ตามคณะรัฐมนตรีได้เห็นชอบในหลักการมาตรการพัฒนาอุตสาหกรรมหุ่นยนต์และระบบอัตโนมัติเมื่อปลายปี 2560 ที่ผ่านมา

ที่มา : http://www.thaigov.go.th/news/contents/details/14068