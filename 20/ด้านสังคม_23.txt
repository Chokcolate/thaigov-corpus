รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ ร่วมพิธีทางศาสนามหามงคล 5 ศาสนา และกิจกรรม “เราทำความ ดี ด้วยหัวใจ” ถวายเป็นพระราชกุศล

วันพฤหัสบดีที่ 26 กรกฎาคม 2561
รมว.กระทรวงดิจิทัลฯ ร่วมพิธีทางศาสนามหามงคล 5 ศาสนา และกิจกรรม “เราทำความ ดี ด้วยหัวใจ” ถวายเป็นพระราชกุศล
รมว.กระทรวงดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) พร้อมภริยา เข้าร่วมพิธีทางศาสนามหามงคล 5 ศาสนา ถวายเป็นพระราชกุศลเนื่องในโอกาสมหามงคลเฉลิมพระชนมพรรษา สมเด็จพระเจ้าอยู่หัวมหาวชิราลงกรณ บดินทรเทพยวรางกูร 66 พรรษา 28 กรกฎาคม 2561 ซึ่งกระทรวงวัฒนธรรม ได้ร่วมกับหน่วยงานที่เกี่ยวข้องจัดขึ้น โดยมี พลเอก ประยุทธ์ จันทร์โอชา นายกรัฐมนตรี เป็นประธาน ณ ตึกสันติไมตรี (หลังนอก) ทำเนียบรัฐบาล หลังจากนั้น รมว.กระทรวงดิจิทัลฯ พร้อมด้วย นางสาวอัจฉรินทร์ พัฒนพันธ์ชัย ปลัดกระทรวงดิจิทัลฯ ได้เข้าร่วมกิจกรรมจิตอาสา “เราทำความ ดี ด้วยหัวใจ” ซึ่งเป็นกิจกรรม Big Cleaning ประกอบด้วยการกวาดถนน การฉีดน้ำล้างถนน และการจัดการกองวัชพืชที่ขึ้นรุกล้ำลำคลองบริเวณคลองเปรมประชากรและคลองผดุงกรุงเกษม รวมถึงถนนนครปฐมและพื้นที่ใกล้เคียงทำเนียบรัฐบาล โดยมีกลุ่มจิตอาสาทั้งข้าราชการ ภาคีเครือข่ายภาคเอกชน และประชาชนเข้าร่วมกิจกรรมฯ เป็นจำนวนมาก เมื่อวันที่ 26 กรกฎาคม 2561
**********************

ที่มา : http://www.thaigov.go.th/news/contents/details/14187
