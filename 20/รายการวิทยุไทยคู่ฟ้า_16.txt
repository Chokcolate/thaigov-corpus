รัฐบาลไทย-ข่าวทำเนียบรัฐบาล- รัฐบาลเร่งปรับปรุงคุณภาพตัวแทนประกัน

วันอังคารที่ 7 สิงหาคม 2561
รัฐบาลเร่งปรับปรุงคุณภาพตัวแทนประกัน
รัฐบาลเร่งกำกับดูแลคุณภาพตัวแทนและนายหน้าประกันภัยที่มีอยู่กว่า 500,000 ราย เพื่อรักษามาตรฐานจรรยาบรรณและเพิ่มความปลอดภัยแก่ผู้ใช้บริการ โดยในช่วงครึ่งปีแรกได้เพิกถอนใบอนุญาตตัวแทนที่กระทำผิดกฎหมาย
อาทิตย์ที่ 5 ส.ค.61
รัฐบาลเร่งปรับปรุงคุณภาพตัวแทนประกัน
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเร่งกำกับดูแลคุณภาพตัวแทนและนายหน้าประกันภัยที่มีอยู่กว่า 500,000 ราย เพื่อรักษามาตรฐานจรรยาบรรณและเพิ่มความปลอดภัยแก่ผู้ใช้บริการ โดยในช่วงครึ่งปีแรกได้เพิกถอนใบอนุญาตตัวแทนที่กระทำผิดกฎหมาย เช่น รับเบี้ยจากผู้เอาประกันแต่ไม่ได้นำส่งบริษัท ปลอมลายมือชื่อและแก้ไขข้อมูลผู้เอาประกัน เป็นต้น พร้อมทั้งควบคุมให้ปฏิบัติต่อลูกค้าอย่างเป็นธรรมและโปร่งใส ให้บริษัทประกันภัยมีส่วนในการกำกับดูแลเพื่อปิดช่องว่างการเสนอขายที่ไม่ถูกต้อง ตลอดจนจัดการอบรม สอบ และขอต่ออายุใบอนุญาตเป็นตัวแทนหรือนายหน้าประกันภัยอย่างเข้มข้น ทั้งนี้ ประชาชนสามารถตรวจสอบสถานะของนายหน้าประกันภัยได้ทางเว็บไซต์ www.oic.or.th หรือสายด่วน 1186
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/14403
