รัฐบาลไทย-ข่าวทำเนียบรัฐบาล-นายกรัฐมนตรีสั่งการหน่วยงานเกี่ยวข้อง หาวิธีเคลื่อนย้ายระเบิดยักษ์ที่พบในจังหวัดราชบุรี

วันอังคารที่ 28 สิงหาคม 2561
นายกรัฐมนตรีสั่งการหน่วยงานเกี่ยวข้อง หาวิธีเคลื่อนย้ายระเบิดยักษ์ที่พบในจังหวัดราชบุรี
นายกรัฐมนตรีสั่งการหน่วยงานเกี่ยวข้อง หาวิธีเคลื่อนย้ายระเบิดยักษ์ที่พบในจังหวัดราชบุรี
วันนี้ (28 สิงหาคม 2561) เวลา 14.00 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการเป็นประธานประชุมคณะรัฐมนตรีถึงกรณีการพบระเบิดยักษ์จากสมัยสงครามโลก ที่จังหวัดราชบุรี ว่า ตอนนี้ได้คุยกับฝ่ายความมั่นคงแล้ว ซึ่งจะได้สั่งการให้ทหารช่าง และหน่วยงานด้านอาวุธของกองทัพบก เข้าไปดูแลว่าจะดำเนินการได้อย่างไรบ้าง หากอยู่ในขีดความสามารถที่จะเคลื่อนย้ายได้ ปลดฉนวนได้ ก็ต้องพิจารณาด้วยว่ามีอันตรายแค่ไหน อย่างไร พร้อมกล่าวว่า กรณีเจอระเบิดอย่างนี้มีทุกประเทศ สมัยสงครามโลกก็มีหลายประเทศ ก็จะได้หาวิธีการแก้ไข ตอนนี้ก็ให้หลีกเลี่ยงไปก่อน ความจริงระเบิดอยู่ตรงนั้นมานานแล้ว แต่เมื่อเจอแล้ว ก็ถือว่าดี จะได้แก้ปัญหาให้ได้แบบยั่งยืน ซึ่งถ้าประเทศไทยแก้ไม่ได้ก็ต้องปรึกษาต่างประเทศ จะช่วยกันอย่างไร และกล่าวขอบคุณคนที่พบเจอ คนที่แจ้งด้วย
-------------------------------------------

ที่มา : http://www.thaigov.go.th/news/contents/details/14981
