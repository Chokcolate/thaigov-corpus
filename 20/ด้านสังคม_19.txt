รัฐบาลไทย-ข่าวทำเนียบรัฐบาล-พม. เตรียมจัดงาน “Thailand Social Expo 2018” วันที่ 3 – 5 ส.ค. นี้ ณ Hall 5 – 8 ศูนย์แสดงสินค้าและการประชุมอิมแพ็ค เมืองทองธานี


วันพุธที่ 25 กรกฎาคม 2561
107
พม. เตรียมจัดงาน “Thailand Social Expo 2018” วันที่ 3 – 5 ส.ค. นี้ ณ Hall 5 – 8 ศูนย์แสดงสินค้าและการประชุมอิมแพ็ค เมืองทองธานี
พม. เตรียมจัดงาน “Thailand Social Expo 2018” วันที่ 3 – 5 ส.ค. นี้ ณ Hall 5 – 8 ศูนย์แสดงสินค้าและการประชุมอิมแพ็ค เมืองทองธานี
วันนี้ (25 ก.ค. 61) เวลา 08.30 น. พลเอก อนันตพร กาญจนรัตน์ รัฐมนตรีกระทรวงการพัฒนาสังคมและความมั่นคงของมนุษย์ (รมว.พม.) เป็นประธานการประชุมศูนย์ปฏิบัติการกระทรวงการพัฒนาสังคมและความมั่นคงของมนุษย์ (ศปก.พม.)ครั้งที่ 103/2561 โดยมีผู้บริหารและผู้แทนจากหน่วยงานในกระทรวง ร่วมการประชุม ณ ห้องประชุมชั้น 8 กระทรวงการพัฒนาสังคมและความมั่นคงของมนุษย์ สะพานขาว กรุงเทพฯ
รัฐบาล โดยกระทรวงการพัฒนาสังคมและความมั่นคงของมนุษย์ (พม.) และองค์กรภาคีเครือข่ายด้านสังคมกว่า 80 หน่วยงาน เตรียมจัดงาน "Thailand Social Expo 2018” ระหว่างวันที่ 3 - 5 สิงหาคม 2561 ตั้งแต่เวลา 9.00 - 18.30 น. ณ Hall 5 – 8 ศูนย์แสดงสินค้าและการประชุมอิมแพ็ค เมืองทองธานี จังหวัดนนทบุรี โดยภายในงานจะได้พบกับมหกรรมกรรมด้านสังคมครั้งยิ่งใหญ่ของประเทศ ประกอบด้วย 4 โซนสำคัญ ได้แก่ โซน 1 การประชุมวิชาการเสวนาปาฐกถาการแลกเปลี่ยนเรียนรู้ด้านการพัฒนาสังคมและการนำเสนอรายงานสถานการณ์ ทางสังคม อาทิ "พลังสตรีอาเซียนขับเคลื่อนเศรษฐกิจ” "เมืองทุกมิติ : การแก้ไขปัญหาที่อยู่อาศัยในประเทศไทย และประเทศ ASEAN โดยชุมชนเป็นแกนหลัก” และ "Social Map กับการลดความเหลื่อมล้ำทางสังคม” เป็นต้น โซน 2 การแสดงผลงานนวัตกรรมด้านสังคมของประเทศไทย เป็นนวัตกรรมเพื่อพัฒนาสังคมต้นแบบที่ดีของการพัฒนาสังคมเทคโนโลยีเพื่อสังคม อาทิ การจำลองบ้านและที่อยู่อาศัยที่เอื้อต่อคนพิการ การให้บริการทางสังคม บริการรถทันตกรรมเคลื่อนที่ การทำบัตรประชาชนเคลื่อนที่ การนวดแผนไทย บริการวัดสายตา และบริการแว่นตา เป็นต้น โซน 3 การแสดงผลิตผลด้านสังคมของภาคีเครือข่ายทุกภาคส่วน อาทิ ผลิตภัณฑ์ทอฝัน By พม. ธงฟ้าราคาประหยัด ผลิตภัณฑ์ OTOP เป็นต้น และโซน 4 การแสดงศักยภาพของกลุ่มเป้าหมายและภาคีเครือข่ายเพื่อเสริมสร้างเจตคติที่ดีและสร้างสรรค์ของคนในสังคม อาทิ การแสดงโขนรามเกียรติ์ของผู้พิการทางการได้ยิน ตอน "ยกรบ” การแสดง ของศิลปิน S2S การแสดง ของชนเผ่าอาข่า และการเดินแฟชั่นโชว์ของผู้สูงอายุ เป็นต้น
ทั้งนี้ ขอเชิญชวนประชาชนผู้ที่สนใจ ภาคีเครือข่ายทางสังคม หน่วยงานภาครัฐ ภาคเอกชน NGOs หน่วยงาน ที่เกี่ยวข้อง และสถาบันการศึกษา เข้าร่วมงาน "Thailand Social Expo 2018” ในวัน เวลา และสถานที่ดังกล่าว

ที่มา : http://www.thaigov.go.th/news/contents/details/14142