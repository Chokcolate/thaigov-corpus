รัฐบาลไทย-ข่าวทำเนียบรัฐบาล-"ปลัดยุติธรรม" ลงพื้นที่ จ.นครศรีธรรมราช ตรวจเยี่ยมการดำเนินงานของหน่วยงานในสังกัดกระทรวงยุติธรรม


วันอังคารที่ 21 สิงหาคม 2561
65
"ปลัดยุติธรรม" ลงพื้นที่ จ.นครศรีธรรมราช ตรวจเยี่ยมการดำเนินงานของหน่วยงานในสังกัดกระทรวงยุติธรรม
"ปลัดยุติธรรม" ลงพื้นที่ จ.นครศรีธรรมราช ตรวจเยี่ยมการดำเนินงานของหน่วยงานในสังกัดกระทรวงยุติธรรม
ในวันจันทร์ที่ ๒๐ สิงหาคม ๒๕๖๑ เวลา ๐๘.๔๐ น.
ศาสตราจารย์พิเศษ วิศิษฏ์ วิศิษฏ์สรอรรถ ปลัดกระทรวงยุติธรรม นำคณะผู้บริหารกระทรวงยุติธรรม ตรวจเยี่ยมหน่วยงานสังกัดกระทรวงยุติธรรม ในจังหวัดนครศรีธรรมราช ได้แก่ สำนักงานยุติธรรมจังหวัดนครศรีธรรมราช สำนักงานคุมประพฤติจังหวัดนครศรีธรรมราช สำนักงานบังคับคดีจังหวัดนครศรีธรรมราช เรือนจำกลางนครศรีธรรมราช ทัณฑสถานวัยหนุ่มนครศรีธรรมราช และสถานพินิจและคุ้มครองเด็กและเยาวชนจังหวัดนครศรีธรรมราช
ในการนี้ ปลัดกระทรวงยุติธรรม ได้ติดตามความก้าวหน้าการนำระบบนำร่องศูนย์แลกเปลี่ยนข้อมูลกระบวนการยุติธรรมต้นแบบ (Data Exchange Center : DXC) ซึ่งเป็นการบูรณาการข้อมูลจากหลายหน่วยงานในกระบวนการยุติธรรม มาใช้ในหน่วยงาน โดย DXC จะช่วยประหยัดค่าใช้จ่าย และเวลาในการติดตาม และค้นหาข้อมูล รวมทั้งเพิ่มความสะดวกให้กับประชาชน ผู้ปฏิบัติงานและผู้บริหารในกระบวนการยุติธรรม นอกจากนี้ได้เน้นย้ำให้เจ้าหน้าที่ผู้ปฏิบัติงาน มีแนวทางการดำเนินงานเป็นอันหนึ่งอันเดียวกัน มีขั้นตอนและกระบวนการให้บริการประชาชนที่ชัดเจน  และมีประสิทธิภาพ  เพื่อตอบสนองความต้องการของประชาชนด้วยความสะดวกและรวดเร็ว

ที่มา : http://www.thaigov.go.th/news/contents/details/14785