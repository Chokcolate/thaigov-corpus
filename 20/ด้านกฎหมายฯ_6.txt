รัฐบาลไทย-ข่าวทำเนียบรัฐบาล-กระทรวงยุติธรรม ร่วมมือ AAPTIP ขับเคลื่อนโครงการออสเตรเลีย-เอเชีย  เพื่อต่อต้านการค้ามนุษย์ในภูมิภาคอย่างยั่งยืน


วันอังคารที่ 24 กรกฎาคม 2561
120
กระทรวงยุติธรรม ร่วมมือ AAPTIP ขับเคลื่อนโครงการออสเตรเลีย-เอเชีย  เพื่อต่อต้านการค้ามนุษย์ในภูมิภาคอย่างยั่งยืน
กระทรวงยุติธรรม ร่วมมือ AAPTIP ขับเคลื่อนโครงการออสเตรเลีย-เอเชีย เพื่อต่อต้านการค้ามนุษย์ในภูมิภาคอย่างยั่งยืน
ในวันอังคารที่ ๒๔ กรกฎาคม ๒๕๖๑ เวลา ๐๙.๐๐ น.
พันตำรวจเอกดุษฎี​ อารยวุฒิ รองปลัดกระทรวงยุติธรรม
เป็นประธานการประชุมคณะกรรมการขับเคลื่อนโครงการออสเตรเลีย – เอเชีย เพื่อต่อต้านการค้ามนุษย์
(AAPTIP Thailand National Program Steerng Committee - NPSC meeting) ครั้งที่ ๒/๒๕๖๑
ณ ห้อง BB๒๐๕ โรงแรมเซ็นทรา บายเซ็นทาราศูนย์ราชการและคอนเวนชันเซ็นเตอร์ แจ้งวัฒนะ
รองปลัดกระทรวงยุติธรรม​ กล่าวว่ากระทรวงยุติธรรมให้ความสำคัญกับการป้องกันและปราบปราม
การค้ามนุษย์​เป็นอย่างยิ่ง​ และจากประสบการณ์​ตรง​พบว่า​ ประเทศไทยมีพัฒนาการในทางที่ดีขึ้น
อย่างต่อเนื่อง อย่างไรก็ตามด้วยลักษณะของปัญหาที่มีความซับซ้อน ประเทศไทยจึงยังคงต้องทำงานร่วมกันอย่างเป็นระบบ​กับภาคีทั้งภายในและระหว่างประเทศ​เพื่อเพิ่มประสิทธิภาพในการแก้ไขปัญหาดังกล่าว
โครงการ​  AAPTIP​ เป็นความร่วมมือระหว่างประเทศในการต่อต้านการค้ามนุษย์ผ่านกลไกคณะกรรมการขับเคลื่อนโครงการระดับประเทศและระดับภูมิภาค​ ที่มีเป้าประสงค์เพื่อพัฒนาและส่งเสริมประสิทธิภาพ
และประสิทธิผลในการขับเคลื่อนแนวทางป้องกันปราบปราม​ และแก้ไขปัญหาการค้ามนุษย์ให้เป็นไปอย่างบูรณาการ​ และสอดคล้องกับแนวนโยบายของรัฐบาล​ รวมทั้งเป็นการสร้างเครือข่ายและเสริมสร้างความเข้าใจระหว่างหน่วยงานที่เกี่ยวข้องของไทยกับออสเตรเลียและประเทศภาคีในภูมิภาค โดยการประชุมในครั้งนี้
มีวัตถุประสงค์เพื่อรับทราบผลการดำเนินงานของโครงการ AAPTIP ในระดับภูมิภาค​
ตลอดจนรับฟังความคิดเห็นจากคณะกรรมการฯ​
เพื่อนำไปสู่แนวทางการป้องกันและแก้ไขปัญหาค้ามนุษย์ในประเทศไทย และภูมิภาคอย่างยั่งยืน
กระทรวงยุติธรรม​ ในฐานะหน่วยงานผู้ประสานกลางของโครงการ​ AAPTIP มีความยินดีอย่างยิ่งที่ได้เห็น
ความคืบหน้าของโครงการฯ​ นับจากมีการลงนามในข้อตกลงเสริมว่าด้วยโครงการออสเตรเลีย-เอเชีย​
เพื่อต่อต้านการค้ามนุษย์​ เมื่อวันที่​ ๒๖ มกราคม ๒๕๕๘ สำหรับการประชุมในครั้งนี้​​ เป็นการประชุม
ครั้งสุดท้ายของโครงการ​ฯ​ ในระยะปัจจุบัน ซึ่งเปิดโอกาสให้คณะกรรมการฯ​ ได้มีส่วนในการนำเสนอ​
ตลอดจนร่วมแสดงความคิดเห็นและจะทำให้หน่วยงานที่เกี่ยวข้องได้รับทราบผลการดำเนินงานโครงการฯ​ พัฒนาการและ​การเปลี่ยนแปลงที่สำคัญ​ การจัดลำดับและระดับความสำเร็จของโครงการฯ​ ตลอดจนรับทราบความคืบหน้าของโครงการระยะใหม่​ อันจะเป็นประโยชน์ต่อวางแผนการดำเนินงานต่อไปในอนาคต
โอกาสนี้ Mr. Willem Pretorius รองผู้อำนวยการโครงการ AAPTIP ได้กล่าวต้อนรับผู้เข้าร่วมประชุมฯ
โดยมีผู้แทนหน่วยงานที่เกี่ยวข้อง อาทิ กรมคุ้มครองสิทธิและเสรีภาพ กรมสอบสวนคดีพิเศษ
กระทรวงแรงงาน กระทรวงการพัฒนาสังคมและความมั่นคงของมนุษย์
กรมประมง กระทรวงเกษตรและสหกรณ์ กองทัพเรือ สำนักงานอัยการสูงสุด สำนักงานศาลยุติธรรม
สำนักงานตำรวจแห่งชาติ เจ้าหน้าที่สถานเอกอัครราชทูตออสเตรเลียประจำประเทศไทย
และเจ้าหน้าที่ AAPTIP เข้าร่วมฯ

ที่มา : http://www.thaigov.go.th/news/contents/details/14106