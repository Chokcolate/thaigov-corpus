รัฐบาลไทย-ข่าวทำเนียบรัฐบาล-รองปลัด ก.อุตฯ เยี่ยมชมงาน “ไทยทำเอง” ณ ลาน ITC กล้วยน้ำไท 


วันอาทิตย์ที่ 19 สิงหาคม 2561
84
พิมพ์
รองปลัด ก.อุตฯ เยี่ยมชมงาน “ไทยทำเอง” ณ ลาน ITC กล้วยน้ำไท
รองปลัด ก.อุตฯ เยี่ยมชมงาน “ไทยทำเอง” ณ ลาน ITC กล้วยน้ำไท
เมื่อวันที่ 18 สิงหาคม 2561 นางสาวนิสากร จึงเจริญธรรม รองปลัดกระทรวงอุตสาหกรรม เยี่ยมชมงาน “ไทยทำเอง” #เทศกาลส่งเสริมการช่าง จัดขึ้นระหว่างวันที่ 17-19 สิงหาคม 2561 ตั้งเเต่ 14.00-21.00 น. ณ ลาน ITC กล้วยน้ำไท จัดโดยกรมส่งเสริมอุตสาหกรรม ร่วมกับ สถาบันพลาสติก ซึ่งกิจกรรมดังกล่าวจัดขึ้นเพื่อเน้นการสร้างทักษะในหลากหลายด้าน ต่อยอดให้ผู้เข้าร่วมงานสามารถสร้างผลิตภัณฑ์ พร้อมนวัตกรรมที่มีความหลากหลายในแบบของตนเอง ประกอบด้วย 1) กิจกรรมออกบูธจากเหล่านักสร้างสรรค์ตัวจริงในโซน DIY Craft และ Maker สายเทคโนโลยี 2) นิทรรศการ “ไทยทำเอง” ที่ถ่ายทอดความสามารถและความตั้งใจของชาวไทยออกมาเป็นผลงานสารคดีถึง 10 เรื่องราว 3) นิทรรศการศิลปวัฒนธรรม ที่เป็นการผสมผสานงานศิลปะเข้ากับเทคโนโลยีสมัยใหม่ 4) การสาธิตเครื่องจักรอุตสาหกรรม เช่น สาธิตการฉีดพลาสติค และ 5) พื้นที่การสนับสนุน SMEs ที่พร้อมด้วยแพคเกจทางด้านการเงินและคำปรึกษาในการต่อยอดสู่เชิงพาณิชย์ ทั้ง NIA , SCB , SMEs Bank , และสถาบันพัฒนาวิสาหกิจขนาดกลางและขนาดย่อม

ที่มา : http://www.thaigov.go.th/news/contents/details/14704