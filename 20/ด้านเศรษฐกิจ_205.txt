รัฐบาลไทย-ข่าวทำเนียบรัฐบาล-รัฐมนตรีช่วยว่าการกระทรวงอุตสาหกรรม เยี่ยมชมหมู่บ้าน civ ชุมชนบ้านเกาะพิทักษ์ อำเภอหลังสวน จังหวัดชุมพร

วันอังคารที่ 21 สิงหาคม 2561
รัฐมนตรีช่วยว่าการกระทรวงอุตสาหกรรม เยี่ยมชมหมู่บ้าน civ ชุมชนบ้านเกาะพิทักษ์ อำเภอหลังสวน จังหวัดชุมพร
รัฐมนตรีช่วยว่าการกระทรวงอุตสาหกรรม เยี่ยมชมหมู่บ้าน civ ชุมชนบ้านเกาะพิทักษ์ อำเภอหลังสวน จังหวัดชุมพร
วันนี้ (21 สิงหาคม 2561) นายสมชาย หาญหิรัญ รัฐมนตรีช่วยว่าการกระทรวงอุตสาหกรรม พร้อมด้วยนายจารุพันธุ์ จารโยภาส รองอธิบดีกรมส่งเสริมอุตสาหกรรม นายนิรันดร์ ยิ่งมหิศรานนท์ รองอธิบดีกรมอุตสาหกรรมพื้นฐานและการเหมืองแร่ ลงพื้นที่เยี่ยมชมหมู่บ้าน civ ชุมชนบ้านเกาะพิทักษ์ อำเภอหลังสวน จังหวัดชุมพร โดยมีผู้ใหญ่อำพล ธานีครุฑ ให้การต้อนรับ
รัฐมนตรีช่วยว่าการกระทรวงอุตสาหกรรม เผยว่า หมู่บ้านอุตสาหกรรมสร้างสรรค์หรือหมู่บ้าน CIV (Creative Industry Village) ชุมชนบ้านเกาะพิทักษ์ อำเภอหลังสวน จังหวัดชุมพร เป็นหมู่บ้านที่มีทะเลล้อมรอบ ตั้งอยู่ริมทะเลและมีบรรยายกาศเงียบสงบ เป็นแหล่งท่องเที่ยวเชิงนิเวศน์ และท่องเที่ยวสร้างสรรค์ รวมทั้งเป็นแหล่งเรียนรู้ภูมิปัญญาด้านการใช้สมุนไพรบนเกาะ มาพัฒนาเป็นสบู่สำหรับโฮมสเตย์ และสบู่ลิ้นทะเลของฝากชุมชนเกาะพิทักษ์ นำเศษใบหูกวางที่ทิ้งแล้วมีอยู่บนเกาะมาพัฒนาเป็นผ้ามัดย้อมสีธรรมชาติ และแปรรูปอาหารทะเล เช่น น้ำพริกปลาอินทรีย์ฝังทราย เป็นต้น

ที่มา : http://www.thaigov.go.th/news/contents/details/14804
