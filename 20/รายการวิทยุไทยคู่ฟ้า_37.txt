รัฐบาลไทย-ข่าวทำเนียบรัฐบาล-ดูแลสุขภาพพระสงฆ์ ผ่านธรรมนูญสุขภาพพระสงฆ์

วันจันทร์ที่ 27 สิงหาคม 2561
ดูแลสุขภาพพระสงฆ์ ผ่านธรรมนูญสุขภาพพระสงฆ์
รัฐบาลให้ความสำคัญกับการดูแลสุขภาพของพระภิกษุสงฆ์ โดยดำเนินงานตามหลักการของธรรมนูญสุขภาพพระสงฆ์แห่งชาติ ปี 2560 ร่วมกับโครงการพลังบวร หรือ บ้าน วัด โรงเรียน
ดูแลสุขภาพพระสงฆ์ ผ่านธรรมนูญสุขภาพพระสงฆ์
ต่อจากนี้ไป ขอเชิญรับฟังไทยคู่ฟ้า ครับ
รัฐบาลให้ความสำคัญกับการดูแลสุขภาพของพระภิกษุสงฆ์ โดยดำเนินงานตามหลักการของธรรมนูญสุขภาพพระสงฆ์แห่งชาติ ปี 2560 ร่วมกับโครงการพลังบวร หรือ บ้าน วัด โรงเรียน ตามแนวทางประชารัฐโดยจะมีการจัดทำฐานข้อมูลพระสงฆ์ การตรวจคัดกรองสุขภาพพระสงฆ์ และการอบรมให้ความรู้ทั้งฝ่ายพระสงฆ์และฆราวาส ใน 3 เรื่อง ประกอบด้วย พระสงฆ์กับการดูแลสุขภาพตนเอง บทบาทพระสงฆ์ในการสร้างเสริมสุขภาวะของชุมชน และการอุปัฏฐากดูแลสุขภาพพระสงฆ์ของชุมชนและสังคมอย่างถูกต้องตามหลักพระธรรมวินัย ทั้งนี้ เพื่อให้สอดคล้องกับแนวคิดในการสร้างเสริมสุขภาวะให้กับพระสงฆ์และช่วยสร้างความมั่นคงแก่พระพุทธศาสนาที่ว่า “พระแข็งแรง วัดมั่นคง ชุมชนเป็นสุข”
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/14931
