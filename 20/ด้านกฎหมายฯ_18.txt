รัฐบาลไทย-ข่าวทำเนียบรัฐบาล-ปลัดกระทรวงยุติธรรมบรรยายพิเศษ “การคุ้มครองพยานและการประสานเชื่อมโยงข้อมูล DXC”


วันพฤหัสบดีที่ 9 สิงหาคม 2561
92
ปลัดกระทรวงยุติธรรมบรรยายพิเศษ “การคุ้มครองพยานและการประสานเชื่อมโยงข้อมูล DXC”
ปลัดกระทรวงยุติธรรมบรรยายพิเศษ “การคุ้มครองพยานและการประสานเชื่อมโยงข้อมูล DXC”
ในวันพฤหัสบดีที่ ๙ สิงหาคม ๒๕๖๑ เวลา ๐๙.๐๐ น.
ณ โรงแรมบัดดี้ โอเรียนทอล ริเวอร์ไซด์ ตำบลบางพูด อำเภอปากเกร็ด จังหวัดนนทบุรี
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นวิทยากรผู้ทรงคุณวุฒิบรรยายให้ความรู้แก่ผู้เข้าอบรมโครงการเพิ่มประสิทธิภาพบุคลากรด้านการสืบสวนสอบสวน
วินิจฉัย และการดำเนินคดีในศาล กิจกรรมหลักสูตรสืบสวนและไต่สวนสำหรับผู้บริหาร รุ่นที่ ๒
เรื่อง “การคุ้มครองพยานและการประสานแลกเปลี่ยนข้อมูล”
เพื่อเสริมประสิทธิภาพบุคลากรด้านการสืบสวนสอบสวนวินิจฉัยและการดำเนินคดีในศาล
ให้มีความรู้ความเข้าใจเกี่ยวกับกระบวนการสืบสวนและไต่สวนตามระเบียบกฎหมายใหม่
ที่มีการแก้ไขเปลี่ยนแปลงและสามารถนำมาปฏิบัติโดยมีรูปแบบและมาตรฐานเดียวกัน
เพื่อพัฒนาขีดความสามารถ และเพิ่มพูนพัฒนาความรู้ ความเชี่ยวชาญและทักษะที่จำเป็น
เกี่ยวกับการปฏิบัติงานสืบสวนไต่สวนและการดำเนินคดีเลือกตั้ง รวมทั้งแลกเปลี่ยนความรู้
และประสบการณ์ที่จะเป็นประโยชน์ต่อการพัฒนางานสืบสวนสอบสวน
ของสำนักงานคณะกรรมการการเลือกตั้ง
ซึ่งการอบรมดังกล่าวจัดขึ้นระหว่างวันที่ ๖ - ๑๗ สิงหาคม ๒๕๖๑
โดยมีผู้บริหารของสำนักงานคณะกรรมการการเลือกตั้ง เข้าร่วมอบรมฯ จำนวน ๗๙ คน
ปลัดกระทรวงยุติธรรม กล่าวโดยมีใจความสำคัญตอนหนึ่งว่า การคุ้มครองพยานและการประสาน
แลกเปลี่ยนข้อมูลนับว่ามีความสำคัญต่อกระบวนการยุติธรรม โดยกระทรวงยุติธรรมให้ความสำคัญ
กับการคุ้มครองพยานบุคคล และการควบคุมพยานวัตถุและพยานเอกสารให้มีความปลอดภัย
โดยมีศูนย์แลกเปลี่ยนข้อมูลกระบวนการยุติธรรม หรือ ศูนย์ DXC ในการดำเนินงาน
ด้านเทคโนโลยีสารสนเทศกระบวนการยุติธรรม เพื่อเชื่อมโยงและแลกเปลี่ยนข้อมูล
ในกระบวนการยุติธรรมเพื่อประกอบการดำเนินคดีให้รวดเร็วและมีประสิทธิภาพยิ่งขึ้น
ทั้งนี้ กระทรวงยุติธรรมพร้อมให้การสนับสนุนสำนักงานคณะกรรมการการเลือกตั้ง
เพื่อให้การเลือกตั้งเป็นไปด้วยความโปร่งใส บริสุทธิ์ และยุติธรรมต่อไป

ที่มา : http://www.thaigov.go.th/news/contents/details/14498