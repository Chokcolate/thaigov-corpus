รัฐบาลไทย-ข่าวทำเนียบรัฐบาล-สธ.เผยไทยยังไม่พบไข้หวัดนกพร้อมเฝ้าระวังอย่างเข้มข้น

วันศุกร์ที่ 10 สิงหาคม 2561
สธ.เผยไทยยังไม่พบไข้หวัดนกพร้อมเฝ้าระวังอย่างเข้มข้น
กระทรวงสาธารณสุข เผยประเทศไทยไม่พบผู้ป่วยไข้หวัดนกกว่า 10 ปี ยังคงมาตรการเฝ้าระวังอย่างเข้มข้นและต่อเนื่องหลังพบประเทศเพื่อนบ้านทำลายสัตว์ปีกจำนวนมาก แนะนำประชาชนยึดหลัก กินร้อน ช้อนกลาง ล้างมือ และกินอาหารที่ปรุงสุกใหม่
กระทรวงสาธารณสุข เผยประเทศไทยไม่พบผู้ป่วยไข้หวัดนกกว่า 10 ปี ยังคงมาตรการเฝ้าระวังอย่างเข้มข้นและต่อเนื่องหลังพบประเทศเพื่อนบ้านทำลายสัตว์ปีกจำนวนมาก แนะนำประชาชนยึดหลัก กินร้อน ช้อนกลาง ล้างมือ และกินอาหารที่ปรุงสุกใหม่
นายแพทย์โอภาส การย์กวินพงศ์ รองปลัดกระทรวงสาธารณสุขและโฆษกกระทรวงสาธารณสุข กล่าวถึงกรณีข่าวประเทศเพื่อนบ้านทำลายสัตว์ปีกจำนวนมาก ว่า ประเทศไทย ไม่พบผู้ป่วยไข้หวัดนกสายพันธุ์ H5N1 และ H5N6มานานกว่า 10 ปี และยังคงมาตรการเฝ้าระวังผู้ที่เดินทางมาจากพื้นที่ที่มีการระบาด นกอพยพ และการเคลื่อนย้ายสัตว์ปีกทั้งบริเวณแนวชายแดนจากประเทศเพื่อนบ้านและภายในประเทศ เช่น ไก่ชน เป็ดไล่ทุ่ง และติดตามเฝ้าระวังสถานการณ์ของโรคอย่างต่อเนื่องได้กำชับให้สำนักงานสาธารณสุขจังหวัดดำเนินการตามมาตรการป้องกันและควบคุมโรคไข้หวัดนกของประเทศไทยอย่างเคร่งครัด รวมทั้งให้ความรู้ประชาชนในการป้องกันโรค ยึดหลักกินร้อน ช้อนกลาง ล้างมือ และรับประทานอาหารที่ปรุงสุกใหม่
นายแพทย์โอภาสกล่าวต่อว่า ขอให้ประชาชนอย่าตื่นตระหนกติดตามข่าวสารจากหน่วยงานราชการอย่างใกล้ชิด ไม่รับประทาน นก เป็ด ไก่ ที่ตายผิดปกติ ระมัดระวังการสัมผัสสัตว์ปีกและนกธรรมชาติหมั่นล้างมือบ่อย ๆ ด้วยน้ำและสบู่หากมีอาการคล้ายไข้หวัดใหญ่ คือ มีไข้ ปวดศีรษะ ปวดเมื่อยกล้ามเนื้อ อ่อนเพลีย มีน้ำมูก ไอ และเจ็บคอ ภายในช่วง 14 วันหลังกลับจากพื้นที่ระบาด หรือสัมผัสกับสัตว์ปีกป่วยตาย ให้รีบไปพบแพทย์พร้อมแจ้งประวัติการเดินทางและประวัติการสัมผัสโรค หากพบสัตว์ปีกป่วย/ตายที่ผิดสังเกต ขอให้แจ้งเจ้าหน้าที่ปศุสัตว์ อาสาสมัครสาธารณสุขประจำหมู่บ้าน (อสม.) ทันที ประชาชนมีข้อสงสัยสอบถามสายด่วนกรมควบคุมโรค โทร. 1422
********************************   10 สิงหาคม 2561

ที่มา : http://www.thaigov.go.th/news/contents/details/14519
