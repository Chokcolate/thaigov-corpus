รัฐบาลไทย-ข่าวทำเนียบรัฐบาล-ธ.ก.ส.แจงประเด็นปิดบัญชีโครงการรับจำนำข้าว


วันอังคารที่ 21 สิงหาคม 2561
154
พิมพ์
ธ.ก.ส.แจงประเด็นปิดบัญชีโครงการรับจำนำข้าว
ธ.ก.ส.ชี้แจงประเด็นบัญชีโครงการรับจำนำข้าวฯ  ยืนยันการปิดบัญชีมีคณะทำงานและเป็นไปตามมาตรฐานการบัญชี
นายอภิรมย์ สุขประเสริฐ ผู้จัดการธนาคารเพื่อการเกษตรและสหกรณ์การเกษตร เปิดเผยว่า ตามที่อธิบดีกรมบัญชีกลางได้ชี้แจงแล้วว่า รายงานการเงินแผ่นดินที่ตรวจรับรองโดย สำนักการตรวจเงินแผ่นดิน (สตง.) และมีการนำเสนอ สนช. นั้น  ได้มีการดำเนินงานมาตั้งปี 2548  เป็นการรายงานการรับจ่ายเงินคงคลังของรัฐบาล  มีการบันทึกบัญชีเป็นไปตามหลักเกณฑ์ที่กำหนด  ทั้งนี้ จะไม่ได้แสดงผลกำไรขาดทุนจากโครงการรับจำนำข้าวแต่อย่างใด นั้น
สำหรับโครงการรับจำนำข้าว เป็นโครงการตามนโยบายรัฐบาล ซึ่งการดำเนินงานเกี่ยวข้องกับหลายหน่วยงาน และจะมีการสรุปปิดบัญชีโครงการ โดยคณะอนุกรรมการปิดบัญชีโครงการ ฯ  ซึ่งประกอบด้วยส่วนงานที่เกี่ยวข้อง และผู้แทนสภาวิชาชีพบัญชี เป็นอนุกรรมการทำหน้าที่ สรุปภาระหนี้สิน ได้แก่ เงินต้น ดอกเบี้ยและค่าใช้จ่ายต่าง ๆ ที่เกิดขึ้นจากการดำเนินงานโครงการฯ โดยจะแยกบัญชีออกจากการดำเนินงานปกติของ ธ.ก.ส. ทั้งนี้ การปิดบัญชีดังกล่าว ดำเนินการเป็นไปตามมาตรฐานบัญชีทุกประการ

ที่มา : http://www.thaigov.go.th/news/contents/details/14797