รัฐบาลไทย-ข่าวทำเนียบรัฐบาล-รัฐมนตรีช่วยฯ สมชาย พร้อมคณะเยี่ยมชมการดำเนินงานโรงงานพื้นที่ จ.ปทุมธานี

วันเสาร์ที่ 4 สิงหาคม 2561
รัฐมนตรีช่วยฯ สมชาย พร้อมคณะเยี่ยมชมการดำเนินงานโรงงานพื้นที่ จ.ปทุมธานี
รัฐมนตรีช่วยฯ สมชาย พร้อมคณะเยี่ยมชมการดำเนินงานโรงงานพื้นที่ จ.ปทุมธานี
วันนี้ (3 สิงหาคม 2561) นายสมชาย หาญหิรัญ รัฐมนตรีช่วยว่าการกระทรวงอุตสาหกรรม พร้อมด้วย นายจุลพงษ์ ทวีศรี ผู้ตรวจราชการกระทรวงอุตสาหกรรม และนายบรรจง สุกรีฑา รองอธิบดีกรมโรงงานอุตสาหกรรม ลงพื้นที่ปทุมธานี เยี่ยมชมการดำเนินงานของบริษัท  เทยินโพลีเอสเตอร์ จำกัด โดยมี นายพินิจ บุญเลิศ ผู้ว่าราชการจังหวัดปทุมธานี นายสหวัฒน์ โสภา อุตสาหกรรมจังหวัดปทุมธานี  และ Mr.Tetsuya Horii กรรมการผู้จัดการบริษัท เทยินโพลีเอสเตอร์ จำกัด และคณะผู้บริหาร ให้การต้อนรับ ณ อำเภอคลองหลวง จังหวัดปทุมธานี
โดยบริษัท เทยินโพลีเอสเตอร์ จำกัด เป็นโรงงานที่ประกอบกิจการผลิตโพลีเอสเตอร์ชิพ เส้นใยสังเคราะห์ชนิดสเตเบิลไฟเบอร์และชนิดฟิลาเมนท์ยาน โดยผ่านกระบวนการผลิตที่มีการนำเอาเทคโนโลยีที่ทันสมัยมาใช้ในการแปรรูปพลาสติกที่ีไม่ใช้แล้วกลับมาใช้ใหม่ในรูปของเส้นใย   และกระบวนการผลิตไม่ก่อให้เกิดผลกระทบต่อสิ่งแวดล้อม  ซึ่งถือเป็นแบบอย่างโรงงานในการบริหารจัดการปัญหากากอุตสาหกรรมและขยะพลาสติกได้อย่างมีประสิทธิภาพ
จากนั้น ได้ไปเยี่ยมชมการดำเนินงานของบริษัท ควีน โฟเซ่น ฟรุต จำกัด โดยมี คุณกาญจนา แย้มพราย ประธานกรรมการบริหารบริษัท ให้การต้อนรับ
บริษัท ควีน โฟเซ่น ฟรุต จำกัด เป็นบริษัทผลิตและส่งออกทุเรียนแช่แข็งและแปรรูป ซึ่งได้รับความนิยมจากผู้บริโภคและมีแนวโน้มการเติบโตมากขึ้นในต่างประเทศ โดยเฉพาะประเทศจีนที่มีอัตราเพิ่มสูงขึ้นอย่างต่อเนื่อง โดยทุเรียนเป็นผลไม้ที่ได้รับความนิยมสูงสุดและมีการเติบโตเป็นอย่างมาก ซึ่งบริษัทฯ สามารถส่งออกทุเรียนแช่แข็งและทุเรียนแปรรูปได้ตลอดทั้งปี

ที่มา : http://www.thaigov.go.th/news/contents/details/14351
