รัฐบาลไทย-ข่าวทำเนียบรัฐบาล-ม.ล.ปนัดดาฯ ปาฐกถาพิเศษ เรื่อง 'การเป็นข้าราชการที่ดี ตามรอยเบื้องพระยุคลบาท' แก่นายแพทย์สาธารณสุขจังหวัด  ข้าราชการ พยาบาล และบุคลากรของกระทรวงสาธารณสุข จาก ๗๖ จังหวัด

วันพุธที่ 8 สิงหาคม 2561
ม.ล.ปนัดดาฯ ปาฐกถาพิเศษ เรื่อง 'การเป็นข้าราชการที่ดี ตามรอยเบื้องพระยุคลบาท' แก่นายแพทย์สาธารณสุขจังหวัด  ข้าราชการ พยาบาล และบุคลากรของกระทรวงสาธารณสุข จาก ๗๖ จังหวัด
ม.ล.ปนัดดาฯ ปาฐกถาพิเศษ เรื่อง 'การเป็นข้าราชการที่ดี ตามรอยเบื้องพระยุคลบาท' แก่นายแพทย์สาธารณสุขจังหวัด ข้าราชการ พยาบาล และบุคลากรของกระทรวงสาธารณสุข จาก ๗๖ จังหวัด
เมื่อวันอังคารที่ ๗ สิงหาคม ๒๕๖๑ เวลา ๑๓.๐๐ น.
สถาบันพระบรมราชชนก สำนักงานปลัดกระทรวงสาธารณสุข เชิญ
ม.ล.ปนัดดา ดิศกุล ผู้ช่วยรัฐมนตรีประจำนายกรัฐมนตรี ปฏิบัติราชการกระทรวงยุติธรรม
ปาฐกถาพิเศษ เรื่อง 'การเป็นข้าราชการที่ดี ตามรอยเบื้องพระยุคลบาท' แก่นายแพทย์สาธารณสุขจังหวัด
ข้าราชการ พยาบาล และบุคลากรของกระทรวงสาธารณสุข จาก ๗๖ จังหวัด
และกรุงเทพมหานคร ตามโครงการสัมมนาวิชาการสำหรับผู้รับผิดชอบงานพัฒนาบุคลากร
ประจำปีงบประมาณ ๒๕๖๑ เพื่อพัฒนาศักยภาพผู้ให้บริการสาธารณสุขแก่ประชาชนในทุกระดับ
สถานบริการในพื้นที่จังหวัด รองรับนโยบายพัฒนาระบบบริการสุขภาพ
ณ แกรนด์ บอลรูม โรงแรม ลีการ์เด้นท์ พลาซ่า อ.หาดใหญ่ จ.สงขลา
ม.ล.ปนัดดาฯ กล่าวว่า "ประโยชน์สุขของประชาชน คือ หัวใจและภาระหน้าที่ปฏิบัติของผู้เป็นข้าราชการของแผ่นดิน
ทรงพระกรุณาพระราชทานสอนถึงงานในหน้าที่และความรับผิดชอบ ถือเป็นหัวใจแห่งความสำเร็จในชีวิตราชการ
ที่ผู้เป็นข้าราชการถือเป็นผู้ที่เข้าถึงประชาชนมากที่สุด ความเข้าใจ เข้าถึง และพัฒนา จึงถือเป็นแนวทางปฏิบัติ
ให้งานในหน้าที่รับผิดชอบแห่งตนเกิดความเรียบร้อยสมบูรณ์ พระราชทานสอนให้คนไทยรักษาความเป็นสุภาพชน
ความซื่อสัตย์สุจริตให้ดำรงอยู่คู่กายอย่างสม่ำเสมอ ความดีงามเช่นว่านี้จะก่อให้เกิดความสำเร็จกับอีกทั้งเป็นแบบอย่าง
ที่ล้วนเสริมสร้างกำลังใจแก่กัน ข้าราชการนอกจากจะมีหน้าที่ในการบำบัดทุกข์บำรุงสุข ยังจะต้องเพียรพยายามช่วยกันเสริมสร้างต้นแบบหรือความเป็นแบบอย่างในการครองตน ครองคน และครองงาน ผลสัมฤทธิ์ไปกว้างกว่าที่คิดมากมาย กระผมเคยได้ยินพี่น้องประชาชนกล่าวชื่นชมข้าราชการผู้หนึ่งว่าเป็นคนดี ซื่อตรง สุภาพ และมีความรู้ความสามารถ
ในสายงานที่ตนรับผิดชอบ คงเป็นด้วยครอบครัว ครูอาจารย์ ได้ให้การอบรมมาดีเสียเหลือเกิน
ขอให้ลูกหลานเลียนแบบการดำเนินชีวิตของข้าราชการผู้นั้น
กระผมฟังแล้วชื่นใจแทนตัวท่านข้าราชการและครอบครัว ซึ่งหากสังคมมีบุคลากรเช่นนี้มากขึ้นๆ มีหรือที่บ้านเมือง
จะไม่มีความเจริญก้าวหน้า ท่านมาประชุมวันนี้มาจากทุกจังหวัดทั่วประเทศและกรุงเทพมหานคร หากเราทุกคน
ช่วยกันขยายผล สร้างต้นแบบอันเป็นที่เชื่อมั่นศรัทธา ท่านละ ๒ หรือ ๓ คน หรือมากกว่านั้น
ในไม่ช้ามีหวังเกิดขึ้นเต็มบ้านเต็มเมือง"

ที่มา : http://www.thaigov.go.th/news/contents/details/14436
