รัฐบาลไทย-ข่าวทำเนียบรัฐบาล-​รองปลัดก.อุตฯ เป็นประธานเปิดตัวสมาคมส่งเสริมพัฒนาผู้ประกอบการไทย (ATED) 


วันอาทิตย์ที่ 19 สิงหาคม 2561
81
พิมพ์
​รองปลัดก.อุตฯ เป็นประธานเปิดตัวสมาคมส่งเสริมพัฒนาผู้ประกอบการไทย (ATED)
​รองปลัดก.อุตฯ เป็นประธานเปิดตัวสมาคมส่งเสริมพัฒนาผู้ประกอบการไทย (ATED)
เมื่อวันที่ (18 สิงหาคม 2561) นางสาวนิสากร จึงเจริญธรรม รองปลัดกระทรวงอุตสาหกรรม เป็นประธานในพิธีเปิดตัวสมาคมส่งเสริมพัฒนาผู้ประกอบการไทย (ATED) ณ มหาวิทยาลัยราชภัฏนครปฐม จังหวัดนครปฐม โดยมีนางสาวชุติภา โอภาสานนท์นายกสมาคมส่งเสริมพัฒนาผู้ประกอบการไทย นางยุพรัตน์ ศตวิริยะ ผู้อำนวยการกองพัฒนาขีดความสามารถธุรกิจอุตสาหกรรม นายสมคิด ตัณฑศรีกุล อุตสาหกรรมจังหวัดนครปฐม นายกสมาคมฯ จังหวัดนครปฐม และจังหวัดต่างๆ สมาชิกสมาคมฯ ทั่วประเทศ ร่วมงาน ซึ่งมีผู้เข้าร่วมงานกว่า 300 คน โดยสมาคมส่งเสริมพัฒนาผู้ประกอบการไทย จังหวัดนครปฐม ก่อกำเนิดมาจากสมาชิกที่ผ่านการฝึกอบรมของโครงการพัฒนาผู้ประกอบการธุรกิจอุตสาหกรรม อันมีส่วนช่วยสร้างผู้ประกอบการธุรกิจอุตสาหกรรมขนาดย่อม (SMEs) ให้มีศักยภาพเป็นผู้ประกอบการที่ประสบความสำเร็จเจริญก้าวหน้าในธุรกิจอุตสาหกรรมกลายเป็นธุรกิจอุตสาหกรรมขนาดกลางและขนาดใหญ่

ที่มา : http://www.thaigov.go.th/news/contents/details/14703