รัฐบาลไทย-ข่าวทำเนียบรัฐบาล-การประชุมเพื่อระดมความคิดเห็นและเผยแพร่ผลการศึกษาแนวทางการจัดทำตัวชี้วัดผลิตภัณฑ์มวลรวมสีเขียว Green GDP ภาคอุตสาหกรรมและ Green GPP ของจังหวัดชลบุรี ครั้งที่ 2 


วันพฤหัสบดีที่ 26 กรกฎาคม 2561
84
พิมพ์
การประชุมเพื่อระดมความคิดเห็นและเผยแพร่ผลการศึกษาแนวทางการจัดทำตัวชี้วัดผลิตภัณฑ์มวลรวมสีเขียว Green GDP ภาคอุตสาหกรรมและ Green GPP ของจังหวัดชลบุรี ครั้งที่ 2
นายศิริรุจ จุลกะรัตน์ ผู้อำนวยการสำนักงานเศรษฐกิจอุตสาหกรรมรักษาราชการเเทน รองปลัดกระทรวงอุตสาหกรรม หัวหน้ากลุ่มภารกิจด้านเศรษฐกิจอุตสาหกรรม เป็นประธานเปิดการประชุมเพื่อระดมความคิดเห็นและเผยแพร่ผลการศึกษาแนวทางการจัดทำตัวชี้วัดผลิตภัณฑ์มวลรวมสีเขียว
เมื่อวันที่ 20 กรกฎาคม 2561 นายศิริรุจ จุลกะรัตน์ ผู้อำนวยการสำนักงานเศรษฐกิจอุตสาหกรรมรักษาราชการเเทน รองปลัดกระทรวงอุตสาหกรรม หัวหน้ากลุ่มภารกิจด้านเศรษฐกิจอุตสาหกรรม เป็นประธานเปิดการประชุมเพื่อระดมความคิดเห็นและเผยแพร่ผลการศึกษาแนวทางการจัดทำตัวชี้วัดผลิตภัณฑ์มวลรวมสีเขียว Green GDP ภาคอุตสาหกรรมและ Green GPP ของจังหวัดชลบุรี ณ ห้องสะเม็ด โรงแรมเคป ราชา ศรีราชา จ.ชลบุรี ซึ่งเป็นความร่วมมือระหว่างกระทรวงอุตสาหกรรมและศูนย์ความเป็นเลิศทางด้านการจัดการพลังงานและเศรษฐนิเวศ สถาบันวิจัยวิทยาศาสตร์และเทคโนโลยี มหาวิทยาลัยเชียงใหม่ ทำการศึกษาและสร้างแบบจำลองสำหรับการประมวลข้อมูลที่เกี่ยวข้องในการจัดทำตัวชี้วัดผลิตภัณฑ์มวลรวมสีเขียว ในภาคอุตสาหกรรม โดยมีวัตถุประสงค์เพื่อแลกเปลี่ยนแนวคิด ข้อมูลด้านวิชาการ และวิพากษ์ผลการศึกษา การรวบรวมข้อมูลบัญชีรายการวัฏจักรชีวิตในกลุ่มอุตสาหกรรมเยื่อกระดาษและกระดาษและในพื้นที่อุตสาหกรรมจังหวัดชลบุรี และการสร้างแบบจำลองสำหรับการประเมินต้นทุนการใช้ทรัพยากรธรรมชาติและมูลค่าการเปลี่ยนแปลงระบบนิเวศน์สำหรับการประเมิน Green GDP ภาคอุตสาหกรรม เพื่อใช้ประโยชน์ในการกำหนดนโยบายการพัฒนาอุตสาหกรรมในพื้นที่ระเบียงเขตเศรษฐกิจพิเศษภาคตะวันออกต่อไป โดยมีผู้เข้าร่วมประชุมประกอบด้วยผู้ประกอบการโรงงานอุตสาหกรรมเยื่อและกระดาษ ผู้ประกอบการโรงงานอุตสาหกรรมในจังหวัดชลบุรี นักวิชาการ และเจ้าหน้าที่ที่เกี่ยวข้อง จำนวน 60 คน

ที่มา : http://www.thaigov.go.th/news/contents/details/14183