รัฐบาลไทย-ข่าวทำเนียบรัฐบาล-รมว.ดิจิทัลฯ ปาฐกถาพิเศษในงาน 8 ปี ETDA “Future Economy and Internet Governance : Big Change to Big Chance”


วันพุธที่ 25 กรกฎาคม 2561
72
รมว.ดิจิทัลฯ ปาฐกถาพิเศษในงาน 8 ปี ETDA “Future Economy and Internet Governance : Big Change to Big Chance”
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) กล่าวปาฐกถาพิเศษหัวข้อ “The Key Success Factors of Future Economy” ในงาน 8 ปี ETDA “Future Economy and Internet Governance : Big Change to Big Chance” โดยสำนักงานพัฒนาธุรกรรมทางอิเล็กทรอนิกส์ (องค์การมหาชน) หรือ ETDA หน่วยงานในสังกัดกระทรวงฯ จัดขึ้น ระหว่างวันที่ 23–25 กรกฎาคม 2561 ณ รอยัล พารากอนฮอลล์ สยามพารากอน โดยมี พลอากาศเอก ประจิน จั่นตอง รองนายกรัฐมนตรี เป็นประธานพิธีเปิดงานฯ ซึ่ง รมว.กระทรวงดิจิทัลฯ ได้กล่าวถึงการจัดงานฯครั้งนี้ว่า เป็นไปตามแนวนโยบายของรัฐบาลที่ต้องการผลักดันประเทศไทยให้ใช้เทคโนโลยีและนวัตกรรมในการขับเคลื่อนเศรษฐกิจตั้งแต่ฐานรากเพื่อเข้าถึงชุมชนและในทุกระดับ โดยจะช่วยกระตุ้นให้ทุกองค์กรและทุกคนเห็นถึงคุณค่าและความสำคัญของการนำเทคโนโลยีดิจิทัลมามีบทบาทขับเคลื่อนประเทศไทยสู่ Digital Thailand อย่างเต็มรูปแบบ รวมทั้งเสริมสร้างองค์ความรู้ ถ่ายทอดประสบการณ์และแนวทางปฏิบัติที่ดีในการนำเทคโนโลยีดิจิทัลมาใช้เพิ่มมูลค่าทางเศรษฐกิจแก่ประเทศ ตลอดจนเพิ่มศักยภาพแก่ผู้ประกอบการ และสร้างงานให้กับประชาชน รวมทั้งช่วยกระตุ้นให้เกิดความสนใจที่จะนำไปสู่การลงทุนด้านดิจิทัลของบริษัทชั้นนำด้านเทคโนโลยีดิจิทัลทั้งในและต่างประเทศ เมื่อวันที่ 23 กรกฎาคม 2561 ณ รอยัล พารากอน ฮอลล์ ชั้น 5 ศูนย์การค้าสยามพารากอน ถนนพระรามที่ 1 เขตปทุมวัน กรุงเทพฯ
************************

ที่มา : http://www.thaigov.go.th/news/contents/details/14117