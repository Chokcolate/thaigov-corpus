รัฐบาลไทย-ข่าวทำเนียบรัฐบาล-กระทรวงยุติธรรม โดยกรมบังคับคดีจัดมหกรรมขายทอดตลาดทรัพย์สินในพื้นที่จังหวัดนครราชสีมา จังหวัดบุรีรัมย์ และจังหวัดชัยภูมิ นัดที่ ๒ ขายทรัพย์สินได้กว่า ๑๙๑  ล้านบาท

วันจันทร์ที่ 13 สิงหาคม 2561
กระทรวงยุติธรรม โดยกรมบังคับคดีจัดมหกรรมขายทอดตลาดทรัพย์สินในพื้นที่จังหวัดนครราชสีมา จังหวัดบุรีรัมย์ และจังหวัดชัยภูมิ นัดที่ ๒ ขายทรัพย์สินได้กว่า ๑๙๑  ล้านบาท
กรมบังคับคดีจัดมหกรรมขายทอดตลาดทรัพย์สินในพื้นที่จังหวัดนครราชสีมา จังหวัดบุรีรัมย์ และจังหวัดชัยภูมิ นัดที่ ๒ ขายทรัพย์สินได้กว่า ๑๙๑  ล้านบาท
เมื่อวันเสาร์ที่ ๑๑ สิงหาคม ๒๕๖๑ เวลา ๑๐.๐๐ น. กรมบังคับคดีจัดมหกรรมขายทอดตลาดทรัพย์สินในพื้นที่จังหวัดนครราชสีมา จังหวัดบุรีรัมย์ และจังหวัดชัยภูมิ นัดที่ ๒ ณ ศูนย์การค้า เทอร์มินอล ๒๑ โคราช จังหวัดนครราชสีมา โดยนางสาวรื่นวดี สุวรรณมงคล อธิบดีกรมบังคับคดี พร้อมด้วยนางศศิวิมล ธนศานติ รองอธิบดีกรมบังคับคดี และคณะผู้บริหารกรมบังคับคดี ให้การต้อนรับ และร่วมดูแลการปฏิบัติหน้าที่ของเจ้าหน้าที่ภายในมหกรรมขายทอดตลาด สำหรับทรัพย์ที่นำมาประกาศขายเป็นที่ดิน ที่ดินพร้อมสิ่งปลูกสร้าง และห้องชุด ที่ตั้งอยู่ในเขตพื้นที่จังหวัดนครราชสีมา จังหวัดบุรีรัมย์ และจังหวัดชัยภูมิ โดยมีทรัพย์ที่พร้อมขายทอดตลาดจำนวน  ๑๗๓  คดี ๑๘๐ รายการ ราคาประเมินรวม ๔๒๒,๖๐๓,๒๒๔.๖๒ บาท ซึ่งมีผู้สนใจเข้าฟังการขายทอดตลาดประมาณ ๒๐๐ คน โดยผลการขายทอดตลาดในวันนี้ ขายได้ ๔๓  คดี ๔๓ รายการ ราคาประเมิน ๑๙๐,๓๗๗,๐๙๙ บาท ขายได้เป็นเงินทั้งสิ้น ๑๙๑,๓๐๖,๐๐๐ บาท ซึ่งการขายทอดตลาดในครั้งมีผู้ซื้อรายใหม่สนใจเข้าร่วมประมูลซื้อทรัพย์สินของกรมบังคับคดีมากขึ้น และประชาชนส่วนใหญ่เห็นว่าการจัดมหกรรมขายทอดตลาดนอกสถานที่ทำให้เกิดความสะดวก และสามารถหาซื้อทรัพย์ได้ในหลายพื้นที่มากยิ่งขึ้น
นอกจากนี้มีจัดนิทรรศการเพื่อสร้างความรับรู้ทางกฎหมายและการให้คำปรึกษาทางกฎหมายโดยมีผู้สนใจขอรับคำปรึกษาทางกฎหมาย และสนใจดาวน์โหลดแอพพลิเคชั่นของกรมบังคับคดีเป็นจำนวนมาก และกิจกรรมบูรณาการร่วมกับวิสาหกิจสุขภาพชุมชนโดยจัดให้มีนวัตกรรมนวดเพื่อสุขภาพ โดยมีนายแพทย์พูลชัย จิตอนันตวิทยา ประธานฝ่ายการแพทย์ วิสาหกิจชุมชน (SHE) "สตรีที่ เคยก้าวพลาด"  อันเป็นการส่งเสริมคนดี สู่สังคม ตามนโยบายรัฐมนตรีว่าการกระทรวงยุติธรรม ซึ่งมีผู้สนใจเข้ารับการนวด เพื่อสุขภาพจำนวน ๙๐ คน

ที่มา : http://www.thaigov.go.th/news/contents/details/14558
