รัฐบาลไทย-ข่าวทำเนียบรัฐบาล-หัวหน้าผู้แทนพิเศษของรัฐบาล/รัฐมนตรีช่วยว่าการกระทรวงศึกษาธิการ ลงพื้นที่ย้ำครู กศน. เร่งร่วมมือแก้ปัญหาสุขภาพประชาชน จชต.

วันพุธที่ 25 กรกฎาคม 2561
หัวหน้าผู้แทนพิเศษของรัฐบาล/รัฐมนตรีช่วยว่าการกระทรวงศึกษาธิการ ลงพื้นที่ย้ำครู กศน. เร่งร่วมมือแก้ปัญหาสุขภาพประชาชน จชต.
วันนี้ (25 ก.ค. 61) ที่โรงแรมหรรษา เจ.บี หาดใหญ่ จ.สงขลา พลเอก สุรเชษฐ์ ชัยวงศ์ หัวหน้าผู้แทนพิเศษของรัฐบาล/รัฐมนตรีช่วยว่าการกระทรวงศึกษาธิการ เป็นประธานในโครงการพัฒนาครู กศน.
วันนี้ (25 ก.ค. 61) ที่โรงแรมหรรษา เจ.บี หาดใหญ่ จ.สงขลา พลเอก สุรเชษฐ์ ชัยวงศ์ หัวหน้าผู้แทนพิเศษของรัฐบาล/รัฐมนตรีช่วยว่าการกระทรวงศึกษาธิการ เป็นประธานในโครงการพัฒนาครู กศน. เพื่อส่งเสริมสุขภาวะชุมชนจังหวัดชายแดนภาคใต้ ณ โรงแรมเจบี หาดใหญ่ อำเภอหาดใหญ่ จังหวัดสงขลา
พลเอกสุรเชษฐ์ฯ กล่าวว่า" ปัญหาด้านสุขภาพอนามัย ถือเป็นปัญหาหลักประการหนึ่ง ของประชาชนในพื้นที่จังหวัดชายแดนภาคใต้ ซึ่งมีสาเหตุส่วนหนึ่งมาจากการเข้าถึงความรู้เกี่ยวกับโรคต่าง ๆ ได้ยาก เนื่องจากข้อจำกัดในเรื่องของภาษา รวมถึงความยากลำบากในการเข้าถึงพื้นที่ จึงต้องอาศัยความร่วมมือของทุกภาคส่วนในการบูรณาการนำความรู้ด้านการสาธารณสุขไปสู่ประชาชนให้ได้มากที่สุด"

ที่มา : http://www.thaigov.go.th/news/contents/details/14146
