รัฐบาลไทย-ข่าวทำเนียบรัฐบาล-ธ.กรุงไทยร่วมงานเปิดตัวโครงการระบบบริจาคอิเล็กทรอนิกส์


วันจันทร์ที่ 23 กรกฎาคม 2561
124
พิมพ์
ธ.กรุงไทยร่วมงานเปิดตัวโครงการระบบบริจาคอิเล็กทรอนิกส์
ผู้ว่าการธนาคารแห่งประเทศไทย เป็นประธานในงานเปิดตัวโครงการระบบบริจาคอิเล็กทรอนิกส์หรือ e-Donation ซึ่งเป็นความร่วมมือระหว่างธนาคารแห่งประเทศไทยกรมสรรพากร กระทรวงสาธาณสุขบริษัท เนชั่นแนล ไอทีเอ็มเอ็กซ์ และ สถาบันการเงินต่างๆ
ดร.วิรไท สันติประภพ ผู้ว่าการธนาคารแห่งประเทศไทย เป็นประธานในงานเปิดตัวโครงการระบบบริจาคอิเล็กทรอนิกส์หรือ e-Donation ซึ่งเป็นความร่วมมือระหว่างธนาคารแห่งประเทศไทยกรมสรรพากร กระทรวงสาธาณสุขบริษัท เนชั่นแนล ไอทีเอ็มเอ็กซ์ และ สถาบันการเงินต่างๆ ในการพัฒนาระบบรองรับการบริจาคเงินทางอิเล็กทรอนิกส์ที่จะอำนวยความสะดวกให้การบริจาคเงินเป็นไปอย่างถูกต้อง รวดเร็ว สำหรับการบริจาคให้แก่หน่วยรับบริจาคตามเกณฑ์ของกรมสรรพากร เช่น วัด โรงพยาบาล สถานศึกษา และองค์กรสาธารณะกุศลอื่นๆ โดยสามารถบริจาคผ่าน mobile banking ของธนาคารที่ร่วมโครงการ โดยมีดร.เอกนิติ นิติทัณฑ์ประภาศ อธิบดีกรมสรรพากร และประธานกรรมการ ธนาคารกรุงไทย นพ.ธเรศ กรัษนัยรวิวงศ์ รองปลัดกระทรวงสาธารณสุขนายปรีดี ดาวฉาย ประธานสมาคมธนาคารไทยนายผยง ศรีวณิช กรรมการผู้จัดการใหญ่ ธนาคารกรุงไทย และผู้บริหารจากธนาคารต่างๆ ร่วมงาน ที่ธนาคารแห่งประเทศไทย เมื่อวันที่ 23 กรกฎาคม 2561
พร้อมกันนี้ธนาคารกรุงไทย ได้จัดบูท e-Donationซึ่งแสดงถึงความเป็นผู้นำด้านการให้บริการออกใบอนุโทนาบุญอิเล็กทรอนิกส์ ภายใต้ชื่อ “กรุงไทย เติมบุญ” โดยเป็นธนาคารแรกและธนาคารเดียวที่สามารถออกใบอนุโมทนาบุญอิเล็กทรอนิกส์ทางอีเมลได้ทันที ไม่เสียค่าธรรมเนียม โดยมีหน่วยงานรับบริจาคที่ใช้บริการมากที่สุดถึงกว่า 4,200 แห่งทั่วประเทศ และธนาคารตั้งเป้ามีหน่วยงานใช้บริการ10,000 แห่ง ภายในสิ้นปีนี้
ฝ่ายสื่อสารองค์กรและภาพลักษณ์
โทร. 0-2208-4176

ที่มา : http://www.thaigov.go.th/news/contents/details/14067