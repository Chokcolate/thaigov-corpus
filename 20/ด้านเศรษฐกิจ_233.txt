รัฐบาลไทย-ข่าวทำเนียบรัฐบาล-สคร. จัดงานมอบรางวัลรัฐวิสาหกิจดีเด่น ปี 2561 “รวมพลังรัฐวิสาหกิจ พัฒนาเศรษฐกิจไทย ก้าวไกลอย่างยั่งยืน”

วันศุกร์ที่ 24 สิงหาคม 2561
สคร. จัดงานมอบรางวัลรัฐวิสาหกิจดีเด่น ปี 2561 “รวมพลังรัฐวิสาหกิจ พัฒนาเศรษฐกิจไทย ก้าวไกลอย่างยั่งยืน”
สำนักงานคณะกรรมการนโยบายรัฐวิสาหกิจ จัดงานมอบรางวัลรัฐวิสาหกิจดีเด่นประจำปี 2561 ภายใต้แนวคิด “รวมพลังรัฐวิสาหกิจ พัฒนาเศรษฐกิจไทย ก้าวไกลอย่างยั่งยืน” ณ โรงแรมเซ็นทาราแกรนด์และบางกอก คอนเวนชันเซ็นเตอร์เซ็นทรัลเวิลด์
สำนักงานคณะกรรมการนโยบายรัฐวิสาหกิจ (สคร.) จัดงานมอบรางวัลรัฐวิสาหกิจดีเด่นประจำปี 2561 ภายใต้แนวคิด “รวมพลังรัฐวิสาหกิจ พัฒนาเศรษฐกิจไทย ก้าวไกลอย่างยั่งยืน” โดยมีพลเอกประยุทธ์ จันทร์โอชา นายกรัฐมนตรีให้เกียรติเป็นประธานในงานพร้อมทั้งมอบรางวัลและมอบนโยบายให้แก่รัฐวิสาหกิจ เมื่อศุกร์ที่ 24 สิงหาคม 2561 ณ โรงแรมเซ็นทาราแกรนด์และบางกอก คอนเวนชันเซ็นเตอร์เซ็นทรัลเวิลด์ โดยการจัดงานในปีนี้มีการมอบรางวัลทั้งสิ้น 10 ประเภทรางวัล
นายประภาศ คงเอียด ผู้อำนวยการ สคร. เปิดเผยว่า สคร. ได้มีการจัดงานมอบรางวัลรัฐวิสาหกิจดีเด่น หรือSOEAwardอย่างต่อเนื่อง เพื่อเป็นกำลังใจให้กับรัฐวิสาหกิจทุกแห่งที่ทำภารกิจสนับสนุนการพัฒนาประเทศ ซึ่งก็ได้รับการตอบรับในการเข้าร่วมงานจากรัฐวิสาหกิจและผู้ที่เกี่ยวข้องเป็นอย่างดีตลอดมา สำหรับในปีนี้ภายใต้แนวคิดการจัดงานมอบรางวัลรัฐวิสาหกิจดีเด่น“รวมพลังรัฐวิสาหกิจ พัฒนาเศรษฐกิจไทย ก้าวไกลอย่างยั่งยืน” ซึ่งแสดงให้เห็นการประสานความร่วมมือระหว่างรัฐวิสาหกิจ ประชาชน และภาคส่วนอื่นๆ โดยรัฐวิสาหกิจทั้งขนาดเล็ก ขนาดกลางและขนาดใหญ่ เปรียบเสมือนฟันเฟืองที่คอยขับเคลื่อนและพัฒนาเศรษฐกิจไทยให้เติบโตอย่างยั่งยืน
สำหรับผลรางวัลSOE Award ประจำปี 2561 ทั้ง10ประเภทรางวัลมีดังนี้
1.รางวัลคณะกรรมการรัฐวิสาหกิจดีเด่น ได้แก่ ธนาคารเพื่อการเกษตรและสหกรณ์การเกษตร
2.รางวัลการบริหารจัดการองค์กรดีเด่น ได้แก่
รางวัลเกียรติยศ ได้แก่การไฟฟ้าฝ่ายผลิตแห่งประเทศไทย
รางวัลบริหารจัดการองค์กรดีเด่น โดยแบ่งออกเป็น 2 กลุ่ม ดังนี้
กลุ่มที่ 1 รัฐวิสาหกิจขนาดใหญ่ได้แก่ธนาคารอาคารสงเคราะห์ และธนาคารเพื่อการเกษตรและสหกรณ์การเกษตร
กลุ่มที่ 2 รัฐวิสาหกิจขนาดกลางและเล็ก ได้แก่ บรรษัทประกันสินเชื่ออุตสาหกรรมขนาดย่อม
3.รางวัลการพัฒนาองค์กรดีเด่น แบ่งออกเป็น 3 ประเภทรางวัล ได้แก่
3.1รางวัลพัฒนาองค์กรดีเด่นในภาพรวม ได้แก่ธนาคารพัฒนาวิสาหกิจขนาดกลางและขนาดย่อมแห่งประเทศไทยและโรงพิมพ์ตำรวจ สำนักงานตำรวจแห่งชาติ
3.2 รางวัลพัฒนาองค์กรดีเด่นด้านการบริหารจัดการสารสนเทศ ได้แก่บริษัท ธนารักษ์พัฒนาสินทรัพย์ จำกัด
3.3 รางวัลพัฒนาองค์กรดีเด่นด้านการบริหารทรัพยากรบุคคล ได้แก่องค์การส่งเสริมกิจการโคนมแห่งประเทศไทยและสำนักงานธนานุเคราะห์
4. รางวัลผู้นำองค์กรดีเด่น ได้แก่บริษัท ปตท. จำกัด (มหาชน) ธนาคารออมสิน และการไฟฟ้าส่วนภูมิภาค
5.รางวัลการเปิดเผยข้อมูลและความโปร่งใสดีเด่น ได้แก่ บริษัท ปตท จำกัด (มหาชน) การไฟฟ้าส่วนภูมิภาค และธนาคารกรุงไทย จำกัด (มหาชน)
6. รางวัลการดำเนินงานเพื่อสังคมและสิ่งแวดล้อมดีเด่น ได้แก่การไฟฟ้าส่วนภูมิภาคธนาคารเพื่อการเกษตรและสหกรณ์การเกษตร บริษัท ปตท. จำกัด (มหาชน) และการไฟฟ้าฝ่ายผลิตแห่งประเทศไทย
7. รางวัลนวัตกรรมดีเด่นแบ่งรางวัลเป็น 2 ด้าน ประกอบด้วย
7.1 ประเภทรางวัลนวัตกรรมดีเด่น ด้านนวัตกรรม ได้แก่บริษัท ทีโอที จำกัด (มหาชน) และการไฟฟ้าฝ่ายผลิตแห่งประเทศไทย
7.2 ประเภทรางวัลนวัตกรรมดีเด่น ด้านความคิดสร้างสรรค์ ได้แก่ – ไม่มีผู้ได้รับรางวัล –
สำหรับรางวัลชมเชย ด้านนวัตกรรม ได้แก่ บริษัท ปตท. จำกัด (มหาชน) การไฟฟ้าส่วนภูมิภาค บริษัท วิทยุการบินแห่งประเทศไทย จำกัด และธนาคารออมสิน
รางวัลชมเชย ด้านความคิดสร้างสรรค์ ได้แก่ การไฟฟ้าส่วนภูมิภาค
8. รางวัลประชารัฐวิสาหกิจดีเด่น ได้แก่– ไม่มีผู้ได้รับรางวัล –
9. รางวัลความร่วมมือเพื่อการพัฒนาดีเด่น แบ่งเป็น 2 ด้าน ประกอบด้วย
9.1 ด้านการยกระดับการบริหารจัดการองค์กร หรือโครงการพี่เลี้ยง กำหนดเป็นรางวัลประเภทดีเด่น คือ รางวัลความร่วมมือเพื่อการพัฒนาดีเด่น ด้านการยกระดับการบริหารจัดการองค์กร จำนวน 6 คู่รัฐวิสาหกิจ รัฐวิสาหกิจที่ได้รับรางวัลจำนวน 10 แห่ง ได้แก่
คู่ที่ 1 บริษัทปตท. จำกัด (มหาชน) และองค์การคลังสินค้า
คู่ที่ 2 บริษัท ปตท. จำกัด (มหาชน) และการรถไฟแห่งประเทศไทย
คู่ที่ 3 ธนาคารเพื่อการเกษตรและสหกรณ์การเกษตรและองค์การส่งเสริมกิจการโคนมแห่งประเทศไทย
คู่ที่ 4 ธนาคารเพื่อการเกษตรและสหกรณ์การเกษตร และองค์การตลาดเพื่อการเกษตร
คู่ที่ 5 ธนาคารอาคารสงเคราะห์ และองค์การสะพานปลา
คู่ที่ 6 การไฟฟ้านครหลวง และองค์การตลาด
9.2 ด้านความร่วมมือเชิงยุทธศาสตร์ แบ่งเป็น 2 ประเภทรางวัล ได้แก่
9.2.1รางวัลความร่วมมือเพื่อการพัฒนา ด้านความร่วมมือเชิงยุทธศาสตร์ ประเภทดีเด่น ได้แก่  – ไม่มีผู้ได้รับรางวัล –
9.2.2 รางวัลความร่วมมือเพื่อการพัฒนา ด้านความร่วมมือเชิงยุทธศาสตร์ ประเภทเชิดชูเกียรติ ได้แก่ 2 กลุ่มความร่วมมือ คือ
(1) การไฟฟ้าฝ่ายผลิตแห่งประเทศไทย การไฟฟ้าส่วนภูมิภาคและการไฟฟ้านครหลวง
(2) ธนาคารอาคารสงเคราะห์ ธนาคารพัฒนาวิสาหกิจขนาดกลางและขนาดย่อมแห่งประเทศไทย และบรรษัทประกันสินเชื่ออุตสาหกรรมขนาดย่อม
10. รางวัลรัฐวิสาหกิจยอดเยี่ยมประจำปี 2561 ได้แก่ การไฟฟ้าส่วนภูมิภาค บริษัทปตท. จำกัด (มหาชน) และธนาคารออมสิน

ที่มา : http://www.thaigov.go.th/news/contents/details/14896
