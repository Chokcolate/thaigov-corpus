รัฐบาลไทย-ข่าวทำเนียบรัฐบาล-กระทรวงยุติธรรม โดยกรมบังคับคดีประกาศขายทอดตลาดทรัพย์สินผ่านระบบอิเล็กทรอนิกส์ e - Offering Auction ครั้ง ๔ นัดที่ ๓

วันจันทร์ที่ 20 สิงหาคม 2561
กระทรวงยุติธรรม โดยกรมบังคับคดีประกาศขายทอดตลาดทรัพย์สินผ่านระบบอิเล็กทรอนิกส์ e - Offering Auction ครั้ง ๔ นัดที่ ๓
กระทรวงยุติธรรม โดยกรมบังคับคดีประกาศขายทอดตลาดทรัพย์สินผ่านระบบอิเล็กทรอนิกส์ e - Offering Auction ครั้ง ๔ นัดที่ ๓
เมื่อวันอาทิตย์ที่ ๑๙ สิงหาคม ๒๕๖๑ กรมบังคับคดีประกาศขายทอดตลาดทรัพย์สิน LOT๔ e -Offering Auction (ครั้งที่ ๔) นัดที่ ๓ ณ ห้องขายทอดตลาด อาคารอสีติพรรษ กรมบังคับคดี กรุงเทพมหานคร โดยมีนางสาวรื่นวดี สุวรรณมงคล อธิบดีกรมบังคับคดี พร้อมด้วยนางศศิวิมล ธนศานติ รองอธิบดีกรมบังคับคดี นางสาวรัชนี บุญเรือง ผู้อำนวยการสำนักงานบังคับคดีจังหวัดจันทบุรี รักษาการในตำแหน่งผู้เชี่ยวชาญ เฉพาะด้านการบังคับคดีแพ่ง และเจ้าหน้าที่กรมบังคับคดี ดูแลการขายทอดตลาดทรัพย์ในครั้งนี้ด้วย ซึ่งในวันนี้มีการประกาศขายทอดตลาดทรัพย์สินจำนวน ๓๒ คดี ๓๓ รายการ ขายได้ ๗ คดี ๗ รายการ เป็นจำนวนเงินทั้งสิ้น ๘,๒๙๑,๐๐๐ บาท จากราคาประเมิน ๕,๒๓๑,๐๙๑.๒๕ บาท ราคาที่ขายได้สูงกว่าราคาประเมิน คิดเป็นร้อยละ ๕๘.๕๐ โดยมีสำนักงานบังคับคดีแพ่งกรุงเทพมหานคร ๑ เป็นศูนย์กลาง (Center) ผ่านเครือข่ายสำนักงานบังคับคดีจังหวัดเชียงใหม่ ขอนแก่น นครราชสีมา และสงขลา มีผู้สนใจเข้าฟังการขายจำนวน ๖๐ คน มีผู้ใช้เครื่อง EDC จำนวน ๑๑ ราย เป็นเงิน ๑,๑๐๐,๐๐๐ บาท
ทั้งนี้ กรมบังคับคดีกำหนดทำการประมูลขายทอดตลาดด้วยวิธีการเสนอราคาผ่านระบบอิเล็กทรอนิกส์ e – Offering Auction ทุกวันอาทิตย์ โดยนัดที่ ๔ วันที่ ๙ กันยายน ๒๕๖๑ สนใจสามารถดูรายละเอียดเพิ่มเติมที่ www.led.go.th หรือติดต่อที่เบอร์ ๐๒ ๘๘๑ ๔๙๙๙ และสายด่วนกรมบังคับคดี ๑๑๑๑ กด ๗๙

ที่มา : http://www.thaigov.go.th/news/contents/details/14713
