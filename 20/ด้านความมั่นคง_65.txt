รัฐบาลไทย-ข่าวทำเนียบรัฐบาล-การประชุมคณะกรรมการพัฒนาโครงสร้างระบบราชการของ ทส. ครั้งที่ 1/2561


วันพุธที่ 8 สิงหาคม 2561
99
การประชุมคณะกรรมการพัฒนาโครงสร้างระบบราชการของ ทส. ครั้งที่ 1/2561
กระทรวงทรัพยากรธรรมชาติและสิ่งแวดล้อม จัดการประชุมคณะกรรมการพัฒนาโครงสร้างระบบราชการของ ทส. ครั้งที่ 1/2561
วันนี้ (8 สิงหาคม 2561) เวลา 09.30 น. กระทรวงทรัพยากรธรรมชาติและสิ่งแวดล้อม โดยกลุ่มพัฒนาระบบบริหาร (กพร.ทส.) จัดการประชุมคณะกรรมการพัฒนาโครงสร้างระบบราชการของ ทส. ครั้งที่ 1/2561 เพื่อรายงานความก้าวหน้าของการปรับปรุงร่างกฎกระทรวงแบ่งส่วนราชการของกรมทรัพยากรธรณีและกรมควบคุมมลพิษ และการออกคำสั่งกระทรวงทรัพยากรธรรมชาติและสิ่งแวดล้อม ที่ 65/2559  เรื่องแต่งตั้งคณะกรรมการโครงสร้างระบบราชการของกระทรวงทรัพยากรธรรมชาติและสิ่งแวดล้อม รวมถึงการชี้แจงประกอบคำขอปรับปรุงโครงสร้างและร่างกฎกระทรวงแบ่งส่วนราชการของกรมทรัพยากรทางทะเลและชายฝั่ง และกรมส่งเสริมคุณภาพสิ่งแวดล้อม อาทิ การจัดตั้งสำนัก /กองใหม่  การเปลี่ยนชื่อ รวมถึงการปรับหน้าที่และอำนาจ เป็นต้น
ทั้งนี้ พลเอกสุรศักดิ์  กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานการประชุม พร้อมด้วยนายวิจารย์  สิมาฉายา ปลัดกระทรวงทรัพยากรธรรมชาติและสิ่งแวดล้อม และผู้บริหารของหน่วยงานที่เกี่ยวข้องเข้าร่วมการประชุม ณ ห้องประชุมชั้น 20 อาคารกระทรวงทรัพยากรธรรมชาติและสิ่งแวดล้อม

ที่มา : http://www.thaigov.go.th/news/contents/details/14452