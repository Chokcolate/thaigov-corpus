รัฐบาลไทย-ข่าวทำเนียบรัฐบาล-กระทรวงยุติธรรม จัดเวทีแลกเปลี่ยนความรู้ทางวิชาการด้านงานยุติธรรมระหว่างไทยและอินเดีย


วันจันทร์ที่ 20 สิงหาคม 2561
74
กระทรวงยุติธรรม จัดเวทีแลกเปลี่ยนความรู้ทางวิชาการด้านงานยุติธรรมระหว่างไทยและอินเดีย
กระทรวงยุติธรรม จัดเวทีแลกเปลี่ยนความรู้ทางวิชาการด้านงานยุติธรรมระหว่างไทยและอินเดีย
ในวันจันทร์ที่ ๒๐ สิงหาคม ๒๕๖๑ เวลา ๑๓.๓๐ น.
ณ โรงแรมริชมอนด์ ถนนรัตนาธิเบศร์ จังหวัดนนทบุรี
นายวิทยา สุริยะวงศ์ รองปลัดกระทรวงยุติธรรม
เป็นประธานเปิดโครงการฝึกอบรมแลกเปลี่ยนความรู้ทางวิชาการระหว่างไทยและอินเดีย
เพื่อส่งเสริมความเข้าใจกระบวนการยุติธรรมไทย
โดยมี Mr. R.N. Ravi ประธาน Joint Intelligence Committee หัวหน้าคณะฝ่ายอินเดีย
เจ้าหน้าที่ด้านกฎหมายและกระบวนการยุติธรรมของประเทศอินเดีย และเจ้าหน้าที่จากหน่วยงานประเทศไทย
อาทิ สำนักงานสภาความมั่นคงแห่งชาติ สำนักงานอัยการสูงสุด สำนักงานตำรวจแห่งชาติ
สำนักงานศาลยุติธรรม
กรมราชทัณฑ์ กองการต่างประเทศและสำนักกฎหมาย สำนักงานปลัดกระทรวงยุติธรรม เข้าร่วมฯ
เพื่อให้เจ้าหน้าที่ด้านกฎหมายของประเทศอินเดียและของไทยมีความรู้เกี่ยวกับกระบวนการยุติธรรมไทย
และแลกเปลี่ยนประสบการณ์การดำเนินงานด้านกระบวนการยุติธรรม รวมทั้งเป็นการให้ความช่วยเหลือ
ทางวิชาการและส่งเสริมความสัมพันธ์อันดีระหว่างประเทศไทยและประเทศอินเดีย
ในการนี้ รองปลัดกระทรวงยุติธรรม กล่าวว่า ประเทศไทยมีความสัมพันธ์อันดีกับประเทศอินเดีย
มาอย่างยาวนาน
สำหรับงานด้านกระบวนการยุติธรรมประเทศไทยและประเทศอินเดียมีความร่วมมือกันในเรื่องต่างๆ
มาโดยตลอด
การจัดโครงการนี้ จึงเป็นการแลกเปลี่ยนความรู้และประสบการณ์เกี่ยวกับกระบวนการยุติธรรมของทั้งสองประเทศ
เพื่อนำไปประยุกต์และปรับใช้ในประเทศของตน รวมทั้งเพื่อพัฒนาระบบงานด้านยุติธรรมให้ดียิ่งขึ้นต่อไป

ที่มา : http://www.thaigov.go.th/news/contents/details/14754