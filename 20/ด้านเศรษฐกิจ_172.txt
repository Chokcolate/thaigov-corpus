รัฐบาลไทย-ข่าวทำเนียบรัฐบาล-รมว.ดิจิทัลฯ เป็นประธานกิจกรรม “CEO Meeting” ชวนภาคเอกชนชั้นนำของไทยร่วมจัดงาน Digital Thailand Big Bang 2018


วันศุกร์ที่ 17 สิงหาคม 2561
80
รมว.ดิจิทัลฯ เป็นประธานกิจกรรม “CEO Meeting” ชวนภาคเอกชนชั้นนำของไทยร่วมจัดงาน Digital Thailand Big Bang 2018
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานกิจกรรม CEO Meeting โดยสำนักงานส่งเสริมเศรษฐกิจดิจิทัล (depa) หน่วยงานในสังกัดกระทรวงฯ จัดขึ้น เพื่อให้ผู้บริหารกระทรวงฯ ได้พบปะกับผู้บริหารภาคเอกชนแถวหน้าของประเทศไทย อาทิ ผู้บริหารด้านโทรคมนาคม ผู้บริหารด้านอสังหาริมทรัพย์ และผู้บริหารด้านเทคโนโลยีดิจิทัล รวมทั้งเป็นการประชาสัมพันธ์การจัดงาน Digital Thailand Big Bang 2018 ที่จะมีขึ้นในวันที่ 19-23 กันยายน 2561 ทั้งนี้ รมว.กระทรวงดิจิทัลฯ ได้กล่าวถึงแผนการก้าวไปข้างหน้าของประเทศด้วยเทคโนโลยีดิจิทัล ที่ต้องอาศัยการประสานความร่วมมือจากทั้งภาครัฐและเอกชนผ่านการพัฒนา 5 ด้าน คือ ด้าน Digital Infrastructure การพัฒนาโครงสร้างพื้นฐาน เพราะโครงสร้างพื้นฐานถือเป็นหัวใจสำคัญที่ลดความเหลื่อมล้ำของคนในประเทศ ไม่ให้เกิดการกระจุกตัวอยู่แต่ในเมือง ด้านที่สอง Digital Government ซึ่งปัจจุบันภาครัฐให้ความสำคัญอย่างมากต่อการนำข้อมูล Big data มาใช้ประโยชน์ โดยเฉพาะการเชื่อมโยงข้อมูลต่อไปในอนาคต ด้านที่สาม Digital Manpower การสร้างคนด้านดิจิทัล ด้านที่สี่ Digital Tech Development ด้วยกลไก Digital Park Thailand เพื่อสร้างระบบนิเวศรองรับการสร้างสรรค์นวัตกรรมดิจิทัลแห่งอนาคต ซึ่งปัจจุบันได้รับงบประมาณสำหรับการสร้างสถาบันไอโอที (IoT Institute) จึงต้องการความร่วมมือจากภาคเอกชนในการลงทุนและ ต่อยอดพื้นที่ และด้านที่ห้า Cyber Security โดยทุกภาคส่วนตระหนักดีถึงเรื่องการดูแลความปลอดภัยด้านข้อมูลส่วนตัวและข้อมูลทางธุรกิจ ซึ่งปัจจุบันกฎหมายได้รับการปรับปรุงและช่วยกันแก้ไขโดยมีภาคเอกชนเข้ามาร่วมปรับแก้ เพื่อให้สอดคล้องกับสภาพความเป็นจริงที่เกิดขึ้น เมื่อวันที่ 16 สิงหาคม 2561 ณ โรงแรม พาร์ค ไฮแอท ถนนวิทยุ เขตปทุมวัน กรุงเทพฯ
**********************

ที่มา : http://www.thaigov.go.th/news/contents/details/14675