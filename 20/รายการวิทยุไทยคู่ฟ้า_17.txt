รัฐบาลไทย-ข่าวทำเนียบรัฐบาล-รัฐบาลยืนยันเขื่อนและอ่างเก็บน้ำยังรองรับได้


วันอังคารที่ 7 สิงหาคม 2561
80
พิมพ์
รัฐบาลยืนยันเขื่อนและอ่างเก็บน้ำยังรองรับได้
จากสถานการณ์ฝนตกต่อเนื่องและระดับน้ำในเขื่อนเพิ่มสูงขึ้นนั้น รัฐบาลขอให้ประชาชนมั่นใจว่าเขื่อนขนาดกลางและขนาดใหญ่ทั่วประเทศยังสามารถรองรับปริมาณน้ำได้อีกกว่า 23,900 ล้านลบ.ม. ส่วนเขื่อนที่มีปริมาณน้ำมากเป็นพิเศษจะควบคุมและระบายน้ำอย่างเหมาะสมและเป็นไ
จันทร์ที่ 6 ส.ค.61
รัฐบาลยืนยันเขื่อนและอ่างเก็บน้ำยังรองรับได้
ต่อจากนี้ไป ขอเชิญรับฟังไทยคู่ฟ้า ครับ
จากสถานการณ์ฝนตกต่อเนื่องและระดับน้ำในเขื่อนเพิ่มสูงขึ้นนั้น รัฐบาลขอให้ประชาชนมั่นใจว่าเขื่อนขนาดกลางและขนาดใหญ่ทั่วประเทศยังสามารถรองรับปริมาณน้ำได้อีกกว่า 23,900 ล้านลบ.ม. ส่วนเขื่อนที่มีปริมาณน้ำมากเป็นพิเศษจะควบคุมและระบายน้ำอย่างเหมาะสมและเป็นไปตามมาตรฐาน นอกจากนี้ ยืนยันว่าเขื่อนทุกแห่งได้รับการตรวจเช็คสภาพความแข็งแรงอย่างสม่ำเสมอ เช่น ตรวจเช็คการกัดเซาะ การรั่วซึม หรือการทรุดตัว และยังมีการติดตั้งเครื่องมือช่วยประเมินความมั่นคงของโครงสร้างและรายงานผลได้ตลอด 24 ชั่วโมง ทั้งนี้ หากประชาชนต้องการติดตามสถานการณ์น้ำสามารถเข้าไปตรวจสอบข้อมูลได้ที่เว็บไซต์กรมชลประทาน หรือสอบถามได้ที่ศูนย์ปฏิบัติการน้ำอัจฉริยะ สายด่วน 1460
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/14404