รัฐบาลไทย-ข่าวทำเนียบรัฐบาล-ปลัดกระทรวงยุติธรรม ให้การต้อนรับผู้แทนกระทรวงกฎหมายและสิทธิมนุษยชนสาธารณรัฐอินโดนีเซีย

วันพุธที่ 29 สิงหาคม 2561
ปลัดกระทรวงยุติธรรม ให้การต้อนรับผู้แทนกระทรวงกฎหมายและสิทธิมนุษยชนสาธารณรัฐอินโดนีเซีย
ปลัดกระทรวงยุติธรรม ให้การต้อนรับผู้แทนกระทรวงกฎหมายและสิทธิมนุษยชนสาธารณรัฐอินโดนีเซีย
ในวันอังคารที่ ๒๘ สิงหาคม ๒๕๖๑ เวลา ๐๙.๓๐ น. ณ ห้องรับรองกระทรวงยุติธรรม ชั้น ๒ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ ศาสตราจารย์พิเศษ วิศิษฏ์ วิศิษฏ์สรอรรถ ปลัดกระทรวงยุติธรรมให้การต้อนรับ Mr.Salahudin, Director of Criminal Law Affairs ผู้แทนกระทรวงกฎหมายและสิทธิมนุษยชน สาธารณรัฐอินโดนีเซียพร้อมคณะ ในโอกาสเข้าศึกษาดูงานเพื่อแลกเปลี่ยนเรียนรู้ด้านงานราชทัณฑ์ เกี่ยวกับภารกิจการปฏิบัติต่อผู้ต้องขัง การอภัยโทษ และการบำบัดแก้ไขฟื้นฟูพฤตินิสัย
รวมถึงการพัฒนาทักษะฝีมือผู้ต้องขังในการประกอบอาชีพภายหลังพ้นโทษ และรับฟังการบรรยาย ในหัวข้อ บทบาทและภารกิจของกระทรวงยุติธรรม โดยกองการต่างประเทศและการดำเนินงานของกระทรวงยุติธรรมเพื่อการให้โอกาสแก่ผู้กระทำผิด โดยนายพิทยา จินาวัฒน์ ที่ปรึกษากองพัฒนานวัตกรรมการยุติธรรม ตลอดจนการดำเนินงานของศูนย์ประสานงานและส่งเสริมการมีงานทำ (Care : Center for Assistance to Reintegration and Employment) และระบบติดตามประเมินผลโดยระบบฐานข้อมูล (Big Data) ในการช่วยวิเคราะห์ผู้ต้องขังเพื่อจัดทำโปรแกรมจำแนกการบำบัดแก้ไขรายบุคคล ณ ห้องประชุมกระทรวงยุติธรรม ๑ ชั้น ๙  อาคารราชบุรีดิเรกฤทธิ์ ศูนย์ราชการเฉลิมพระเกียรติฯ

ที่มา : http://www.thaigov.go.th/news/contents/details/14988
