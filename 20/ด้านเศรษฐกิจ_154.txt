รัฐบาลไทย-ข่าวทำเนียบรัฐบาล-ธอส.ขานรับนโยบายรัฐบาลที่ต้องการให้คนไทยมีที่อยู่อาศัย ผนึกกองทัพไทย ปล่อยสินเชื่อบ้านดอกเบี้ยคงที่ 3.99% นาน 10 ปีแรก ฟรี!!! ค่าธรรมเนียม

วันพุธที่ 15 สิงหาคม 2561
ธอส.ขานรับนโยบายรัฐบาลที่ต้องการให้คนไทยมีที่อยู่อาศัย ผนึกกองทัพไทย ปล่อยสินเชื่อบ้านดอกเบี้ยคงที่ 3.99% นาน 10 ปีแรก ฟรี!!! ค่าธรรมเนียม
ธนาคารอาคารสงเคราะห์ ผนึกกองทัพไทย และผู้แทนสหกรณ์ออมทรัพย์ส่วนราชการในกองบัญชาการกองทัพไทย 9 แห่ง ร่วมลงนามบันทึกข้อตกลงความร่วมมือ (MOU) “โครงการบ้าน ธอส. เพื่อสวัสดิการกองบัญชาการกองทัพไทย"
ธนาคารอาคารสงเคราะห์ ผนึกกองทัพไทย และผู้แทนสหกรณ์ออมทรัพย์ส่วนราชการในกองบัญชาการกองทัพไทย 9 แห่ง ร่วมลงนามบันทึกข้อตกลงความร่วมมือ (MOU) “โครงการบ้าน ธอส. เพื่อสวัสดิการกองบัญชาการกองทัพไทย" โดย ธอส. จะให้การสนับสนุนสินเชื่อเพื่อที่อยู่อาศัยแก่ข้าราชการ ลูกจ้างประจำ และพนักงานราชการในกองบัญชาการกองทัพไทย ที่เป็นสมาชิกสหกรณ์ออมทรัพย์ของส่วนราชการ ในกองบัญชาการกองทัพไทย สามารถรีไฟแนนซ์บ้านจากสหกรณ์ออมทรัพย์ อัตราดอกเบี้ยปีที่ 1-10 คงที่ 3.99% ต่อปี ยกเว้นค่าธรรมเนียม 4 ฟรี ได้แก่ (1) ฟรีค่าธรรมเนียมการยื่นกู้  (2) ฟรีค่าประเมินราคาหลักประกันทุกวงเงินกู้ (3) ฟรีค่าจดทะเบียนสิทธิและนิติกรรม และ (4) ฟรีค่าจดทะเบียนจำนอง 1% ของวงเงินกู้ตามสัญญา ยื่นคำขอกู้และทำนิติกรรมภายในวันที่ 28 ธันวาคม 2561 หรือภายใต้กรอบวงเงิน 100 ล้านบาท
นายฉัตรชัย ศิริไล กรรมการผู้จัดการ ธนาคารอาคารสงเคราะห์ (ธอส.) พลเอกธารไชยยันต์ ศรีสุวรรณ ผู้บัญชาการทหารสูงสุด และผู้แทนสหกรณ์ออมทรัพย์ส่วนราชการในกองบัญชาการกองทัพไทย จำนวน 9 แห่ง ร่วมลงนามบันทึกข้อตกลงความร่วมมือ (MOU) “โครงการบ้าน ธอส. เพื่อสวัสดิการกองบัญชาการกองทัพไทย" ซึ่งจัดทำขึ้นเพื่อร่วมกันช่วยเหลือ ส่งเสริมให้บุคลากรกองบัญชาการกองทัพไทยได้มีที่อยู่อาศัยเป็นของตนเอง โดย ธอส. จะให้การสนับสนุนสินเชื่อแก่ข้าราชการ ลูกจ้างประจำ และพนักงานราชการในกองบัญชาการกองทัพไทย และเป็นสมาชิกสหกรณ์ออมทรัพย์ของส่วนราชการในกองบัญชาการกองทัพไทย อัตราดอกเบี้ยปีที่ 1-10 คงที่ 3.99% ต่อปี ปีที่ 11 จนถึงตลอดอายุสัญญาอัตราดอกเบี้ย MRR-1.00% ต่อปี (ปัจจุบันอัตราดอกเบี้ย MRR ธอส. เท่ากับ 6.75% ต่อปี) ให้กู้เพื่อซื้อ ปลูกสร้าง ต่อเติม ซ่อมแซม ไถ่ถอนจำนอง ซื้ออุปกรณ์หรือสิ่งอำนวยความสะดวกที่เกี่ยวเนื่องเพื่อประโยชน์ในการอยู่อาศัยพร้อมกับการกู้เพื่อซื้อ ไถ่ถอนจำนอง และชำระหนี้วงเงินกู้ในส่วนของค่าใช้จ่ายที่เกิดจากการไถ่ถอนจำนองพร้อมกับการกู้เพื่อไถ่ถอนจำนอง นอกจากนี้ยังสามารถไถ่ถอนจำนองจากสหกรณ์ออมทรัพย์ทั้ง 9 แห่งได้อีกด้วย!! พิเศษ ได้รับยกเว้นค่าธรรมเนียม 4 ฟรี ได้แก่ (1)ฟรีค่าธรรมเนียมการยื่นกู้ (0.1% ของวงเงินทำนิติกรรม) (2)ฟรีค่าประเมินราคาหลักประกันทุกวงเงินกู้ (3)ฟรีค่าจดทะเบียนสิทธิและนิติกรรม (1,000 บาท) และ (4) ฟรีค่าจดทะเบียนจำนอง 1% ของวงเงินกู้ตามสัญญา ยื่นคำขอกู้และทำนิติกรรมภายในวันที่ 28 ธันวาคม 2561 หรือภายใต้กรอบวงเงิน 100 ล้านบาท
“การจัดทำความร่วมมือตามโครงการบ้าน ธอส. เพื่อสวัสดิการกองบัญชาการกองทัพไทยในครั้งนี้ แสดงให้เห็นถึงการให้ความสำคัญต่อการสร้างโอกาสและลดภาระค่าใช้จ่ายทางด้านที่อยู่อาศัยให้แก่บุคลากรกองบัญชาการกองทัพไทย ซึ่งมีบทบาทหน้าที่ในการอำนวยการด้านการป้องกันประเทศและการปฏิบัติการทางทหาร เพื่อความมั่นคง เป็นที่เชื่อมั่นของรัฐบาล และประชาชน อีกทั้งยังสอดคล้องกับนโยบายของรัฐบาลและแผนยุทธศาสตร์ชาติ 20 ปี ที่ต้องการให้คนไทยทุกคนมีที่อยู่อาศัยและมีคุณภาพชีวิตที่ดียิ่งขึ้น”นายฉัตรชัยกล่าว
สำหรับรายชื่อสหกรณ์ออมทรัพย์ของส่วนราชการในกองบัญชาการกองทัพไทยที่เข้าร่วมโครงการประกอบด้วย 1.สหกรณ์ออมทรัพย์กองบัญชาการกองทัพไทย จำกัด 2.สหกรณ์ออมทรัพย์หน่วยบัญชาการทหารพัฒนา จำกัด 3.สหกรณ์ออมทรัพย์สถาบันวิชาการป้องกันประเทศ จำกัด 4.สหกรณ์ออมทรัพย์สื่อสารทหาร จำกัด 5.สหกรณ์ออมทรัพย์กรมแผนที่ทหาร จำกัด 6.สหกรณ์ออมทรัพย์ 17 รามอินทรา จำกัด 7.สหกรณ์ออมทรัพย์วิทยาลัยป้องกันราชอาณาจักรและโรงเรียนเสนาธิการทหาร จำกัด 8.สหกรณ์ออมทรัพย์โรงเรียนเตรียมทหาร จำกัด และ  9.สหกรณ์ออมทรัพย์โรงเรียนช่างฝีมือทหาร จำกัด สอบถามรายละเอียดเพิ่มเติมได้ที่ ศูนย์ลูกค้าสัมพันธ์ (Call Center) โทร 0-2645-9000 หรือ www.ghbank.co.th และ Facebook Fanpage ธนาคารอาคารสงเคราะห์

ที่มา : http://www.thaigov.go.th/news/contents/details/14612
