รัฐบาลไทย-ข่าวทำเนียบรัฐบาล-รองนายกรัฐมนตรี ตรวจเยี่ยมพื้นที่ในกำกับดูแลที่เกิดอุทกภัยในภาคตะวันออกเฉียงเหนือ


วันเสาร์ที่ 4 สิงหาคม 2561
447
พิมพ์
รองนายกรัฐมนตรี ตรวจเยี่ยมพื้นที่ในกำกับดูแลที่เกิดอุทกภัยในภาคตะวันออกเฉียงเหนือ
รองนายกรัฐมนตรี ตรวจเยี่ยมพื้นที่ในกำกับดูแลที่เกิดอุทกภัยในภาคตะวันออกเฉียงเหนือ
ตามที่พลอากาศเอก ประจิน  จั่นตอง รองนายกรัฐมนตรีและรัฐมนตรีว่าการกระทรวงยุติธรรม ได้รับมอบหมายให้รับผิดชอบในการกำกับดูแลและติดตามการปฏิบัติราชการในภูมิภาคเขตตรวจราชการกลุ่มจังหวัดภาคตะวันออกเฉียงเหนือตอนบนและตอนกลาง (เขต 10, 11, 12) นั้น
​​ในวันที่ 5 - 6 สิงหาคม 2561 รองนายกรัฐมนตรีและรัฐมนตรีว่าการกระทรวงยุติธรรม มีกำหนดการเดินทางไปมอบนโยบายและตรวจเยี่ยมพื้นที่กลุ่มจังหวัดภาคตะวันออกเฉียงเหนือตอนกลาง (เขต 12) ที่จังหวัดร้อยเอ็ดและกาฬสินธุ์ พร้อมทั้งเข้าร่วมประชุมเพื่อระดมความคิดเห็นการขับเคลื่อนการพัฒนาภาคตะวันออกเฉียงเหนือแบบบูรณาการที่จังหวัดขอนแก่น จากนั้นจะเดินทางไปสำรวจพื้นที่ที่ได้รับผลกระทบจากอุทกภัยและมอบถุงยังชีพให้กับราษฎรที่ได้รับความเดือดร้อนในจังหวัดสกลนครและนครพนม โดยมีกำหนดการที่สำคัญ ดังนี้
​​วันที่ 5 สิงหาคม 2561
​​เวลา 09.00 น.  เป็นประธานการประชุมเพื่อมอบนโยบายในการกำกับและติดตามการปฏิบัติราชการในภูมิภาคให้แก่ หัวหน้าส่วนราชการในจังหวัดร้อยเอ็ด ณ ห้องประชุมพระมหาเจดีย์ชัยมงคล ศาลากลางจังหวัดร้อยเอ็ด
​​เวลา 11.00 เดินทางไปพบปะประชาชนในพื้นที่และตรวจเยี่ยมโครงการที่ได้รับการสนับสนุนงบประมาณตามอำนาจของรองนายกรัฐมนตรี (พลอากาศเอก ประจิน  จั่นตอง) ได้แก่ โครงการปรับปรุงอาคารระบายน้ำ อ่างเก็บน้ำธวัชชัย อำเภอธวัชบุรี จังหวัดร้อยเอ็ด
​​
เวลา 14.00 น.  เป็นประธานการประชุมเพื่อกำกับและติดตามการปฏิบัติราชการในภูมิภาค ณ ห้องประชุมโสมพะมิตร ศาลากลางจังหวัดกาฬสินธุ์
​​วันที่ 6 สิงหาคม 2561
​​เวลา 09.00 น.  เป็นประธานการประชุมระดมความคิดเห็นการขับเคลื่อนการพัฒนาภาคตะวันออกเฉียงเหนือแบบบูรณาการ ณ โรงแรมอวานี่ ขอนแก่น โฮเทล แอนด์คอนเวนชั่น จังหวัดขอนแก่น
​​เวลา 10.00 น.  ขึ้นเฮลิคอปเตอร์บินสำรวจพื้นที่ที่ได้รับผลกระทบจากอุทกภัยและอ่างเก็บน้ำห้วยทรายขมิ้น จังหวัดสกลนคร พร้อมทั้งรับฟังรายงานสถานการณ์อุทกภัยของจังหวัดสกลนคร ที่สนามบินค่ายกฤษณ์สีวะรา มณฑลทหารบกที่ 29
​​เวลา 11.00 น.  ตรวจเยี่ยมให้กำลังใจและเป็นประธานมอบถุงยังชีพให้แก่ราษฎรผู้ที่ได้รับผลกระทบจากอุทกภัย ที่ศาลาอเนกประสงค์ ภายในสวนสมเด็จพระศรีนครินทร์ (สระพังทอง) จังหวัดสกลนคร พร้อมทั้งตรวจเยี่ยมโรงงานปรับปรุงคุณภาพน้ำเทศบาลนครสกลนคร (บ่อบำบัดน้ำเสียเทศบาลนครสกลนคร) เพื่อรับฟังรายงานผลการป้องกันอุทกภัยจากเทศบาลนครสกลนคร
​​เวลา 14.30 น.  ขึ้นเฮลิคอปเตอร์บินสำรวจพื้นที่ที่ได้รับผลกระทบจากอุทกภัยในพื้นที่จังหวัดนครพนม
​​เวลา 15.30 น.  เดินทางโดยรถยนต์ไปยังองค์การบริหารส่วนตำบลพิมาน อำเภอนาแก จังหวัดนครพนม เพื่อรับฟังรายงานสถานการณ์อุทกภัยของจังหวัดนครพนม แล้วเดินทางต่อไปยังบ้านปากบัง หมู่ 2 ตำบลพิมาน อำเภอนาแก เพื่อตรวจเยี่ยมให้กำลังใจและเป็นประธานมอบถุงยังชีพแก่ราษฎรผู้ที่ได้รับผลกระทบจากอุทกภัย
.............................................................
กลุ่มประชาสัมพันธ์และเผยแพร่ สำนักโฆษก
ข้อมูลโดย พลอากาศเอก มณฑล  สัชฌุกร
โฆษกประจำรองนายกรัฐมนตรี (พลอากาศเอก ประจิน  จั่นตอง)

ที่มา : http://www.thaigov.go.th/news/contents/details/14345