รัฐบาลไทย-ข่าวทำเนียบรัฐบาล-กระทรวงยุติธรรม ร่วมงานมหกรรม Thailand Social Expo ๒๐๑๘

วันจันทร์ที่ 6 สิงหาคม 2561
กระทรวงยุติธรรม ร่วมงานมหกรรม Thailand Social Expo ๒๐๑๘
กระทรวงยุติธรรม ร่วมงานมหกรรม Thailand Social Expo ๒๐๑๘
ในวันศุกร์ที่ ๓ สิงหาคม ๒๕๖๑ เวลา ๐๙.๓๐ น.
ณ ศูนย์การแสดงสินค้าและการประชุม อิมแพ็ค Exhibibition Hall ๕-๘ เมืองทองธานี จังหวัดนนทบุรี
พลเอก ประยุทธ์ จันทร์โอชา นายกรัฐมนตรี
เป็นประธานเปิดงานมหกรรม Thailand Social Expo 2018
ซึ่งจัดโดยกระทรวงการพัฒนาสังคมและความมั่นคงของมนุษย์
โดยมีนายนิมิต ทัพวนานต์ ผู้ช่วยปลัดกระทรวงยุติธรรม
และนางสาวรวิวรรณ์ ศรีวนารมย์ ผู้ช่วยปลัดกระทรวงยุติธรรม
พร้อมด้วยผู้บริหาร ข้าราชการ และเจ้าหน้าที่ของกระทรวงยุติธรรม เข้าร่วมฯ
ซึ่งนับเป็นงานมหกรรมด้านสังคมครั้งแรกของประเทศไทย ที่จัดแสดงงานด้านสังคมของรัฐบาล
ในการลดความเหลื่อมล้ำของสังคม และการสร้างโอกาสเข้าถึงบริการของรัฐ เพื่อพัฒนาคุณภาพชีวิต
สำหรับประชาชนทุกกลุ่มเป้าหมาย โดยเฉพาะเด็ก เยาวชน สตรี ครอบครัว ผู้สูงอายุ คนพิการ และผู้ด้อยโอกาส
ให้มีความมั่นคงในการดำรงชีวิตด้วยคุณค่าและศักดิ์ศรีความเป็นมนุษย์อย่างเท่าเทียมกันในสังคม
ภายในงานมีการแสดงผลงานทางวิชาการด้านสังคมของรัฐบาล ผลงานนวัตกรรมและเทคโนโลยีทางสังคม
ผลการคิดค้นและการดำเนินงานสำคัญในด้านสังคมของไทยและอาเซียน การประชุมเสวนาวิชาการ เป็นต้น
ในโอกาสนี้ กระทรวงยุติธรรม ได้จัดบูธนิทรรศการเผยแพร่ประชาสัมพันธ์บทบาท ภารกิจ
และเอกสารความรู้ของหน่วยงานในสังกัดกระทรวงยุติธรรม เพื่อเสริมสร้างความรู้ ความเข้าใจ
เกี่ยวกับการดำเนินงานด้านยุติธรรม ให้ประชาชนสามารถเข้าถึงงานบริการของรัฐ
ที่มุ่งพัฒนาและส่งเสริมให้ประชาชนสามารถเข้าถึงบริการของรัฐได้อย่างสะดวกและรวดเร็วมากยิ่งขึ้น

ที่มา : http://www.thaigov.go.th/news/contents/details/14368
