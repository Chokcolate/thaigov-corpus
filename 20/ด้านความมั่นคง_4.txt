รัฐบาลไทย-ข่าวทำเนียบรัฐบาล-รมว.ทส. ให้การต้อนรับเอกอัครราชทูตเม็กซิโกประจำประเทศไทย ในโอกาสเข้าเยี่ยมคารวะ


วันพุธที่ 25 กรกฎาคม 2561
98
รมว.ทส. ให้การต้อนรับเอกอัครราชทูตเม็กซิโกประจำประเทศไทย ในโอกาสเข้าเยี่ยมคารวะ
รมว.ทส. ให้การต้อนรับเอกอัครราชทูตเม็กซิโกประจำประเทศไทย ในโอกาสเข้าเยี่ยมคารวะ
รมว.ทส. ให้การต้อนรับเอกอัครราชทูตเม็กซิโกประจำประเทศไทย ในโอกาสเข้าเยี่ยมคารวะ
วันที่ 18 กรกฎาคม 2561 ณ ห้องรับรอง ชั้น 20 อาคารกระทรวงทรัพยากรธรรมชาติและสิ่งแวดล้อม รัฐมนตรีว่าการกระทรวงทรัพยากรธรรมชาติและสิ่งแวดล้อม (พลเอก สุรศักดิ์ กาญจนรัตน์) ให้การต้อนรับเอกอัครราชทูตสาธารณรัฐเม็กซิโกประจำประเทศไทย นายไฆเม นัวลาร์ต (H.E. Mr. Jaime Nualart) โดยทั้งสองฝ่ายได้หารือแลกเปลี่ยนข้อคิดเห็นในประเด็นความหลากหลายทางชีวภาพ การจัดการขยะ และแนวทางการดำเนินงานเพื่อแก้ปัญหามลพิษทางดินและอากาศ โดยเอกอัครราชทูตสาธารณรัฐเม็กซิโกประจำประเทศไทย มีความเห็นว่า สาธารณรัฐเม็กซิโกและไทยมีความเหมือนกันในหลายด้าน ทั้งในเรื่องลักษณะความหลากหลายทางชีวภาพของพันธุ์พืชและพันธุ์สัตว์ ดังนั้น จึงควรมีการแลกเปลี่ยนประสบการณ์ในการดำเนินงานในเรื่องดังกล่าว
ในโอกาสนี้ รัฐมนตรีว่าการกระทรวงทรัพยากรธรรมชาติและสิ่งแวดล้อมได้กล่าวถึงปัญหาขยะพลาสติกซึ่งเป็นปัญหาที่ประเทศไทยให้ความสำคัญอย่างยิ่งในขณะนี้ โดยในประเทศไทยได้มีการดำเนินการเพื่อลดปัญหาขยะ ได้แก่ การยกเลิกการใช้พลาสติกหุ้มฝาขวดน้พ (Cap Seal) ด้วยความสมัครใจของผู้ประกอบการ โดยมีแนวทางการดำเนินการ 5 ประการ ได้แก่ งดใช้พลาสติกในพื้นที่ที่สามารถดำเนินการได้ อาทิ มหาวิทยาลัย และอุทยานแห่งชาติ 155 แห่งทั่วประเทศ สวนสัตว์ 7 แห่ง และตลาดขององค์การตลาดเพื่อการเกษตร (อตก.) โดยลดการใช้พลาสติกและสนับสนุนให้ใช้อย่างคุ้มค่่า แสวงหานวัตกรรมใหม่ และนำพลาสติกที่ใช้แล้วหมุนเวียนกลับเข้ามาใช้ในระบบ การจัดการขยะจากบกลงสู่ทะเล รวมทั้ง การบังคับใช้กฎหมายกับเรือสินค้าต่างประเทศ  การลดขยะพลาสติกและโฟมในแหล่งท่องเที่ยวชายทะเลและอุทยานแห่งชาติทางทะเล ซึ่งประเทศไทยนำองค์ความรู้จากต่างประเทศมาปรับใช้ในประเทศให้เหมาะสม นอกจากนี้ ในปี พ.ศ. 2562 ประเทศไทยจะเป็นเจ้าภาพการจัดประชุมสัมมนาวิชาการในระดับรัฐมนตรีและเจ้าหน้าที่อาวุโสด้าน 3R ของ๓ูมิภาคเอเชียและแปซิฟิก ครั้งที่ 9 (The High-level Ninth Regional 3R Forum in Asia and the Pacific) ในปี พ.ศ. 2562 เพื่อนำภูมิภาคก้าวสู่สังคมรีไซเคิล โดยการนำหลักการ 3R มาใช้ในการจัดการขยะมูลฝอยชุมชนขยะทะเล ของเสียอันตราย ขยะอิเล็กทรอนิกส์ และเทคโนโลยีด้าน 3R เพื่อไปสู่การพัฒนาปรับปรุงระบบการบริหารจัดการขยะมูลฝอยและของเสียอันตรายในประเทศให้ครบวงจร ทันสมัยและเป็นไปตามหลักสากล

ที่มา : http://www.thaigov.go.th/news/contents/details/14042