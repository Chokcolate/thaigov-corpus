รัฐบาลไทย-ข่าวทำเนียบรัฐบาล-หัวหน้าผู้แทนพิเศษของรัฐบาล "เรียนอาชีวะ มีงานทำ!"

วันพฤหัสบดีที่ 16 สิงหาคม 2561
หัวหน้าผู้แทนพิเศษของรัฐบาล "เรียนอาชีวะ มีงานทำ!"
พลเอกสุรเชษฐ์ ชัยวงศ์ หัวหน้าผู้แทนพิเศษของรัฐบาลฯและรัฐมนตรีช่วยว่าการกระทรวงศึกษาธิการ พร้อมคณะผู้แทนพิเศษ ให้สัมภาษณ์สื่อมวลชน ประเด็น
พลเอกสุรเชษฐ์ ชัยวงศ์ หัวหน้าผู้แทนพิเศษของรัฐบาลฯและรัฐมนตรีช่วยว่าการกระทรวงศึกษาธิการ พร้อมคณะผู้แทนพิเศษ ให้สัมภาษณ์สื่อมวลชน ประเด็น
“เรียนอาชีวะ มีงานทำ”วานนี้หลังการประชุมเสริมสร้างการมีส่วนร่วมของทุกภาคส่วนตามกลไกประชารัฐ ครั้งที่6/2561 ตามนโยบาย นายกรัฐมนตรีเสร็จสิ้น พร้อมเยี่ยมชมนิทรรศการแสดงผลงานของวิทยาลัยอาชีวะต่างๆ ใน 5 จังหวัดชายแดนภาคใต้ เมื่อวานนี้ 15 สิงหาคม 2561 ณ วิทยาลัยการอาชีพนาทวี จ.สงขลา
''ท่านนายกรัฐมนตรีฝากช่วยกันรณรงค์รู้รักสามัคคี และฝากขอบคุณที่ปัญหาจังหวัดชายแดนภาคใต้และความเดือดร้อนของพี่น้องประชาขนคลี่คลายไปตามลำดับ''
ทั้งนี้ เพื่อร่วมรับฟังความคิดในการดำเนินงานด้านสุขภาพ พร้อมรับทราบความก้าวหน้า การขับเคลื่อนงานจากการประชุมที่ผ่านมาและติดตามความก้าวหน้าของโครงการท่ีสำคัญในรอบ 6 เดือน(เมษายน - กันยายน 2561) ที่หัวหน้าผู้แทนพิเศษของรัฐบาลต้องการขับเคลื่อนไปสู่ผลสัมฤทธิ์ นำมาสู่ความพร้อมในการแก้ไขปัญหาการร่วมมือในการสร้างสันติสุขในพื้นที่อย่างยั่งยืนในพื้นที่จังหวัดชายแดนภาคใต้ ผลการประชุมที่ผ่านมาตั้งแต่ ครั้งท่ี 1- 5 ได้รับความร่วมมือเป็นอย่างดี ทั้งจากทุกภาคส่วนที่เกี่ยวข้อง และประชาชนมีความพึงพอใจในการแก้ไข้ปัญหาของรัฐบาล
การจัดประชุมที่วิทยาลัยการอาชีพนาทวี จังหวัดสงขลา ครั้งนี้เป็นความตั้งใจของ ''หัวหน้าผู้แทนพิเศษของรัฐบาลฯ'' ที่มีความประสงค์ต้องการให้ผู้ที่เข้ามาร่วมประชุม นอกจากการสร้างความร่วมมือในการ พัฒนาจังหวัดชายแดนภาคใต้แล้ว ยังได้มีโอกาสเยี่ยมชมการจัดนิทรรศการ''อาชีวศึกษาเพื่อการมีงานทำ'' และการบริการตรวจสุขภาพจากสำนักงานเขตสุขภาพที่1
ประชุมครั้งนี้ ได้มาขอใช้สถานที่ของวิทยาลัยการอาชีพนาทวี เพื่อช่วยกันเผยแพร่ว่า การเรียนสายอาชีพมีความสำคัญมาก แต่ปีนี้นักเรียนในจังหวัดชายแดนภาคใต้เลือกเรียนสายอาชีพเพิ่มขึ้นเท่าตัว จากปีแรกที่มาทำงานนักเรียนในพื้นที่มาเรียนเพียง 11% ในปีนี้เพิ่มเป็น 20%
ในการดำเนินงาน เราได้น้อมนำพระราชดำริมาเป็นแนวปฏิบัติ สำหรับการเรียนทางด้านอาชีพให้มีทัศนคติที่ดี, มีคุณธรรม, มีงานทำมีอาชีพ และเป็นพลเมืองดี

ที่มา : http://www.thaigov.go.th/news/contents/details/14649
