รัฐบาลไทย-ข่าวทำเนียบรัฐบาล-ผู้ช่วย รมว.กระทรวงดิจิทัลฯ และปลัดกระทรวงดิจิทัลฯ หารือผู้บริหาร CMI Global Network Centre ณ สาธารณรัฐประชาชนจีน

วันพุธที่ 8 สิงหาคม 2561
ผู้ช่วย รมว.กระทรวงดิจิทัลฯ และปลัดกระทรวงดิจิทัลฯ หารือผู้บริหาร CMI Global Network Centre ณ สาธารณรัฐประชาชนจีน
ผู้ช่วย รมว.กระทรวงดิจิทัลฯ และปลัดกระทรวงดิจิทัลฯ
ดร.พันธ์ศักดิ์ ศิริรัชตพงษ์ ผู้ช่วยรัฐมนตรีประจำกระทรวงดิจิทัลเพื่อเศรษฐกิจและสังคม พร้อมด้วยนางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม นำคณะผู้บริหารสำนักงานส่งเสริมเศรษฐกิจดิจิทัล และบริษัท กสท โทรคมนาคม จำกัด (มหาชน) เข้าเยี่ยมชมการดำเนินงานพร้อมร่วมหารือกับผู้บริหารบริษัท China Mobile International Global Network Centre ณ นิคมอุตสาหกรรม Tseung Kwan O เขตบริหารพิเศษฮ่องกงแห่งสาธารณรัฐประชาชนจีน เกี่ยวกับแนวทางความร่วมมือในการเชื่อมโยงโครงข่ายโทรคมนาคมภาคพื้นดิน (Terrestrial Connectivity) เส้นทางประเทศไทย - สปป.ลาว - สาธารณรัฐประชาชนจีน - เขตบริหารพิเศษฮ่องกง รวมทั้งความร่วมมือด้านเทคโนโลยี IoT และ Platform Service ตลอดจนการพัฒนาด้าน Smart City, Smart Living และ Smart Building ซึ่งบริษัทฯ มีความชำนาญโดยได้มีการนำเทคโนโลยีไปใช้กับหลายๆ มณฑลในสาธารณรัฐประชาชนจีน สำหรับ CMI Global Network Centre ยังถือเป็นศูนย์กลางการแลกเปลี่ยนข้อมูลเครือข่ายอินเทอร์เน็ตในระดับสากล (The hub of International Network) ด้วย จากนั้น คณะฯ ได้เข้าร่วมหารือกับผู้แทนจากสถานกงสุลใหญ่ ณ นครกว่างโจว และธนาคารกสิกรไทย ประจำสาธารณรัฐประชาชนจีน ในประเด็นเกี่ยวกับแนวโน้มสถานการณ์ธุรกิจ รวมถึงความเป็นไปได้ในการพัฒนาความร่วมมือด้านธุรกิจ และการลงทุนของนักธุรกิจในประเทศจีน โดยเฉพาะในส่วนของอุตสาหกรรมด้านดิจิทัลเพื่อต่อยอดความร่วมมือในอนาคต เมื่อวันที่ 6 สิงหาคม 2561
*********************

ที่มา : http://www.thaigov.go.th/news/contents/details/14454
