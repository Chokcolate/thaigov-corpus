รัฐบาลไทย-ข่าวทำเนียบรัฐบาล-รองปลัดกระทรวงดิจิทัลฯ เปิดการฝึกอบรมหลักสูตร “พัฒนาศักยภาพผู้ใช้งานระบบข้อมูลข่าวสารชุมชน และ Village E-Commerce”


วันพุธที่ 25 กรกฎาคม 2561
78
รองปลัดกระทรวงดิจิทัลฯ เปิดการฝึกอบรมหลักสูตร “พัฒนาศักยภาพผู้ใช้งานระบบข้อมูลข่าวสารชุมชน และ Village E-Commerce”
รองปลัดกระทรวงดิจิทัลฯ
นางอาทิตยา สุธาธรรม รองปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานเปิดการฝึกอบรมหลักสูตร “พัฒนาศักยภาพผู้ใช้งานระบบข้อมูลข่าวสารชุมชน และ Village E-Commerce” โครงการศูนย์ดิจิทัลชุมชน ภายใต้โครงการขับเคลื่อนเศรษฐกิจและสังคมดิจิทัล โดยกระทรวงดิจิทัลฯ ได้มอบหมายให้บริษัทที่ปรึกษา (บริษัท วีเอเวอร์ จำกัด) จัดขึ้น ระหว่างวันที่ 23 – 26 กรกฎาคม 2561 เพื่อพัฒนาศักยภาพด้านการแข่งขันในการส่งเสริมการขายสินค้าและบริการชุมชนแก่ตัวแทนจากชุมชนต่าง ๆ นำร่อง 27 ตำบล ใน 21 จังหวัด ได้แก่ กระบี่ กาญจนบุรี กาฬสินธุ์ ขอนแก่น จันทบุรี เชียงใหม่ เพชรบุรี ตาก แม่ฮ่องสอน นครศรีธรรมราช นครพนม บุรีรัมย์ พะเยา ลำพูน สตูล สุรินทร์ ร้อยเอ็ด ระยอง สมุทรสาคร สมุทรสงคราม และอุตรดิตถ์ รวมจำนวน 200 คน เพื่อให้ได้รับข้อมูลที่ถูกต้อง สามารถกลับไปถ่ายทอดต่อให้กับกลุ่มผู้นำชุมชน และสมาชิกในชุมชน หรือกลุ่มผู้ประกอบการในชุมชน ให้ได้รับประโยชน์จากการใช้งานระบบ และเป็นแกนนำในการทำให้ระบบข้อมูลข่าวสารชุมชนในการทำให้ระบบข้อมูลข่าวสารชุมชนมีชีวิตตามวัตถุประสงค์ของโครงการฯ โดยเน้นการพัฒนาระบบงาน 2 ระบบหลัก ได้แก่ 1) ระบบข้อมูลข่าวสารชุมชน เพื่อให้มีการจัดเก็บภูมิปัญญา องค์ความรู้ ความถนัดของบุคลากรในชุมชนสำหรับการใช้ทรัพยากรบุคคลและวางแผนการพัฒนาบุคลากรอย่างมีประสิทธิภาพ และ 2) ระบบ Village E-Commerce เพื่อนำเสนอสินค้าและบริการของชุมชนในรูปแบบเนื้อหาที่น่าสนใจ ส่งเสริมการขายสินค้าและบริการให้แก่ชุมชนผ่านสื่อการตลาดออนไลน์ เมื่อวันที่ 23 กรกฎาคม 2561 ห้องประชุมวายุภักษ์ 6 ชั้น 5 โรงแรมเซ็นทรา บาย เซ็นทารา ศูนย์ราชการและคอนเวนชั่นเซ็นเตอร์ ถนนแจ้งวัฒนะ เขตหลักสี่ กรุงเทพฯ
***********************

ที่มา : http://www.thaigov.go.th/news/contents/details/14118