รัฐบาลไทย-ข่าวทำเนียบรัฐบาล-ม.ล.ปนัดดาฯ ปาฐกถาพิเศษในหัวข้อ 'น้อมนำศาสตร์พระราชา และหลักธรรมาภิบาล เพื่อการปฏิรูปกระบวนการยุติธรรมอย่างยั่งยืน

วันพฤหัสบดีที่ 16 สิงหาคม 2561
ม.ล.ปนัดดาฯ ปาฐกถาพิเศษในหัวข้อ 'น้อมนำศาสตร์พระราชา และหลักธรรมาภิบาล เพื่อการปฏิรูปกระบวนการยุติธรรมอย่างยั่งยืน
ม.ล.ปนัดดาฯ ปาฐกถาพิเศษในหัวข้อ 'น้อมนำศาสตร์พระราชาและหลักธรรมาภิบาล เพื่อการปฏิรูปกระบวนการยุติธรรมอย่างยั่งยืน
เมื่อวันที่ ๑๕ สิงหาคม ๒๕๖๑ เวลา ๐๙.๐๐ น.
ม.ล.ปนัดดา ดิศกุล ผู้ช่วยรัฐมนตรีประจำนายกรัฐมนตรี ปฏิบัติราชการกระทรวงยุติธรรม
ร่วมเป็นเกียรติในพิธีเปิด “การประชุมระหว่างประเทศด้านบังคับคดีร่วมกับหน่วยงาน
ด้านการบังคับคดีล้มละลายของประเทศสมาชิกอาเซียนและประเทศคู่เจรจา”
(ประเทศคู่เจรจา ได้แก่ สาธารณรัฐประชาชนจีน, ญี่ปุ่น และสาธารณรัฐเกาหลี)
โดยมี พลอากาศเอก ประจิน จั่นตอง รองนายกรัฐมนตรีและ
รัฐมนตรีว่ากระทรวงยุติธรรม และ ม.ล.ปนัดดา ได้รับเกียรติแสดงปาฐกถาพิเศษในหัวข้อ
“น้อมนำศาสตร์พระราชาและหลักธรรมาภิบาล เพื่อการปฏิรูปกระบวนการยุติธรรมอย่างยั่งยืน”
(Following His Majesty the King's Philosophy and Good Governance Principles
for Sustainable Reformation of Justice)
ณ ห้องกมลทิพย์ บอลรูม โรงแรมเดอะ สุโกศล กรุงเทพฯ
ม.ล.ปนัดดาฯ กล่าวว่า สำหรับ "การประชุมระหว่างประเทศว่าด้วยการบังคับคดี ครั้งที่ ๔”
ณ กรุงเทพมหานคร ที่ประเทศไทยเป็นเจ้าภาพ โดยกรมบังคับคดี กระทรวงยุติธรรม
การประชุมเชิงวิชาการจัดให้มีการแลกเปลี่ยนความรู้ความเข้าใจและประสบการณ์ในเรื่อง
การบังคับใช้กฎหมายให้เกิดความศักดิ์สิทธิ์ นับว่ามีความน่าสนใจยิ่ง เป็นเวทีนานาทัศนะ
ทั้งบวกและลบต่อการดำรงชีวิตของประชาชนพลเมืองโดยเฉพาะในส่วนของอำนาจหน้าที่ของรัฐ
ผู้มีหน้าที่การดำรงอยู่ของประเทศและประชาชน ในเรื่องของกฎหมายล้มละลาย ได้กล่าวถึงทำอย่างไร
จะไม่ให้เกิดปัญหา ซึ่งแน่นอนว่าเกิดขึ้นมากย่อมบ่งบอกถึงคุณภาพของสังคม ที่เรียกว่าสังคมคุณภาพ
หรือสังคมปราศจากคุณภาพ หรือทำอย่างไรที่จะให้เกิดไม่มากหรือน้อยที่สุด รัฐควรมีหน้าที่ให้ความรู้
ความเข้าใจในเรื่องการดำเนินชีวิตอย่างมีคุณภาพ การรู้จักตัวตนแห่งเรา การรู้เท่าทันปัญหาสังคม
ไม่ให้สิ่งที่ไม่ดีหรือแนวทางที่ผิดทางพฤติกรรมอันชอบเข้ามาครอบงำ
รัฐมีอำนาจหน้าที่รับผิดชอบที่เป็นแบบอย่าง “หลักปรัชญาเศรษฐกิจพอเพียง”
ของพระบาทสมเด็จพระปรมินทรมหาภูมิพลอดุลยเดช และพระราชปณิธานของ
สมเด็จพระเจ้าอยู่หัวมหาวชิราลงกรณ บดินทรเทพยวรางกูร ถือเป็นแนวทางแก้ไขที่ยั่งยืน
ความประหยัด ความไม่ฟุ้งเฟ้อ การไม่ทุจริตคอร์รัปชั่น ความไม่หลงทาง และร่วมกันเสริม
ร่วมกันสร้างธรรมาภิบาลสังคม อาจเรียกว่าเป็น “Good Governance ASEAN”
สมาชิกประเทศและองค์กรระหว่างประเทศที่เข้าประชุมล้วนมีความสำนึก
ในพระมหากรุณาธิคุณของพระองค์ท่านเป็นล้นพ้น"

ที่มา : http://www.thaigov.go.th/news/contents/details/14639
