รัฐบาลไทย-ข่าวทำเนียบรัฐบาล-"บิ๊กน้อย"หน.ผทพ.จัดประชุมติดตามคืบหน้าเสริมสร้างการมีส่วนร่วม ของทุกภาคส่วนตามกลไกประชารัฐเน้นพิเศษความปลอดภัยในชีวิต ทรัพย์สินและการสาธารณสุขต้องเข้า ถึงประชาชน


วันพฤหัสบดีที่ 16 สิงหาคม 2561
89
"บิ๊กน้อย"หน.ผทพ.จัดประชุมติดตามคืบหน้าเสริมสร้างการมีส่วนร่วม ของทุกภาคส่วนตามกลไกประชารัฐเน้นพิเศษความปลอดภัยในชีวิต ทรัพย์สินและการสาธารณสุขต้องเข้า ถึงประชาชน
หัวหน้าคณะผู้แทนพิเศษของรัฐบาลจัดประชุม ติดตามคืบหน้าเสริมสร้างการมีส่วนร่วมของทุกภาคส่วนตามกลไกประชารัฐ เน้นพิเศษความปลอดภัยในชีวิตทรัพย์สินและการสาธารณสุขต้องเข้าถึงประชาชน
หัวหน้าคณะผู้แทนพิเศษของรัฐบาลจัดประชุม ติดตามคืบหน้าเสริมสร้างการมีส่วนร่วมของทุกภาคส่วนตามกลไกประชารัฐ เน้นพิเศษความปลอดภัยในชีวิตทรัพย์สินและการสาธารณสุขต้องเข้าถึงประชาชน
เมื่อวานนี้ (15 สค 2561) ณ ห้องประชุมวิทยาลัยการอาชีพนาทวี จังหวัดสงขลา พล.อ.สุรเชษฐ์ ชัยวงศ์ หัวหน้าผู้แทนพิเศษของรัฐบาล/รัฐมนตรีช่วยว่าการกระทรวงศึกษาธิการ เป็นประธานการประชุมเสริมสร้างการมีส่วนร่วมของภาคส่วนตามกลไกประชารัฐตามนโยบายนายกรัฐมนตรี โดยเชิญ ผู้แทนพิเศษของรัฐบาล ผู้นำศาสนา ผู้แทนหน่วยงานภาครัฐและเอกชน ผู้แทนหน่วยงานการศึกษา หน่วยงานที่เกี่ยวข้อง ผู้แทนภาคประชาสังคม และผู้แทนภาคประชาชน ในพื้นที่จังหวัดชายแดนใต้เข้าร่วมประชุมหารือในครั้งที่ 6/2561
ทั้งนี้เพื่อร่วมรับฟังความคิดเห็นและข้อเสนอแนะจากผู้นำทุกภาคส่วน พร้อมรับทราบความก้าวหน้าการขับเคลื่อนงานจากการประชุมที่ผ่านมา และติดตามความก้าวหน้าของโครงการที่สำคัญ ในรอบ 6 เดือน (เมษายน-กันยายน 2561) ที่ผู้แทนพิเศษของรัฐบาลต้องการขับเคลื่อนไปสู่ผลสัมฤทธิ์นำมาสู่ความพร้อมในการแก้ไขปัญหา การร่วมมือ เพื่อสร้างสันติสุขอย่างยั่งยืนในพื้นที่จังหวัดชายแดนภาคใต้ ผลการประชุมที่ผ่านมาตั้งแต่ครั้งที่ 1-5 ได้รับความร่วมมือ เป็นอย่างดียิ่งจากทุกภาคส่วนที่เกี่ยวข้อง และประชาชนมีความพึงพอใจในการแก้ไขปัญหาของรัฐบาล ซึ่ง การจัดการประชุม ทั้งนี้เป็นการมอบนโยบายและติดตามความคืบหน้าของ “หัวหน้าผู้แทนพิเศษของรัฐบาล” ที่มีความประสงค์ต้องการให้ผู้ที่เข้ามาร่วมประชุมนอกจากการสร้างความร่วมมือในการพัฒนาจังหวัดชายแดนภาคใต้
ด้าน พล.อ.สุรเชษฐ์ ชัยวงศ์ หัวหน้าผู้แทนพิเศษของรัฐบาล/รัฐมนตรีช่วยว่าการกระทรวงศึกษาธิการ เปิดเผยกับผู้สื่อข่าวว่า การไปประชุมในครั้งนี้ เป็นไปตามนโยบายของ พล.อ.ประยุทธ์ จันทร์โอชา นายกรัฐมนตรี ที่กำชับให้ รมต.ผู้แทนผู้เศษของรัฐบาลส่วนหน้า รับผิดชอบพื้นที่จังหวัดชายแดนภาคใต้ ติดตามขับเคลื่อนการแก้ไขปัญหาและพัฒนาพื้นที่จังหวัดชายแดนภาคใต้ ทุกกระทรวง ทบวง กรมฯในพื้นที่ เพื่อรับทราบปัญหาข้อข้องต่างๆ  ซึ่งพบในหลายเรื่อง ที่มีความคืบหน้าตามลำดับ และมี 2 เรื่องที่จะต้องเน้นเป็นกรณีพิเศษ คือ เรื่องของกระทรวงสาธารณสุข โดยเฉพาะ การดูแลสุขภาพและโรคภัยไข้เจ็บของประชาชน จึงได้กำชับให้ทุกฝ่ายต้องบูรณาการ่วมกัน ในการทำงานเพื่อให้ประชาชนเข้าถึงบริการ ซึ่งผู้นำศาสนาพร้อมที่จะช่วยสร้างความเข้าใจในสิ่งที่เกิดขึ้นอีกด้านหนึ่ง เพื่อให้ประชาชนมีสุขภาพดีถ้วนหน้า เป็นเรื่องสำคัญเร่งด่วนวาระหนึ่ง เพื่อการขับเคลื่อนพื้นที่จังหวัดชายแดนภาคใต้ดีขึ้นตามลำดับ

ที่มา : http://www.thaigov.go.th/news/contents/details/14640