รัฐบาลไทย-ข่าวทำเนียบรัฐบาล-เดินหน้าอนุรักษ์พื้นที่เมืองเก่า เพิ่มเติมอีก 4 จังหวัด

วันศุกร์ที่ 10 สิงหาคม 2561
เดินหน้าอนุรักษ์พื้นที่เมืองเก่า เพิ่มเติมอีก 4 จังหวัด
รัฐบาลกำหนดเขตพื้นที่เมืองเก่าเพิ่มเติม 4 แห่ง ได้แก่ เมืองเก่าแม่ฮ่องสอน กาญจนบุรี ยะลา และนราธิวาส
ศุกร์ที่ 10 ส.ค.61
เดินหน้าอนุรักษ์พื้นที่เมืองเก่า เพิ่มเติมอีก 4 จังหวัด
ต่อจากนี้ไป ขอเชิญรับฟังไทยคู่ฟ้า ครับ
รัฐบาลกำหนดเขตพื้นที่เมืองเก่าเพิ่มเติม 4 แห่ง ได้แก่ เมืองเก่าแม่ฮ่องสอน กาญจนบุรี ยะลา และนราธิวาส จากเดิมที่กำหนดไปแล้ว 27 เมือง เช่น เมืองเก่าน่าน ลำพูน ลพบุรี พิมาย จันทบุรี สกลนคร สงขลา ตะกั่วป่า เป็นต้น เพื่อส่งเสริมให้ทุกภาคส่วนที่อยู่ในพื้นที่ร่วมกันดูแลอนุรักษ์โบราณสถานและประเพณีที่เป็นมรดกของท้องถิ่น ลดการใช้ที่ดินใกล้กับโบราณสถาน สร้างอาคารใหม่ให้กลมกลืนกับโบราณสถานทั้งวัสดุ สี และสถาปัตยกรรม ใช้การเดินทางและยานพาหนะขนาดเล็กเป็นหลัก ฟื้นฟูกิจกรรมและวิถีชีวิตดั้งเดิมโดยใช้องค์ความรู้จากคนในท้องถิ่น ทั้งนี้ รัฐบาลมุ่งหวังให้เมืองเก่าเหล่านี้เป็นแหล่งเรียนรู้ของประชาชน และยังช่วยดึงดูดนักท่องเที่ยวที่ชื่นชอบประวัติศาสตร์และวิถีชีวิตไทยให้เข้าไปในพื้นที่ได้อีกด้วย
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/14504
