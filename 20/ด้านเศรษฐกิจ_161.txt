รัฐบาลไทย-ข่าวทำเนียบรัฐบาล-กรุงไทยจัดโปรโมชั่นลุยงาน Money Expo ที่โคราช


วันพฤหัสบดีที่ 16 สิงหาคม 2561
297
พิมพ์
กรุงไทยจัดโปรโมชั่นลุยงาน Money Expo ที่โคราช
ธนาคารกรุงไทย จัดโปรโมชั่นพิเศษในงานมหกรรมการเงินโคราช ครั้งที่ 12 (Money Expo Korat 2018) ระหว่างวันที่ 17-19 สิงหาคม 2561 ที่ MCC HALL The Mall Korat จ.นครราชสีมา
ธนาคารกรุงไทย จัดโปรโมชั่นพิเศษในงานมหกรรมการเงินโคราช ครั้งที่ 12 (Money Expo Korat 2018) ระหว่างวันที่ 17-19 สิงหาคม 2561 ที่ MCC HALL The Mall Korat จ.นครราชสีมา ภายใต้แนวคิด Live Smart กรุงไทยเข้าใจคุณ ด้วยสไตล์ Co-working Space มีพื้นที่ให้ลูกค้าใช้บริการทางการเงินได้สะดวกสบายมากยิ่งขึ้น
นางอรนุช ศิรประภา ผู้ช่วยกรรมการผู้จัดการใหญ่อาวุโส สายงานกลยุทธ์และผลิตภัณฑ์รายย่อย เปิดเผยว่า โปรโมชั่นเด่นๆ ภายในงานมหกรรมการเงินโคราช ได้แก่ ฟรีค่าธรรมเนียมเมื่อทำ บัตร Krungthai Travel Card แบบพิมพ์ชื่อ บัตรที่สามารถแลกเงินต่างประเทศในอัตราพิเศษด้วยตนเองตลอด 24 ชม. ผ่าน Mobile Application ถึง 9 สกุลเงิน ได้แก่ ดอลลาร์สหรัฐ ยูโร ปอนด์ เยน ดอลลาร์ฮ่องกง ดอลลาร์ออสเตรเลีย ดอลลาร์สิงคโปร์ ดอลลาร์แคนาดา และดอลลาร์นิวซีแลนด์ ใช้ซื้อสินค้าและบริการ ณ ร้านค้าที่มีเครื่องหมาย VISA และถอนเงินที่เครื่อง ATM ในต่างประเทศ
สินเชื่อ Krungthai sSME ธุรกิจท่องเที่ยวและธุรกิจต่อเนื่อง ให้วงเงินสูงสุด 3 เท่า ของหลักประกัน ดอกเบี้ยเริ่มต้น 4% ต่อปี ผ่อนนาน 12 ปี สินเชื่อ Krungthai sSME รักกันยาวๆ ผ่อนนาน 10 ปี ปลอดเงินต้น 12 เดือน กู้ได้สูงสุด 100 ล้านบาท สินเชื่อ KTB SMEs บัญชีเดียว ดอกเบี้ยคงที่ 5% ต่อปี นาน 2 ปี กู้ได้สูงสุด 100 ล้านบาท สินเชื่อ Krungthai SME Soft Loan เพื่อซื้อหรือขยายเครื่องจักร ดอกเบี้ย 4% ต่อปี ผ่อนนาน 7 ปี ปลอดเงินต้น 12 เดือน สินเชื่อ Krungthai sSME ร้านค้าธงฟ้าประชารัฐ วงเงินกู้สูงสุด 20 ล้านบาท ระยะเวลากู้ไม่เกิน 7 ปี ไม่ต้องมีหลักทรัพย์ค้ำประกัน ดอกเบี้ยต่ำสุด MRR -1% ต่อปี ผ่อนชำระครบ 1 ปี ลดดอกเบี้ยลงอีก 1% ต่อปี สินเชื่อบุคคล กรุงไทย Smart Money ดอกเบี้ยพิเศษต่ำสุด 9% ต่อปี และสำหรับผู้ที่อยากมีบ้าน ธนาคารมี สินเชื่อที่อยู่อาศัย อัตราดอกเบี้ยพิเศษ ปีที่ 1-2 อัตราดอกเบี้ย MRR -3.75% ต่อปี ปีที่ 3 อัตราดอกเบี้ย MRR -3.50% ต่อปี หลังจากนั้น MRR-1.50% ต่อปี   ในกรณีทำประกันชีวิตและประกันอัคคีภัย ผ่อนนาน 30 ปี ยื่นความจำนงภายในงานยกเว้นค่าธรรมเนียมประเมินราคาหลักทรัพย์ประกัน และค่าธรรมเนียมการตรวจงวดงาน
นอกจากนี้ ยังมีเงินฝากประจำ Expo Xtra ฝากระยะสั้น 3 เดือน ขั้นต่ำ 5 หมื่น – 1 ล้านบาท ธนาคารให้ดอกเบี้ยพิเศษสูงสุด 1.25% ต่อปี สำหรับผู้ที่เปิดบัญชีหรือฝากเงินภายในงาน และซื้อผลิตภัณฑ์ของธนาคารหรือบริษัทในเครือ  ส่วนลูกค้าที่ใช้บริการหนังสือค้ำประกันทุกประเภท รับเงินคืนผ่านบัตร KTB e-Money สูงสุด 2,500 บาท
ผู้ลงทะเบียนขอสินเชื่อธุรกิจวงเงินตั้งแต่ 3 ล้านบาทขึ้นไป ผู้สมัครบัตรเดบิต บัตรเครดิต หรือเลือกลงทุนในผลิตภัณฑ์ของธนาคารและบริษัทในเครือรับของสมนาคุณ ทั้งนี้ ภายในบูธยังมีคาราวานตรวจสุขภาพฟรี กิจกรรมที่น่าสนใจและความบันเทิงหลากหลายรูปแบบให้ลูกค้าและผู้เข้าร่วมได้ร่วมสนุกตลอดงานอีกด้วย
ฝ่ายสื่อสารองค์กรและภาพลักษณ์
โทร. 0-2208-4176-8

ที่มา : http://www.thaigov.go.th/news/contents/details/14652