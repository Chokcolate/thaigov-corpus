รัฐบาลไทย-ข่าวทำเนียบรัฐบาล-กระทรวงยุติธรรม โดยกรมบังคับคดีจัดมหกรรมขายทอดตลาดทรัพย์สินในพื้นที่จังหวัดนครราชสีมา จังหวัดบุรีรัมย์ และจังหวัดชัยภูมิ นัดที่ 1 ขายทรัพย์สินได้กว่า 390 ล้านบาท

วันอาทิตย์ที่ 22 กรกฎาคม 2561
กระทรวงยุติธรรม โดยกรมบังคับคดีจัดมหกรรมขายทอดตลาดทรัพย์สินในพื้นที่จังหวัดนครราชสีมา จังหวัดบุรีรัมย์ และจังหวัดชัยภูมิ นัดที่ 1 ขายทรัพย์สินได้กว่า 390 ล้านบาท
กรมบังคับคดีจัดมหกรรมขายทอดตลาดทรัพย์สินในพื้นที่จังหวัดนครราชสีมา จังหวัดบุรีรัมย์ และจังหวัดชัยภูมิ นัดที่ 1 ขายทรัพย์สินได้กว่า 390 ล้านบาท
เมื่อวันที่ 21 กรกฎาคม 2561 เวลา 10.00 น. กรมบังคับคดีจัดมหกรรมขายทอดตลาดทรัพย์สินในพื้นที่จังหวัดนครราชสีมา จังหวัดบุรีรัมย์ และจังหวัดชัยภูมิ นัดที่ 1 ณ ศูนย์การค้า เทอร์มินอล 21 โคราช จังหวัดนครราชสีมา โดยได้รับเกียรติจากนายมุรธาธีร์ รักชาติเจริญ รองผู้ว่าราชการจังหวัดนครราชสีมา ร่วมสังเกตการณ์การประมูลขายทอดตลาดทรัพย์สิน และกิจกรรมต่างๆภายในงาน ซึ่งมีนางสาวรื่นวดี สุวรรณมงคล อธิบดีกรมบังคับคดี พร้อมด้วยนางศศิวิมล ธนศานติ รองอธิบดีกรมบังคับคดี และคณะผู้บริหารกรมบังคับคดี ให้การต้อนรับ และร่วมดูแลการปฏิบัติหน้าที่ของเจ้าหน้าที่ภายในมหกรรมขายทอดตลาด สำหรับทรัพย์ที่นำมาประกาศขายเป็นที่ดิน ที่ดินพร้อมสิ่งปลูกสร้าง และห้องชุด ที่ตั้งอยู่ในเขตพื้นที่จังหวัดจังหวัดนครราชสีมา จังหวัดบุรีรัมย์ และจังหวัดชัยภูมิ โดยมีทรัพย์ที่พร้อมขายทอดตลาดจำนวน 331 คดี 353 รายการ ราคาประเมินรวม  757,835,758.77 บาท ซึ่งมีผู้สนใจเข้าฟังการขายทอดตลาดประมาณ 400  คน โดยผลการขายทอดตลาดในวันนี้ ขายได้ 158 คดี 170 รายการ ราคาประเมิน 317,236,196.75 บาท ขายได้เป็นเงินทั้งสิ้น 390,961,000 บาท ซึ่งราคาขายได้สูงกว่าราคาประเมินคิดเป็นร้อยละ 23.24 นอกจากนี้ มีจัดนิทรรศการเพื่อสร้างความรับรู้ทางกฎหมายและการให้คำปรึกษาทางกฎหมายโดยมีผู้สนใจขอรับคำปรึกษาทางกฎหมาย และสนใจดาวน์โหลดแอพพลิเคชั่นของกรมบังคับคดีเป็นจำนวนมาก และกิจกรรมบูรณาการร่วมกับวิสาหกิจสุขภาพชุมชนโดยจัดให้มีนวัตกรรมนวดเพื่อสุขภาพ โดยมีนายแพทย์พูลชัย จิตอนันตวิทยา ประธานฝ่ายการแพทย์ วิสาหกิจชุมชน (SHE) "สตรีที่เคยก้าวพลาด" อันเป็นการส่งเสริมคนดี สู่สังคม ตามนโยบายรัฐมนตรีว่าการกระทรวงยุติธรรม ซึ่งมีผู้สนใจเข้ารับการนวดเพื่อสุขภาพจำนวน 115 คน

ที่มา : http://www.thaigov.go.th/news/contents/details/14025
