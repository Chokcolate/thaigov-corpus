รัฐบาลไทย-ข่าวทำเนียบรัฐบาล-ออมสิน เชิญชวนช่วยเพื่อนบ้านชาวลาวที่ประสบภัยเขื่อนทรุด-น้ำไหลบ่าท่วม ร่วมบริจาคเงินผ่าน “QR สาธุ” ด้วย Mobile Banking


วันพฤหัสบดีที่ 26 กรกฎาคม 2561
265
พิมพ์
ออมสิน เชิญชวนช่วยเพื่อนบ้านชาวลาวที่ประสบภัยเขื่อนทรุด-น้ำไหลบ่าท่วม ร่วมบริจาคเงินผ่าน “QR สาธุ” ด้วย Mobile Banking
ออมสินเชิญชวนช่วยเพื่อนบ้านชาวลาวที่ประสบภัยเขื่อนทรุด-น้ำไหลบ่าท่วม ร่วมบริจาคเงินผ่าน “QR สาธุ” ด้วย Mobile Banking เข้าบัญชี “ออมสินปันน้ำใจ ช่วยผู้ประสบภัย” ยกเว้นค่าธรรมเนียมการโอนทุกประเภท ทุกการบริจาค ออมสินสมทบเท่ายอดบริจาค
ออมสิน เชิญชวนช่วยเพื่อนบ้านชาวลาวที่ประสบภัยเขื่อนทรุด-น้ำไหลบ่าท่วม ร่วมบริจาคเงินผ่าน “QR สาธุ” ด้วย Mobile Banking เข้าบัญชี “ออมสินปันน้ำใจ ช่วยผู้ประสบภัย” ยกเว้นค่าธรรมเนียมการโอนทุกประเภท ทุกการบริจาค ออมสินสมทบเท่ายอดบริจาค รวมยอดสูงสุดไม่เกิน 5 ล้านบาท
ธนาคารออมสิน แสดงความเสียใจ พร้อมช่วยเหลือเหตุเขื่อนดินทรุดน้ำไหลบ่าท่วมพื้นที่บ้านเรือน-เกษตรกรรม ในประเทศลาว เชิญชวนบริจาคผ่านช่องทาง “MyMo” Mobile Banking  ธนาคารออมสิน ด้วยการสแกน “QR สาธุ” เข้าบัญชี “ออมสินปันน้ำใจ ช่วยผู้ประสบภัย” เลขที่บัญชี     0 222 3333 4444 โดยธนาคารออมสินร่วมสมทบเท่ากับยอดเงินบริจาค พร้อมยกเว้นค่าธรรมเนียมการโอนบริจาคทุกประเภท
นายชาติชาย พยุหนาวีชัย ผู้อำนวยการธนาคารออมสิน เปิดเผยว่า จากเหตุเขื่อนดินย่อยโครงการโรงไฟฟ้าพลังน้ำเซเปียน-เซน้ำน้อย ประเทศสาธารณรัฐประชาธิปไตยประชาชนลาวได้เกิดทรุดตัว ส่งผลให้สันเขื่อนดินกั้นน้ำรอบอ่างเก็บน้ำเซน้อยเกิดรอยร้าว น้ำในอ่างเก็บน้ำได้ไหลบ่าทะลักเข้าท่วมพื้นที่ท้ายเขื่อนและลำน้ำเซเปียนเป็นจำนวนมาก จนทำให้เกิดความเสียหายต่อบ้านเรือน ทรัพย์สิน พื้นที่เกษตรกรรม ผลผลิต กินพื้นที่เป็นวงกว้าง ตลอดจนชีวิตประชาชนชาวลาวที่บาดเจ็บและเสียชีวิต ธนาคารออมสิน ซึ่งได้ให้ความสำคัญในการช่วยเหลือและดูแลประชาชนผ่านโครงการและกิจกรรมต่างๆ ของธนาคารฯ อย่างต่อเนื่อง รวมถึงเข้าร่วมให้ความช่วยเหลือเหตุหรือภัยต่างๆ ที่เกิดขึ้นอย่างกระทันหัน ครั้งนี้ก็เช่นกัน ธนาคารออมสิน ขอเชิญชวนลูกค้าธนาคารฯ บริจาคเงินผ่าน “MyMo” Mobile Banking ด้วยการสแกนคิวอาร์โค้ดเพื่อการทำบุญ/บริจาคเงิน ภายใต้โครงการ “QR สาธุ” ของธนาคารออมสิน ซึ่งประชาชนทั่วไปสามารถสมัครใช้บริการ “MyMo” และสแกนบริจาคเงินได้ทันที เพื่อบริจาคเข้าบัญชีเผื่อเรียก ชื่อบัญชี “ออมสินปันน้ำใจ ช่วยผู้ประสบภัย” เลขที่บัญชี 0 222 3333 4444 นอกจากนี้ ยังสามารถเลือกบริจาคผ่านช่องทางต่างๆ ของธนาคารฯ เช่น เคาน์เตอร์ธนาคาร โอนผ่านตู้เอทีเอ็ม เครื่องรับฝากเงินอัตโนมัติหน้าสาขา อินเตอร์เน็ตแบงก์กิ้ง หรือสามารถสแกนคิวอาร์โค้ด QR สาธุ ด้วย Mobile Banking ของทุกธนาคาร
ทั้งนี้ ธนาคารฯ จะร่วมบริจาคสมทบตามจำนวนที่ได้รับบริจาครวม ในวงเงินสูงสุดไม่เกิน 5 ล้านบาท พร้อมกับ ยกเว้นค่าธรรมเนียมในการโอนเงินบริจาคเข้าบัญชีนี้ทุกช่องทาง
“ธนาคารออมสิน ขอเป็นส่วนหนึ่งในการร่วมให้ความช่วยเหลือผ่านวิธีการดังกล่าว ทั้งนี้ขอแสดงความเสียใจต่อเหตุการณ์ที่เกิดขึ้น และขอให้กำลังใจกับประชาชนชาวลาวที่ประสบภัย ซึ่งหวังเป็นอย่างยิ่งว่าสถานการณ์ต่างๆ จะคลี่คลายเข้าสู่สภาวะปกติโดยเร็ว” นายชาติชาย กล่าวในที่สุด.
สอบถามข้อมูลเพิ่มเติม สามารถติดตามได้ตามสื่อประชาสัมพันธ์ของธนาคารออมสินทุกช่องทาง ได้แก่ Website : www.gsb.or.th, Facebook : GSB Society, Official Line : GSB ธนาคารออมสิน หรือหากมีข้อสงสัย ต้องการรายละเอียดเพิ่มเติมจากเจ้าหน้าที่ สามารถสอบถามได้ที่ ธนาคารออมสินทุกสาขาทั่วประเทศ หรือศูนย์ลูกค้าสัมพันธ์ธนาคารออมสิน Call Center โทร.1115

ที่มา : http://www.thaigov.go.th/news/contents/details/14189