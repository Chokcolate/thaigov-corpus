รัฐบาลไทย-ข่าวทำเนียบรัฐบาล-โครงการอินเทอร์เน็ตสำหรับผู้มีรายได้น้อยภายใต้โครงการลงทะเบียนเพื่อสวัสดิการแห่งรัฐปี 2560

วันอังคารที่ 28 สิงหาคม 2561
โครงการอินเทอร์เน็ตสำหรับผู้มีรายได้น้อยภายใต้โครงการลงทะเบียนเพื่อสวัสดิการแห่งรัฐปี 2560
กระทรวงการคลังจึงได้เสนอโครงการอินเทอร์เน็ตสำหรับผู้มีรายได้น้อยฯ เข้าสู่การพิจารณาของคณะรัฐมนตรี เมื่อวันที่ 28 สิงหาคม 2561 โดยผ่านการหารือร่วมกับ สำนักงาน กสทช. และสำนักนายกรัฐมนตรี
กระทรวงการคลัง แถลงข่าวโครงการอินเทอร์เน็ตสำหรับผู้มีรายได้น้อยภายใต้โครงการลงทะเบียนเพื่อสวัสดิการแห่งรัฐปี 2560 (โครงการอินเทอร์เน็ตสำหรับผู้มีรายได้น้อยฯ) ว่า “สืบเนื่องจากโครงการลงทะเบียนเพื่อสวัสดิการแห่งรัฐปี 2560 กระทรวงการคลังได้จัดทำมาตรการบรรเทาค่าใช้จ่ายในชีวิตประจำวันของผู้มีรายได้น้อยผ่านบัตรสวัสดิการแห่งรัฐ และมาตรการยกระดับคุณภาพชีวิตผู้ถือบัตรสวัสดิการแห่งรัฐ นอกจากนี้ เพื่อตอบสนองนโยบายของรัฐบาลในการแก้ไขปัญหาความยากจน และเพื่อสนับสนุนให้ผู้มีรายได้น้อยผู้มีรายได้น้อยสามารถเข้าถึงข้อมูลข่าวสารของภาครัฐ ข้อมูลส่งเสริมการพัฒนาตนเองของผู้มีรายได้น้อย และข้อมูลที่เป็นประโยชน์ต่อการประกอบอาชีพ เช่น สภาพดินฟ้าอากาศ ราคาสินค้าเกษตร เป็นต้น กระทรวงการคลังจึงได้เสนอโครงการอินเทอร์เน็ตสำหรับผู้มีรายได้น้อยฯ เข้าสู่การพิจารณาของคณะรัฐมนตรี เมื่อวันที่ 28 สิงหาคม 2561 โดยผ่านการหารือร่วมกับ สำนักงานคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (สำนักงาน กสทช.) และสำนักนายกรัฐมนตรี”
ทั้งนี้ รายละเอียดเกี่ยวกับกลไกการดำเนินงานและเนื้อหาของข้อมูลข่าวสาร กระทรวงการคลังจะหารือร่วมกับ สำนักงาน กสทช. และสำนักนายกรัฐมนตรีต่อไป
สำนักนโยบายเศรษฐกิจมหภาค สำนักงานเศรษฐกิจการคลัง
โทร. 0 2273 9020 ต่อ 3244, 3279, 3224

ที่มา : http://www.thaigov.go.th/news/contents/details/14970
