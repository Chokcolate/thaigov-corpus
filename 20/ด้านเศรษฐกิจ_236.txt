รัฐบาลไทย-ข่าวทำเนียบรัฐบาล-รองปลัด ก.อุตฯ เปิดงานการเดินทางครั้งใหม่ของกาแฟแม่ฮ่องสอน พร้อมลงพื้นที่เยี่ยมชมผู้ประกอบการ กลุ่มวิสาหกิจชุมชน ใน จ.แม่ฮ่องสอน

วันเสาร์ที่ 25 สิงหาคม 2561
รองปลัด ก.อุตฯ เปิดงานการเดินทางครั้งใหม่ของกาแฟแม่ฮ่องสอน พร้อมลงพื้นที่เยี่ยมชมผู้ประกอบการ กลุ่มวิสาหกิจชุมชน ใน จ.แม่ฮ่องสอน
รองปลัด ก.อุตฯ เปิดงานการเดินทางครั้งใหม่ของกาแฟแม่ฮ่องสอน พร้อมลงพื้นที่เยี่ยมชมผู้ประกอบการ กลุ่มวิสาหกิจชุมชน ใน จ.แม่ฮ่องสอน
เมื่อวันที่ 24 สิงหาคม 2561  นางสาวนิสากร  จึงเจริญธรรม  รองปลัดกระทรวงอุตสาหกรรม เป็นประธานเปิดงานการเดินทางครั้งใหม่ของกาแฟแม่ฮ่องสอน ภายใต้กิจกรรมสร้างเสริมศักยภาพเพิ่มมูลค่าผลิตภัณฑ์กาแฟแปรรูปแม่ฮ่องสอนสู่ตลาดสากล ส่งเสริม พัฒนา ตามมาตรการ Local Economy และเยี่ยมชมผลิตภัณฑ์ของกลุ่มคลัสเตอร์กาแฟและกลุ่มคลัสเตอร์งาแม่ฮ่องสอน โดยมีนายสิริรัฐ ชุมอุปการ ผู้ว่าราชการจังหวัดแม่ฮ่องสอน และนายประจวบ  อาจารพงษ์ รองผู้ว่าราชการจังหวัดแม่ฮ่องสอน  ให้การต้อนรับ ณ โรงแรมอิมพีเรียลธารา อำเภอเมือง จังหวัดแม่ฮ่องสอน
ทั้งนี้ ได้ลงพื้นที่โดยมีนายเสน่ห์  นิยมไทย ที่ปรึกษาปลัดกระทรวงอุตสาหกรรม นายพรเทพ การศัพท์  ผู้ตรวจราชการกระทรวงอุตสาหกรรม นางสาวสิริรัตน์ ไกรวนิช ผู้ช่วยปลัดกระทรวงอุตสาหกรรม นายวรพงษ์  ฉินโชคสกุลชัย อุตสาหกรรมจังหวัดแม่ฮ่องสอน ซึ่งจุดแรกได้เยี่ยมชมผลิตภัณฑ์และผู้ประกอบการที่ได้รับการสนับสนุนจากกองทุนพัฒนาเอสเอ็มอีตามแนวประชารัฐจังหวัดแม่ฮ่องสอน ณ บริษัทกุ๊บไต จำกัด
จุดที่สองเยี่ยมชม ผลิตภัณฑ์ขนมงา กลุ่มวิสาหกิจชุมชนแม่บ้านเกษตรกรม่อนตะแลง ที่ได้รับการส่งเสริม พัฒนา ตามโครงการพัฒนาอุตสาหกรรมแปรรูปและอุตสาหกรรมอาหารครบวงจร (ITC) และมาตรฐานผลิตภัณฑ์ชุมชน (มผช.)
และจุดสุดท้ายได้เยี่ยมชม การดำเนินงานหมู่บ้าน CIV ชุมชนลุ่มน้ำปายตอนล่าง ณ หมู่บ้านผาบ่อง อำเภอเมือง จังหวัดแม่ฮ่องสอน ที่ได้รับการส่งเสริม พัฒนา ตามโครงการพัฒนาอุตสาหกรรมแปรรูปและอุตสาหกรรมอาหารครบวงจร (ITC) มาตรการ Local Economy

ที่มา : http://www.thaigov.go.th/news/contents/details/14899
