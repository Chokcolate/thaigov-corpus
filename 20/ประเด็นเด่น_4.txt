รัฐบาลไทย-ข่าวทำเนียบรัฐบาล-บมจ. การบินไทย ชี้แจงข้อวิจารณ์กรณีกระทรวงคมนาคม เตรียมเสนอขออนุมัติให้การบินไทย จัดซื้อเครื่องบินใหม่ทดแทนเครื่องบินลำเก่า วงเงิน 1 แสนล้านบาท


วันอังคารที่ 24 กรกฎาคม 2561
53
พิมพ์
บมจ. การบินไทย ชี้แจงข้อวิจารณ์กรณีกระทรวงคมนาคม เตรียมเสนอขออนุมัติให้การบินไทย จัดซื้อเครื่องบินใหม่ทดแทนเครื่องบินลำเก่า วงเงิน 1 แสนล้านบาท
บมจ. การบินไทย ชี้แจงข้อวิจารณ์กรณีกระทรวงคมนาคม เตรียมเสนอขออนุมัติให้การบินไทย จัดซื้อเครื่องบินใหม่ทดแทนเครื่องบินลำเก่า วงเงิน 1 แสนล้านบาท
เมื่อวันที่ 13 กรกฎาคม 2561 นางอุษณีย์ แสงสิงแก้ว รักษาการกรรมการผู้อำนวยการใหญ่ บริษัท การบินไทย จำกัด (มหาชน) กระทรวงคมนาคม ชี้แจงกรณีสื่อมวลชน (มติชนออนไลน์) และ Facebook (เพจพ่อสลิ่มทุกสถาบัน / เฟสบุ๊ค Roog Vorakritpongsa) นำเสนอข่าว การจัดหางบประมาณเพื่อใช้ในการจัดซื้อเครื่องบินของ บริษัท การบินไทย จำกัด (มหาชน)  โดยโซเชียลมีเดียส่วนหนึ่งวิจารณ์เชิงลบ ประเด็นกระทรวงคมนาคมเตรียมเสนอขออนุมัติให้การบินไทย จัดซื้อเครื่องบินใหม่ทดแทนเครื่องบินลำเก่า วงเงิน 1 แสนล้านบาท ทั้งนี้ โซเชียลมีเดียตั้งคำถามว่า งบประมาณดังกล่าวมีที่มาอย่างไร ใช่งบประมาณของรัฐหรือไม่ เพราะปัจจุบันการบินไทยดำเนินธุรกิจคล้ายเอกชน ดังนั้น การใช้งบประมาณของรัฐอาจไม่เหมาะสม
การบินไทยขอเรียนชี้แจงในประเด็นดังกล่าว ดังนี้
โครงการจัดหาเครื่องบินของบริษัท การบินไทยฯ เป็นแผนการจัดหาเครื่องบิน ปี 2561 - 2565 จำนวน 23 ลำ ซึ่งเป็นการจัดหาเพื่อทดแทนเครื่องบินเก่าที่มีอายุใช้งานมากกว่า 20 ปี และจะต้องปลดระวางตามแผนปฏิรูปองค์กร ซึ่งแผนดังกล่าวได้ผ่านการพิจารณาเห็นชอบจากกระทรวงคมนาคมแล้ว และจะนำเสนอต่อคณะกรรมการพัฒนาการเศรษฐกิจและสังคมแห่งชาติ (สศช.) และเสนอต่อคณะรัฐมนตรีต่อไปนั้น จากการที่บริษัทฯ เป็นบริษัทมหาชนที่จดทะเบียนในตลาดหลักทรัพย์ บริษัทฯ ไม่ได้ใช้งบประมาณของภาครัฐ ซึ่งเป็นเงินภาษีของประชาชนมาใช้ในการจัดซื้อเครื่องบิน ซึ่งบริษัทฯ ได้ดำเนินธุรกิจโดยไม่ได้พึ่งพางบประมาณของภาครัฐ และรัฐบาลก็มิได้มีการจัดสรรงบประมาณให้กับบริษัท การบินไทยฯ แต่อย่างใด อนึ่ง การจัดหาเงินทุนของโครงการจัดหาเครื่องบินดังกล่าว บริษัทฯ อยู่ระหว่างการหารือกับที่ปรึกษาด้านการเงิน เพื่อช่วยพิจารณาการจัดหาแหล่งเงินทุนที่เหมาะสมกับสถานะของบริษัทฯ
------------------------------

ที่มา : http://www.thaigov.go.th/news/contents/details/14096