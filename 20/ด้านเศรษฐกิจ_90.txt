รัฐบาลไทย-ข่าวทำเนียบรัฐบาล-ธ.ก.ส. ร่วมงาน Thailand Smart Money สัญจรพิษณุโลก ครั้งที่ 5

วันศุกร์ที่ 3 สิงหาคม 2561
ธ.ก.ส. ร่วมงาน Thailand Smart Money สัญจรพิษณุโลก ครั้งที่ 5
ธ.ก.ส. นำผลิตภัณฑ์เงินฝากและสินเชื่อ พร้อมโปรโมชั่นสุดพิเศษ ร่วมงาน Thailand Smart Money สัญจรพิษณุโลก ครั้งที่ 5 ณ ลานโปรโมชั่น ชั้น 1 ศูนย์การค้า เซ็นทรัล พลาซา จังหวัดพิษณุโลก วันที่ 3 - 5 สิงหาคม 2561
นายดำรงชัย เดชาธิคม ผู้อำนวยการ ฝ่ายกิจการสาขาภาคเหนือตอนล่าง ธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า ในงาน Thailand Smart Money สัญจรพิษณุโลก ครั้งที่ 5 ที่จัดขึ้น ณ ลานโปรโมชั่น ชั้น 1 ศูนย์การค้า เซ็นทรัล พลาซา จังหวัดพิษณุโลก ธ.ก.ส. ได้นำผลิตภัณฑ์ทางการเงินและสินเชื่อต่าง ๆ เข้าให้ บริการภายในงาน โดยมีผลิตภัณฑ์ที่น่าสนใจ คือ เงินฝากผู้สูงอายุ Senior Savings  สำหรับผู้มีอายุ 50 ปี ขึ้นไป อัตราดอกเบี้ยร้อยละ 0.50 ต่อปี หากยอดเงินฝากคงเหลือตั้งแต่ 20,000 บาท ขึ้นไป รับดอกเบี้ยร้อยละ 0.99 ต่อปี ฝากได้คนละ 1 บัญชี สูงสุดไม่เกิน 10 ล้านบาท และยังสามารถนำมาใช้เป็นหลักประกันในการขอสินเชื่อ ในอัตราดอกเบี้ยเพียงร้อยละ 2.99 ต่อปี เงินฝากกระแสรายวันพลัส เงินฝากกระแสรายวันที่มีดอกเบี้ยในอัตราพิเศษ เงินฝากประจำปลอดภาษี 24 เดือน ฝากตั้งแต่ 1,000 บาทขึ้นไป  แต่ไม่เกิน 25,000 บาทต่อเดือน รับดอกเบี้ยร้อยละ 2.50 ต่อปี ไม่เสียภาษี เงินฝากออมทรัพย์ทวีโชค ฝากเงินรับดอกเบี้ยพร้อมลุ้นรางวัล ระดับจังหวัดปีละ 2 ครั้ง และระดับประเทศอีกปีละ 1 ครั้ง เงินฝากออมทรัพย์พิเศษ ฝากเงินขั้นต่ำ 1,000 บาท รับดอกเบี้ยร้อยละ 1.10 ต่อปี ไม่เสียภาษี เงินฝาก A-Savings ดอกเบี้ยร้อยละ 0.5 ต่อปี ใช้งานสะดวกและง่ายผ่าน Application “ธ.ก.ส. A-Mobile” รวมถึงการให้บริการสมัครเข้าร่วมโครงการกองทุนการออมแห่งชาติ (กอช.) และบริการรับลงทะเบียนพร้อมเพย์
นอกจากนี้ ด้านสินเชื่อ ยังมีบริการโครงการสินเชื่อ SMEs เกษตร (ปีที่ 1-3 ดอกเบี้ยร้อยละ 4 ต่อปี) สินเชื่อระยะสั้นประเภทตั๋วสัญญาใช้เงิน (P/N) สินเชื่อเบิกเงินเกินบัญชี (O/D) สินเชื่อเพื่อประกอบธุรกิจ แฟรนไชส์ของเกษตรกรผู้มีรายได้น้อย สินเชื่อ Green Credit และสินเชื่อสานฝันเกษตรกรรุ่นใหม่ (Young Smart Farmer) และบริการด้านอื่น ๆ
พิเศษ! แทนความห่วงใยจาก ธ.ก.ส. สำหรับผู้ที่มียอดเงินฝากสูงสุดภายในงาน จะได้รับ “บัตรชีววัฒนะ Prime Platinum” บัตรของขวัญสุดพิเศษสำหรับการตรวจสุขภาพและส่วนลดการรักษา พยาบาล มูลค่า 20,000 บาท และสำหรับผู้ที่ทำธุรกรรมการเงินภายในบูธ ธ.ก.ส. รับของที่ระลึกมากมาย   เช่น กระเป๋าเป้เที่ยวเพลิน แก้วน้ำน้องข้าวหอม หมอนผ้าห่ม A-Mobile  เป็นต้น

ที่มา : http://www.thaigov.go.th/news/contents/details/14338
