รัฐบาลไทย-ข่าวทำเนียบรัฐบาล-รมว.มท. เป็นประธานการประชุมคณะอนุกรรมการด้านการจัดหาที่ดินฯ ครั้งที่ 1/2561  เพื่อติดตามความคืบหน้าการจัดหาที่ดินเพื่อใช้ประโยชน์ในเขตพัฒนาเศรษฐกิจพิเศษ

วันศุกร์ที่ 24 สิงหาคม 2561
รมว.มท. เป็นประธานการประชุมคณะอนุกรรมการด้านการจัดหาที่ดินฯ ครั้งที่ 1/2561  เพื่อติดตามความคืบหน้าการจัดหาที่ดินเพื่อใช้ประโยชน์ในเขตพัฒนาเศรษฐกิจพิเศษ
รมว.มท. เป็นประธานการประชุมคณะอนุกรรมการด้านการจัดหาที่ดินฯ ครั้งที่ 1/2561
เพื่อติดตามความคืบหน้าการจัดหาที่ดินเพื่อใช้ประโยชน์ในเขตพัฒนาเศรษฐกิจพิเศษ
วันนี้ (24 ส.ค. 61) เวลา 13.30 น. ณ ห้องประชุมราชสีห์ ศาลาว่าการกระทรวงมหาดไทย พลเอก อนุพงษ์
เผ่าจินดา รัฐมนตรีว่าการกระทรวงมหาดไทย เป็นประธานการประชุมคณะอนุกรรมการด้านการจัดหาที่ดิน
และบริหารจัดการ ครั้งที่ 1/2561 เพื่อติดตามความคืบหน้าในการจัดหาที่ดินเพื่อใช้ประโยชน์ในเขตพัฒนาเศรษฐกิจพิเศษ โดยมีผู้แทนของจังหวัดในพื้นที่เขตพัฒนาเศรษฐกิจพิเศษ ทั้ง 10 จังหวัด ได้แก่จังหวัดสงขลา ตาก สระแก้ว ตราด มุกดาหาร หนองคาย นราธิวาส เชียงราย นครพนม และกาญจนบุรี เข้าร่วมประชุม
โอกาสนี้ พลเอก อนุพงษ์ เผ่าจินดา รัฐมนตรีว่าการกระทรวงมหาดไทย เปิดเผยว่า การประชุมในวันนี้ คณะอนุกรรมการด้านการจัดหาที่ดินและบริหารจัดการ ได้ประชุมหารือเกี่ยวกับการจัดหาที่ดินเพื่อประโยชน์ในเขตพัฒนาเศรษฐกิจพิเศษนราธิวาส การบริหารจัดการที่ดินราชพัสดุที่ได้มาตามคำสั่งหัวหน้าคณะรักษาความสงบแห่งชาติ
ที่ 17/2558 ในเขตพัฒนาเศรษฐกิจพิเศษตาก การพิจารณาแนวทางการจัดหาที่ดินเพื่อใช้ประโยชน์ในเขตพัฒนาเศรษฐกิจพิเศษเชียงราย และการกำหนดค่าขนย้าย ค่ารื้อถอนสิ่งปลูกสร้างและพืชผลในเขตพัฒนาเศรษฐกิจพิเศษกาญจนบุรี รวมถึงการรับทราบความคืบหน้าของหน่วยงานต่างๆ ที่ได้ดำเนินการขับเคลื่อนในการพัฒนาเขตเศรษฐกิจพิเศษที่ผ่านมา ซึ่งปัจจุบันการพัฒนาในพื้นที่เขตเศรษฐกิจพิเศษทั้ง 10 จังหวัด ถือว่ามีความคืบหน้าเป็นอย่างมาก ซึ่งผลการดำเนินงานและข้อเสนอต่างๆ ที่ได้จากการประชุมในครั้งนี้ คณะอนุกรรมการด้านการจัดหาที่ดินฯ จะได้สรุปนำเสนอต่อที่ประชุมคณะกรรมการนโยบายเขตพัฒนาเศรษฐกิจพิเศษ (กนพ.) ในคราวต่อไป
จากนั้น รัฐมนตรีว่าการกระทรวงมหาดไทย ได้ติดตามเรื่อง “ความก้าวหน้าของการยกร่างกฎหมาย
ด้านที่ดินและอาคารในเขตพัฒนาเศรษฐกิจพิเศษ” ซึ่งตามคำสั่งหัวหน้าคณะรักษาความสงบแห่งชาติ ที่ 3/2559
ลงวันที่ 20 มกราคม 2559 โดยยกเว้นการบังคับใช้กฎหมายว่าด้วยการผังเมือง และกฎหมายว่าด้วยการควบคุมอาคาร
ในพื้นที่เขตพัฒนาเศรษฐกิจพิเศษ จำนวน 10 จังหวัด ก็ต่อเมื่อมีประกาศกระทรวงมหาดไทยกำหนดบริเวณห้าม
การก่อสร้างฯ (ตามมาตรา 13 ตามพระราชบัญญัติควบคุมอาคาร) ซึ่งขณะนี้ กระทรวงมหาดไทย โดยกรมโยธาธิการ
และผังเมือง ได้จัดทำประกาศกระทรวงมหาดไทย เรื่อง กำหนดบริเวณห้ามการก่อสร้างดัดแปลงฯ ในเพื้นที่เขตพัฒนาเศรษฐกิจพิเศษ โดยได้มีประกาศใช้บังคับแล้ว 5 จังหวัด ได้แก่ จังหวัดสระแก้ว สงขลา ตราด ตาก และหนองคาย
และอยู่ระหว่างดำเนินการปรับปรุงร่างประกาศกระทรวงมหาดไทยฯ ใน 5 จังหวัด ได้แก่ จังหวัดกาญจนบุรี มุกดาหาร นครพนม นราธิวาส และเชียงราย จากนั้นที่ประชุมได้รับทราบถึงความคืบหน้าแผนการใช้ประโยชน์ที่ดินในเขตพัฒนาเศรษฐกิจพิเศษตาก ได้แก่ที่ดินในพื้นที่ตำบลท่าสายลวด อำเภอแม่สอด จำนวน 2 แปลง ซึ่งมติคณะกรรมการนโยบาย
เขตพัฒนาเศรษฐกิจพิเศษ (กนพ.) ได้มีมติเห็นชอบให้เอกชนเช่าที่ดิน แปลงที่ 1 และ การนิคมอุตสาหกรรมแห่งประเทศไทย (กนอ.) เช่าแปลงที่ 2 สำหรับพื้นที่ที่นอกเหนือจากการแลกเปลี่ยนและการเช่าที่ดินของการนิคมอุตสาหกรรมแห่งประเทศไทย (กนอ.) มอบหมายให้กรมธนารักษ์จัดทำแผนการใช้ประโยชน์ที่ดินตามความจำเป็นและเหมาะสม เพื่อนำเสนอคณะกรรมการนโยบายเขตพัฒนาเศรษฐกิจพิเศษ (กนพ.) พิจารณาต่อไป

ที่มา : http://www.thaigov.go.th/news/contents/details/14891
