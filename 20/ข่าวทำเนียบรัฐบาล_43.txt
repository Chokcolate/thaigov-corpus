รัฐบาลไทย-ข่าวทำเนียบรัฐบาล-นายกรัฐมนตรีเผยเหตุเลื่อนจัดงานเลี้ยงภารกิจช่วยทีมหมูป่า เพราะต้องบางส่วนไปปฎิบัติหน้าที่ช่วยเหลืออุทกภัยในพื้นที่ สปป.ลาว

วันอังคารที่ 31 กรกฎาคม 2561
นายกรัฐมนตรีเผยเหตุเลื่อนจัดงานเลี้ยงภารกิจช่วยทีมหมูป่า เพราะต้องบางส่วนไปปฎิบัติหน้าที่ช่วยเหลืออุทกภัยในพื้นที่ สปป.ลาว
นายกรัฐมนตรีเผยเหตุเลื่อนจัดงานเลี้ยงภารกิจช่วยทีมหมูป่า เพราะต้องบางส่วนไปปฎิบัติหน้าที่ช่วยเหลืออุทกภัยในพื้นที่ สปป.ลาว
วันนี้ (31 กรกฎาคม 2561) เวลา 14.00 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีถึงการเลื่อนจัดงานเลี้ยงขอบคุณเจ้าหน้าที่ทั้งไทยและต่างประเทศที่เข้ามาช่วยเหลือทีมหมูป่าอะคาเดมี ออกจากถ้ำหลวง – ขุนนางนอน จังหวัดเชียงราย ว่ารัฐบาลได้ตัดสินใจเลื่อนงานดังกล่าวออกไปก่อน สำหรับเรื่องค่าใช้จ่ายต่าง ๆ ทั้งค่าเครื่องบิน ค่าเดินทางใช้จ่ายอื่น ๆ ที่ได้มีการจองไปแล้วก่อนหน้านี้ รัฐบาลจะให้การช่วยเหลือ ซึ่งต้องขอโทษด้วย ทั้งนี้ ผู้ที่จะมาร่วมงานต่างก็เข้าใจ เพราะมีการบางส่วนไปปฎิบัติหน้าที่ช่วยเหลืออุทกภัยในพื้นที่ สปป.ลาว จึงฝากไปยังเจ้าหน้าที่ให้ปฏิบัติหน้าที่ด้วย ขอให้ระมัดระวัง และขอให้ปลอดภัย ทำตามกฎกติกาของ สปป.ลาว เมื่อกลับมาแล้วก็จะจัดเลี้ยงให้พร้อมกันทุกคน เพราะต้องการจัดงานเพื่อเป็นเกียรติกับทุกคน
------------------------------------------

ที่มา : http://www.thaigov.go.th/news/contents/details/14255
