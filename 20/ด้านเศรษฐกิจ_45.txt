รัฐบาลไทย-ข่าวทำเนียบรัฐบาล-ก.อุต เตรียมจัดงาน Thailand Industry Expo 2018

วันพุธที่ 25 กรกฎาคม 2561
ก.อุต เตรียมจัดงาน Thailand Industry Expo 2018
ก.อุต เตรียมจัดงาน Thailand Industry Expo 2018
วันนี้ (25 กรกฎาคม 2561) นายอุตตม สาวนายน รัฐมนตรีว่าการกระทรวงอุตสาหกรรม เป็นประธานการแถลงข่าวการจัดงาน Thailand Industry Expo 2018 ภายใต้แนวคิด "เปลี่ยนเพื่อปรับ ยกระดับอุตสาหกรรมไทย" โดยมีนายพสุ โลหารชุน ปลัดกระทรวงอุตสาหกรรม นายกอบชัย สังสิทธิสวัสดิ์ อธิบดีกรมส่งเสริมอุตสาหกรรม พร้อมด้วยผู้บริหารกระทรวงอุตสาหกรรม ร่วมเป็นเกียรติ ณ อาคารกรมส่งเสริมอุตสาหกรรม กระทรวงอุตสาหกรรม
การจัดงาน Thailand Industry Expo 2018 ภายใต้แนวคิด "เปลี่ยนเพื่อปรับ ยกระดับอุตสาหกรรมไทย Thailand Industry 4.0 Change to Shift" เป็นการผนึกกำลังของกลุ่มผู้ประกอบการ SMEs ไทย ภาคเอกชน ร่วมโชว์ศักยภาพการพัฒนาอุตสาหกรรมไทย โดยกำหนดจัดงานขึ้นระหว่างวันที่ 2-5 สิงหาคม 2561 ตั้งแต่เวลา 10.00 – 20.00 น. ณ อาคารชาเลนเจอร์ 2-3 อิมแพ็ค เมืองทองธานี

ที่มา : http://www.thaigov.go.th/news/contents/details/14159
