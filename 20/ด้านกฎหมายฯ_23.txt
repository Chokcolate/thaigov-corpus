รัฐบาลไทย-ข่าวทำเนียบรัฐบาล-กระทรวงยุติธรรม เร่งขับเคลื่อนงานยุติธรรมจังหวัดและยุติธรรมชุมชน

วันพุธที่ 15 สิงหาคม 2561
กระทรวงยุติธรรม เร่งขับเคลื่อนงานยุติธรรมจังหวัดและยุติธรรมชุมชน
กระทรวงยุติธรรม เร่งขับเคลื่อนงานยุติธรรมจังหวัดและยุติธรรมชุมชน
ในวันอังคารที่ ๑๔ สิงหาคม ๒๕๖๑ เวลา ๐๙.๐๐ น.
ณ ห้องแซฟไฟร์ ๒๐๒ อาคารอิมแพ็ค ฟอรั่ม เมืองทองธานี
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานเปิดโครงการประชุมเชิงปฏิบัติการเพื่อจัดทำแผนบูรณาการยุติธรรมชุมชน พ.ศ. ๒๕๖๒ - ๒๕๖๖
และตัวชี้วัดผลการปฏิบัติราชการของสำนักงานยุติธรรมจังหวัด ปีงบประมาณ พ.ศ. ๒๕๖๒
โดยมียุติธรรมจังหวัด ๑๙ จังหวัดนำร่อง ยุติธรรมจังหวัด ๑๙ จังหวัดระบบเดิม
ผู้อำนวยการศูนย์ยุติธรรมชุมชน ๖ จังหวัด และเจ้าหน้าที่จากหน่วยงานที่เกี่ยวข้อง เข้าร่วมฯ
นอกจากนี้ ปลัดกระทรวงยุติธรรม ได้มอบนโยบายและบรรยายพิเศษในหัวข้อ
“นโยบายและยุทธศาสตร์สำคัญของกระทรวงยุติธรรม ประจำปีงบประมาณ พ.ศ. ๒๕๖๒”
ใจความตอนหนึ่งว่า แนวความคิดการนำความยุติธรรมไปสู่ระดับพื้นที่จังหวัดและชุมชน
เป็นเรื่องที่กระทรวงยุติธรรม ริเริ่มมาตั้งแต่ พ.ศ. ๒๕๔๕ เพื่อต้องการให้ประชาชนสามารถเข้าถึงงานบริการ
ด้านงานยุติธรรมได้อย่างสะดวก รวดเร็ว ทั่วถึงและเท่าเทียม โดยมีเป้าหมายให้มีศูนย์ยุติธรรมชุมชนเกิดขึ้นในทุกตำบล
เพื่อประสานความร่วมมือผ่านเครือข่าย และเชื่อมโยงข้อมูล รับเรื่องร้องเรียนร้องทุกข์และให้ความช่วยเหลือประชาชน
ที่อยู่ห่างไกลจากสำนักงานยุติธรรมจังหวัด โดยมุ่งหวังให้ทุกแห่งมีโครงสร้างที่เป็นมาตรฐานกลาง
แต่สามารถดำเนินการแตกต่างกันตามสภาพแวดล้อมความเป็นอยู่แต่ละท้องถิ่นได้
เพื่อให้ความยุติธรรมเกิดขึ้นกับประชาชนในทุกพื้นที่อย่างเท่าเทียม

ที่มา : http://www.thaigov.go.th/news/contents/details/14603
