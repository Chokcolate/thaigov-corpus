รัฐบาลไทย-ข่าวทำเนียบรัฐบาล-สำนักงานปลัดกระทรวงมหาดไทย คว้ารางวัลเลิศรัฐ สาขาคุณภาพการบริหารจัดการภาครัฐ หมวด 2 ด้านการวางแผนยุทธศาสตร์และการสื่อสารเพื่อนำไปสู่การปฏิบัติ มุ่งมั่นพัฒนาองค์การเพื่อ “บำบัดทุกข์

วันศุกร์ที่ 24 สิงหาคม 2561
สำนักงานปลัดกระทรวงมหาดไทย คว้ารางวัลเลิศรัฐ สาขาคุณภาพการบริหารจัดการภาครัฐ หมวด 2 ด้านการวางแผนยุทธศาสตร์และการสื่อสารเพื่อนำไปสู่การปฏิบัติ มุ่งมั่นพัฒนาองค์การเพื่อ “บำบัดทุกข์
สำนักงานปลัดกระทรวงมหาดไทย คว้ารางวัลเลิศรัฐ สาขาคุณภาพการบริหารจัดการภาครัฐ หมวด 2 ด้านการวางแผนยุทธศาสตร์และการสื่อสารเพื่อนำไปสู่การปฏิบัติ มุ่งมั่นพัฒนาองค์การเพื่อ “บำบัดทุกข์ บำรุงสุข” ประชาชนอย่างยั่งยืน
วันนี้ (24 ส.ค. 61) ที่กระทรวงมหาดไทย นายนิสิต จันทร์สมวงศ์ รองปลัดกระทรวงมหาดไทย ในฐานะโฆษกกระทรวงมหาดไทย เปิดเผยว่า คณะรัฐมนตรีได้มีมติเห็นชอบให้นำการพัฒนาคุณภาพการบริหารจัดการภาครัฐมาใช้เป็นเครื่องมือผลักดันให้การพัฒนาระบบราชการมีประสิทธิภาพและยั่งยืน ซึ่งสำนักงานคณะกรรมการพัฒนาระบบราชการ (ก.พ.ร.) ได้ดำเนินการตามมติคณะรัฐมนตรีดังกล่าว ด้วยการส่งเสริมให้ส่วนราชการพัฒนาคุณภาพการบริหารจัดการองค์การอย่างต่อเนื่อง โดยได้จัดให้มีการตรวจประเมินส่วนราชการเพื่อมอบรางวัลเลิศรัฐ สาขาคุณภาพการบริหารจัดการภาครัฐ และเชิญชวนให้ส่วนราชการทั้งในส่วนกลางและส่วนภูมิภาคสมัครเข้ารับการตรวจประเมิน ซึ่งสำนักงานปลัดกระทรวงมหาดไทย ได้สมัครเข้ารับการประเมินรางวัลเลิศรัฐ สาขาคุณภาพการบริหารจัดการภาครัฐ ประจำปี พ.ศ. 2561 ในหมวด 2 ด้านการวางแผนยุทธศาสตร์และการสื่อสารเพื่อนำไปสู่การปฏิบัติ ซึ่งคณะกรรมการประเมินฯ ได้เข้าตรวจประเมิน (Site Visit) ณ ห้องประชุมราชสีห์ อาคารศาลาว่าการกระทรวงมหาดไทย เมื่อวันที่ 2 กรกฎาคม 2561
โฆษกกระทรวงมหาดไทย กล่าวว่า เมื่อวันที่ 23 สิงหาคม 2561 ที่ผ่านมา สำนักงาน ก.พ.ร. โดยคณะอนุกรรมการพัฒนาระบบราชการเกี่ยวกับการส่งเสริมการบริหารกิจการบ้านเมืองที่ดี ได้มีมติมอบรางวัลเลิศรัฐ สาขาคุณภาพการบริหารจัดการภาครัฐ ประจำปี พ.ศ. 2561 รายหมวด ในหมวด 2 ด้านการวางแผนยุทธศาสตร์และการสื่อสารเพื่อนำไปสู่การปฏิบัติ ให้แก่ สำนักงานปลัดกระทรวงมหาดไทย ซึ่งเป็นการรับรองคุณภาพการบริหารจัดการภาครัฐตามหลักเกณฑ์คุณภาพการบริหารจัดการภาครัฐระดับพื้นฐาน ฉบับที่ 2 โดยมีจุดเน้น คือ การวางแผนเชิงยุทธศาสตร์ ซึ่งสำนักงานปลัดกระทรวงมหาดไทยได้ให้ความสำคัญกับการวางแผนยุทธศาสตร์ที่มีคุณภาพ โดยนำข้อมูลต่าง ๆ มาประกอบการจัดทำแผนยุทธศาสตร์ความสอดคล้องของแผนยุทธศาสตร์กับเป้าหมายความสำเร็จเชื่อมโยงตั้งแต่แผนระดับชาติสู่การปฏิบัติในระดับพื้นที่
โฆษกกระทรวงมหาดไทย กล่าวเพิ่มเติมว่า สำนักงานปลัดกระทรวงมหาดไทยมีบทบาทสำคัญในการเป็น “เสนาธิการ” ในระดับ function มุ่งมั่นในการสนับสนุนและพัฒนาศักยภาพให้จังหวัดมีความสามารถในการพัฒนาพื้นที่ เพื่อเป็นส่วนสำคัญในการส่งเสริมและยกระดับคุณภาพชีวิตความเป็นอยู่ของประชาชนให้อยู่ดีมีสุข รวมทั้งกระตุ้นและส่งเสริมศักยภาพของบุคลากรทุกระดับให้เกิดการเรียนรู้สิ่งใหม่ ๆ เปิดพื้นที่ให้ข้าราชการรุ่นใหม่ได้แลกเปลี่ยนความรู้ มีความคิดสร้างสรรค์ และมีแนวความคิดเชิงนวัตกรรมที่สามารถนำไปปฏิบัติได้จริงและนำไปต่อยอดเพื่อพัฒนาองค์การได้ และมุ่งสู่การเป็นมหาดไทย 4.0 ที่มีธรรมาภิบาล และเสริมสร้างการมีส่วนร่วมตามกลไกประชารัฐทั้งในมิติของ Agenda Function และ Area เพื่อให้สามารถปฏิบัติภารกิจให้เกิดประโยชน์สุขต่อประชาชนและสังคมส่วนรวมดังปณิธาน “บำบัดทุกข์ บำรุงสุข” อย่างยั่งยืน

ที่มา : http://www.thaigov.go.th/news/contents/details/14889
