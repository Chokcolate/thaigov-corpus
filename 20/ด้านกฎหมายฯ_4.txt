รัฐบาลไทย-ข่าวทำเนียบรัฐบาล-"ปลัดยุติธรรม" ลงพื้นที่ จ.ยโสธร ตรวจเยี่ยมการดำเนินงานของหน่วยงานในสังกัดกระทรวงยุติธรรม

วันอังคารที่ 24 กรกฎาคม 2561
"ปลัดยุติธรรม" ลงพื้นที่ จ.ยโสธร ตรวจเยี่ยมการดำเนินงานของหน่วยงานในสังกัดกระทรวงยุติธรรม
"ปลัดยุติธรรม" ลงพื้นที่ จ.ยโสธร ตรวจเยี่ยมการดำเนินงานของหน่วยงานในสังกัดกระทรวงยุติธรรม
ในวันจันทร์ที่ ๒๓ กรกฎาคม ๒๕๖๑ เวลา ๑๐.๐๐ น.
ศาสตราจารย์พิเศษ วิศิษฏ์ วิศิษฏ์สรอรรถ ปลัดกระทรวงยุติธรรม นำคณะผู้บริหารกระทรวงยุติธรรม ตรวจเยี่ยมหน่วยงานสังกัดกระทรวงยุติธรรม ในจังหวัดยโสธร ได้แก่ สำนักงานคุมประพฤติจังหวัดยโสธร สำนักงานยุติธรรมจังหวัดยโสธร สำนักงานบังคับคดีจังหวัดยโสธร สถานพินิจและคุ้มครองเด็กและเยาวชนจังหวัดยโสธร เรือนจำชั่วคราวบ้านบาก ต.สำราญ อ.เมือง จ.ยโสธร
และเรือนจำจังหวัดยโสธร
ในการนี้ ปลัดกระทรวงยุติธรรม ได้ติดตามความก้าวหน้าการนำระบบนำร่องศูนย์แลกเปลี่ยนข้อมูลกระบวนการยุติธรรมต้นแบบ (Data Exchange Center : DXC) ซึ่งเป็นการบูรณาการข้อมูลจากหลายหน่วยงานในกระบวนการยุติธรรม มาใช้ในหน่วยงาน โดย DXC จะช่วยประหยัดค่าใช้จ่าย และเวลาในการติดตาม และค้นหาข้อมูล รวมทั้งเพิ่มความสะดวกให้กับประชาชน ผู้ปฏิบัติงานและผู้บริหารในกระบวนการยุติธรรม โดยเน้นย้ำให้เจ้าหน้าที่ผู้ปฏิบัติงาน มีแนวทางการดำเนินงานเป็นอันหนึ่งอันเดียวกัน มีขั้นตอนและกระบวนการให้บริการประชาชนที่ชัดเจน รวมทั้งให้ลดจำนวนการใช้เอกสาร และเพิ่มการนำระบบเทคโลยีมาใช้ในการปฏิบัติงานให้มีประสิทธิภาพและเป็นรูปธรรม

ที่มา : http://www.thaigov.go.th/news/contents/details/14104
