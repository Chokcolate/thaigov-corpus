รัฐบาลไทย-ข่าวทำเนียบรัฐบาล-กระทรวงอุตสาหกรรม เยี่ยมชมบ้านคำปุณ แหล่งผลิตผ้าไหม และ บริษัท ป.เกรียบกุ้ง อุตสาหกรรมอาหาร จำกัด จ.อุบลราชธานี


วันจันทร์ที่ 23 กรกฎาคม 2561
103
พิมพ์
กระทรวงอุตสาหกรรม เยี่ยมชมบ้านคำปุณ แหล่งผลิตผ้าไหม และ บริษัท ป.เกรียบกุ้ง อุตสาหกรรมอาหาร จำกัด จ.อุบลราชธานี
กระทรวงอุตสาหกรรม เยี่ยมชมบ้านคำปุณ แหล่งผลิตผ้าไหม และ บริษัท ป.เกรียบกุ้ง อุตสาหกรรมอาหาร จำกัด จ.อุบลราชธานี
วันนี้ (23 กรกฎาคม 2561) นายสมชาย หาญหิรัญ รัฐมนตรีช่วยว่าการกระทรวงอุตสาหกรรม พร้อมด้วย นายสันติ กีระนันทน์ ผู้ช่วยรัฐมนตรีว่าการกระทรวงอุตสาหกรรม นายณพพงศ์ ธีระวร ที่ปรึกษารัฐมนตรีช่วยว่าการกระทรวงอุตสาหกรรม นางสาวนิสากร จึงเจริญธรรม รองปลัดกระทรวงอุตสาหกรรมและโฆษกกระทรวงอุตสาหกรรม นางเบญจมาพร เอกฉัตร์ ผู้ตรวจราชการกระทรวงอุตสาหกรรม และคณะผู้บริหารกระทรวงอุตสาหกรรม เยี่ยมชมบ้านคำปุน แหล่งศึกษาเรียนรู้กระบวนการถักทอผ้าไหมของไทย โดยมีนายมีชัย แต้สุจริยา ศิลปินชื่อดังที่ถูกยกย่องเป็นครูศิลป์แห่งแผ่นดิน ผู้ออกแบบลายผ้ากาบบัว ลายแสงแรก เป็นต้นแบบให้กับกระทรวงอุตสาหกรรม และชุมชนซะซอม นำไปผลิตเพื่อขายแก่นักท่องเที่ยว
นอกจากนี้คณะผู้บริหารฯ ยังได้เยี่ยมชม บริษัท ป.เกรียบกุ้ง อุตสาหกรรมอาหาร จำกัด ประกอบกิจการทำข้าวเกรียบ ข้าวโพดอบกรอบ และหมอนยางพารา ได้รับสินเชื่อจากกองทุนเอสเอ็มอีตามแนวประชารัฐ วงเงิน 3 ล้านบาท เพื่อขยายฐานการผลิตให้มากยิ่งขึ้น

ที่มา : http://www.thaigov.go.th/news/contents/details/14071