รัฐบาลไทย-ข่าวทำเนียบรัฐบาล-รองนายกรัฐมนตรี ตรวจราชการในพื้นที่จังหวัดนครศรีธรรมราชก่อนเข้าร่วมการประชุมคณะรัฐมนตรีนอกสถานที่


วันอาทิตย์ที่ 19 สิงหาคม 2561
527
พิมพ์
รองนายกรัฐมนตรี ตรวจราชการในพื้นที่จังหวัดนครศรีธรรมราชก่อนเข้าร่วมการประชุมคณะรัฐมนตรีนอกสถานที่
รองนายกรัฐมนตรี ตรวจราชการในพื้นที่จังหวัดนครศรีธรรมราชก่อนเข้าร่วมการประชุมคณะรัฐมนตรีนอกสถานที่
ตามที่นายกรัฐมนตรี กำหนดประชุมคณะรัฐมนตรีอย่างเป็นทางการนอกสถานที่ ครั้งที่ 6/2561 ณ จังหวัดชุมพร ในวันที่ 21 สิงหาคม 2561 นั้น
​​
พลอากาศเอก ประจิน  จั่นตอง รองนายกรัฐมนตรีและรัฐมนตรีว่าการกระทรวงยุติธรรม กำหนดลงพื้นที่เพื่อตรวจราชการหน่วยงานในกำกับด้านยุติธรรม ด้านดิจิทัล และด้านพลังงาน ในพื้นที่จังหวัดนครศรีธรรมราช ในวันที่ 20 สิงหาคม 2561 เพื่อเป็นการเตรียมข้อมูลสำหรับการเข้าประชุมคณะรัฐมนตรีอย่างเป็นทางการนอกสถานที่ ณ สถาบันเทคโนโลยีพระจอมเกล้าเจ้าคุณทหารลาดกระบัง วิทยาเขตชุมพร ในวันที่ 21 สิงหาคม 2561 ต่อไป ทั้งนี้พื้นที่ในการลงตรวจราชการของพลอากาศเอก ประจิน  จั่นตอง รองนายกรัฐมนตรีและรัฐมนตรีว่าการกระทรวงยุติธรรมพร้อมด้วยคณะ ได้แก่
​​เวลา 10.00 น. เดินทางไปยังโรงแยกก๊าซขนอม เพื่อพบปะพูดคุยรับฟังปัญหาจากประชาชนในพื้นที่รอบโรงแยกก๊าซและโรงไฟฟ้าขนอม ณ ห้องประชุมใหญ่ อาคารชัยสนวัฒนา ตำบลท้องเนียน อำเภอขนอม จังหวัดนครศรีธรรมราช
​​เวลา 13.00 น. เดินทางไปตรวจเยี่ยมจุดติดตั้งเน็ตประชารัฐ ที่บ้านศาลาสามหลัง หมู่ 7 ตำบลสระแก้ว อำเภอท่าศาลา จังหวัดนครศรีธรรมราช
​​เวลา 15.00 น. เป็นประธานในพิธีเปิดโครงการยุติธรรมสู่หมู่บ้าน นำบริการรัฐสู่ประชาชน ครั้งที่ ๑๑ พร้อมทั้งเยี่ยมชมนิทรรศการของหน่วยงานในสังกัดกระทรวงยุติธรรมและหน่วยงานภาคี และพบปะพูดคุยรับฟังปัญหาจากประชาชนในพื้นที่ ณ หอประชุมเมือง (ทุ่งท่าลาด) เทศบาลนครศรีธรรมราช ตำบลนาเคียน อำเภอเมือง จังหวัดนครศรีธรรมราช
​​จากนั้น รองนายกรัฐมนตรีและรัฐมนตรีว่าการกระทรวงยุติธรรมจะได้เดินทางต่อไปยังจังหวัดชุมพร เพื่อเตรียมเข้าร่วมการประชุมคณะรัฐมนตรีอย่างเป็นทางการนอกสถานที่ในวันรุ่งขึ้นต่อไป
..........................................................
กลุ่มประชาสัมพันธ์และเผยแพร่ สำนักโฆษก
ข้อมูลโดย พลอากาศเอก มณฑล  สัชฌุกร
โฆษกประจำรองนายกรัฐมนตรี (พลอากาศเอก ประจิน  จั่นตอง)

ที่มา : http://www.thaigov.go.th/news/contents/details/14702