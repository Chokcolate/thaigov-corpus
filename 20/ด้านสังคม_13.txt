รัฐบาลไทย-ข่าวทำเนียบรัฐบาล-ปลัดกระทรวงดิจิทัลฯ ร่วมคณะรองนายกฯประจินฯ ลงพื้นที่ตรวจเยี่ยม “ศูนย์ดิจิทัลชุมชนวัดบูรพา”จ.ยโสธร

วันพุธที่ 25 กรกฎาคม 2561
ปลัดกระทรวงดิจิทัลฯ ร่วมคณะรองนายกฯประจินฯ ลงพื้นที่ตรวจเยี่ยม “ศูนย์ดิจิทัลชุมชนวัดบูรพา”จ.ยโสธร
ปลัดกระทรวงดิจิทัลฯ
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม (ดีอี) ร่วมคณะพลอากาศเอก ประจิน จั่นตอง รองนายกรัฐมนตรี ลงพื้นที่ตรวจเยี่ยม “ศูนย์ดิจิทัลชุมชนวัดบูรพา” จังหวัดยโสธร สำหรับศูนย์ดิจิทัลชุมชนวัดบูรพา ได้มีการส่งเสริมความรู้ด้านเทคโนโลยีดิจิทัลให้กับคนในชุมชน โดยเริ่มตั้งแต่การส่งเสริมความรู้พื้นฐานด้านคอมพิวเตอร์ให้กับผู้เริ่มต้นใช้งาน วิธีการใช้งานอินเทอร์เน็ตอย่างเหมาะสมและปลอดภัย ตลอดจนหลักสูตรการสร้างร้านค้าออนไลน์ให้กับกลุ่มอาชีพในชุมชน สามารถนำความรู้ที่ได้ไปพัฒนาต่อยอดสร้างร้านค้าออนไลน์ด้วยเฟซบุ๊ก ไลน์ หรือเว็บไซต์อื่นๆ ได้ด้วยตัวเอง เพื่อโปรโมทสินค้าและเพิ่มช่องทางจำหน่ายสินค้า สร้างรายได้ให้เพิ่มมากขึ้น นอกจากนี้ ศูนย์ดิจิทัลชุมชนวัดบูรพา ยังช่วยพัฒนาผลิตภัณฑ์และสร้างช่องทางขายออนไลน์ โดยได้มีการจัดทำเว็บไซต์ “Sabai Shop” เพื่อเป็นช่องทางติดต่อในการโปรโมทสินค้าและรับออเดอร์จากลูกค้า ทำให้สินค้าของคนในชุมชนจำหน่ายได้มากขึ้น สร้างความสะดวกสบายในการติดต่อกับลูกค้า ตลอดจนช่วยให้สินค้าของชุมชนสามารถเข้าถึงผู้บริโภคได้เป็นวงกว้าง รวดเร็ว สามารถขายได้ตลอด 24 ชั่วโมง โดยที่ไม่จำเป็นต้องมีหน้าร้าน เพื่อจัดวางสินค้า ถือเป็นการลดต้นทุนและเพิ่มยอดขายในเวลาเดียวกัน เมื่อวันที่ 23 กรกฎาคม 2561 ณ ศูนย์ดิจิทัลชุมชนวัดบูรพา ตำบลทุ่งแต้ อำเภอเมือง จังหวัดยโสธร
******************

ที่มา : http://www.thaigov.go.th/news/contents/details/14120
