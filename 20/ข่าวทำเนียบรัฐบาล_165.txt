รัฐบาลไทย-ข่าวทำเนียบรัฐบาล-นายกรัฐมนตรี ยืนยันรัฐบาลไม่เอื้อประโยชน์ ประมูลร้านค้าปลอดภาษีรอบใหม่ ทุกอย่างต้องทำให้ถูกต้องตามกฎหมาย

วันอังคารที่ 28 สิงหาคม 2561
นายกรัฐมนตรี ยืนยันรัฐบาลไม่เอื้อประโยชน์ ประมูลร้านค้าปลอดภาษีรอบใหม่ ทุกอย่างต้องทำให้ถูกต้องตามกฎหมาย
นายกรัฐมนตรี ยืนยันรัฐบาลไม่เอื้อประโยชน์ ประมูลร้านค้าปลอดภาษีรอบใหม่ ทุกอย่างต้องทำให้ถูกต้องตามกฎหมาย
วันนี้ (28 สิงหาคม 2561) เวลา 14.00 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการเป็นประธานประชุมคณะรัฐมนตรีถึงกรณีที่จะมีการเปิดประมูลร้านค้าปลอดภาษี ( duty free) รอบใหม่ รัฐบาลจะมีแนวทางอย่างไรเพื่อไม่ให้ถูกกล่าวหาว่าเอื้อประโยชน์ให้ใครเป็นการเฉพาะว่า รัฐบาลชุดนี้มีวัตถุประสงค์และเจตนารมณ์อยู่แล้วว่า ไม่เอื้อประโยชน์ให้ใคร ทุกหน่วยงานต้องทำตามขั้นตอนให้ถูกต้อง อย่างโปร่งใส วันนี้ทราบว่ามีผู้ประกอบการหลายรายทั้งในและต่างประเทศให้ความสนใจจะเข้าร่วมประมูล อย่างไรก็ตามความไม่ไว้วางใจในการดำเนินการในอดีตที่ผ่านมานั้นเป็นเรื่องที่เกิดขึ้นในอดีต ปัจจุบันจะต้องแก้ไขให้เกิดความชัดเจน ทุกอย่างจะดำเนินการไปตามกฎหมาย การอนุมัติต่างๆ ก็ต้องแก้ไข จะทำอย่างไรให้ประชาชนเกิดความไว้วางใจว่าการแข่งขันเป็นเรื่องของหน่วยงานที่ต้องรับผิดชอบและเรื่องการเพิ่มโทษปรับ
------------------------------------------------------

ที่มา : http://www.thaigov.go.th/news/contents/details/14983
