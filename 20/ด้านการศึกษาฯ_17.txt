รัฐบาลไทย-ข่าวทำเนียบรัฐบาล-ราชกิจจานุเบกษา เผยแพร่พระราชกฤษฎีกา จัดตั้งสถาบันระหว่างประเทศเพื่อการค้าและการพัฒนา (องค์การมหาชน) (ฉบับที่ ๒) พ.ศ. ๒๕๖๑

วันอังคารที่ 31 กรกฎาคม 2561
ราชกิจจานุเบกษา เผยแพร่พระราชกฤษฎีกา จัดตั้งสถาบันระหว่างประเทศเพื่อการค้าและการพัฒนา (องค์การมหาชน) (ฉบับที่ ๒) พ.ศ. ๒๕๖๑
ราชกิจจานุเบกษา เมื่อวันที่ ๒๗ กรกฎาคม ๒๕๖๑ เผยแพร่พระราชกฤษฎีกา จัดตั้งสถาบันระหว่างประเทศเพื่อการค้าและการพัฒนา (องค์การมหาชน) (ฉบับที่ ๒) พ.ศ. ๒๕๖๑
ราชกิจจานุเบกษา เมื่อวันที่ ๒๗ กรกฎาคม ๒๕๖๑ เผยแพร่พระราชกฤษฎีกา จัดตั้งสถาบันระหว่างประเทศเพื่อการค้าและการพัฒนา (องค์การมหาชน) (ฉบับที่ ๒) พ.ศ. ๒๕๖๑
โดยมีสาระสำคัญ เช่น
ให้รัฐมนตรีว่าการกระทรวงพาณิชย์ รักษาการตามพระราชกฤษฎีกานี้ แทนรัฐมนตรีว่าการกระทรวงศึกษาธิการ
เปลี่ยนองค์ประกอบของคณะกรรมการจากเดิม ปลัดกระทรวงศึกษาธิการเป็นประธาน ให้เป็นผู้ที่คณะรัฐมนตรีแต่งตั้ง
กรรมการโดยตำแหน่งจำนวน ๔ คน ได้แก่ ปลัดกระทรวงการต่างประเทศ ปลัดกระทรวงพาณิชย์ ปลัดกระทรวงศึกษาธิการ และอธิการบดีจุฬาลงกรณ์มหาวิทยาลัย
กรรมการผู้ทรงคุณวุฒิ จำนวนไม่เกิน ๕ คน ซึ่งคณะรัฐมนตรีแต่งตั้ง
แก้ไขสถานที่ตั้งของสถาบัน ให้มีที่ทำการอยู่ที่จุฬาลงกรณ์มหาวิทยาลัย กรุงเทพมหานคร หรือสถานที่อื่นในกรุงเทพมหานครหรือจังหวัดใกล้เคียงก็ได้
ให้ปลัดกระทรวงศึกษาธิการ ปฏิบัติหน้าที่ประธานกรรมการไปพลางก่อน โดยพระราชกฤษฎีกาที่ใช้บังคับอยู่ก่อนนี้ยังคงให้ใช้บังคับต่อไปได้เท่าที่ไม่ขัดหรือแย้งกับฉบับที่แก้ไขใหม่ แต่จะต้องไม่เกิน ๑ ปี นับแต่วันที่พระราชกฤษฎีกานี้ใช้บังคับ
ฉบับล่าสุด 2561
ฉบับปี 2544
Rewriter/Editor บัลลังก์ โรหิตเสถียร

ที่มา : http://www.thaigov.go.th/news/contents/details/14248
