รัฐบาลไทย-ข่าวทำเนียบรัฐบาล-การยางแห่งประเทศไทยชี้แจงประเด็นการบริหารงาน ของการยางแห่งประเทศไทย

วันอังคารที่ 28 สิงหาคม 2561
การยางแห่งประเทศไทยชี้แจงประเด็นการบริหารงาน ของการยางแห่งประเทศไทย
การยางแห่งประเทศไทยชี้แจงประเด็นการบริหารงาน ของการยางแห่งประเทศไทย
วันที่ 25 สิงหาคม 2561 นายเยี่ยม ถาวโรฤทธิ์ กรรมการการยางแห่งประเทศไทย รักษาการแทนผู้ว่าการการยางแห่งประเทศไทย กระทรวงเกษตรและสหกรณ์ ชี้แจงประเด็นข่าวข้อกังวลในการบริหารงานของการยางแห่งประเทศไทย ตามที่นายอุทัย สอนหลักทรัพย์ ประธานสภาเครือข่ายสถาบันเกษตรกรชาวสวนยางแห่งประเทศไทย (สยยท.) และกรรมการผู้ทรงคุณวุฒิในคณะกรรมการนโยบายยางธรรมชาติ (กนย.) กล่าวถึงปัญหาการบริหารงานในการยางแห่งประเทศไทย โดยมีประเด็นดังนี้
1. บียู ซึ่งเป็นหน่วยธุรกิจของการยางแห่งประเทศไทย (กยท.) นำยางในสต็อกออกจำหน่ายในราคา 39.50 บาทต่อ กก. ซึ่งต่ำกว่าราคาตลาดโดยเฉลี่ย 5-6 บาทต่อ กก. และสูงกว่าราคาขี้ยาง 1-2 บาทต่อ กก.นั้น เป็นการซ้ำเติมเกษตรกรใช่หรือไม่
2. การจัดซื้อปุ๋ยเคมีแจกเกษตรกรสวนยาง ซึ่งใช้วิธีการประมูลนั้น มีขั้นตอนล่าช้า ส่งผลให้เกษตรกรได้รับการแจกจ่ายปุ๋ยเคมีช้าออกไป รวมถึงปุ๋ยเคมีที่ผ่านการประมูลยังมีราคาสูงกว่าท้องตลาดถึงตันละ 3 พันบาท จึงเสนอแนะให้ ยกเลิกการประมูลและใช้วิธีโอนเงินเข้าบัญชีเกษตรกรโดยตรง เพื่อเลือกซื้อใช้ปุ๋ยเคมีตามความเหมาะสมของแต่ละพื้นที่
3. การใช้งบการบริหารใน กยท.ค่อนข้างสูง เพราะมีแต่งตั้งคนมากเกินความจำเป็น และปัญหาการควบรวม 3 องค์กร เช่น องค์การสวนยาง กองทุนสงเคราะห์การทำสวนยาง กับสถาบันวิจัยยางของกรมวิชาการเกษตร ซึ่งนำมารวมไว้กับ กยท. ทำให้การทำงานมีลักษณะซ้ำซ้อน เพราะกรมวิชาการเกษตรยังมี พ.ร.บ.ควบคุมยาง จึงเสนอให้สถาบันวิจัยยางไปสังกัดกรมวิชาการเกษตรตามเดิม เพื่อลดค่าใช้จ่าย ผู้ชี้แจง : กระทรวงเกษตรและสหกรณ์ (การยางแห่งประเทศไทย)
ข้อเท็จจริง
ประเด็นที่ 1 การขายยางต่ำว่าราคาตลาดนั้น นโยบายของ​ กยท​. มีหน้าที่รักษาเสถียรภาพราคาให้มีเสถียรภาพและอยู่ในระดับที่สูงและเกษตรกรชาวสวนยางขายยางคุ้มการลงทุน​ อย่างไรก็ตามในคำถามของข้อที่​ 1 นี้ ทาง​ กยท.​ จะติดต่อขอรายละเอียดจากคุณอุทัย​เพิ่มเติมเพื่อจะได้อธิบายให้ชัดเจน
ประเด็นที่ 2
การจัดซื้อปุ๋ยของ​ กยท.​ ทุกครั้งเป็นไปตามมติที่ประชุมคณะกรรมการ​ กยท.​ เห็นชอบและอนุมัติและมีการเปิดการประมูลผ่านระบบ​ E bidding ตามระเบียบของกรมบัญชีกลางอย่างเคร่งครัด​
ประเด็นที่ 3
การรวม​ 3 องค์กรเป็นไปตาม​ พรบ.​ กยท.​ ปี​ 2558
---------------------

ที่มา : http://www.thaigov.go.th/news/contents/details/14923
