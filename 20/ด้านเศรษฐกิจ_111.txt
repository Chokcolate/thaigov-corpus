รัฐบาลไทย-ข่าวทำเนียบรัฐบาล-กรุงไทยจัดงานชวนเที่ยวไทย พร้อมออกสินเชื่อเพื่อผู้ประกอบการ SME ด้านท่องเที่ยว

วันอังคารที่ 7 สิงหาคม 2561
กรุงไทยจัดงานชวนเที่ยวไทย พร้อมออกสินเชื่อเพื่อผู้ประกอบการ SME ด้านท่องเที่ยว
ธนาคารกรุงไทยหนุนเที่ยวเมืองไทย จับมือเอสเอ็มอีดีแบงก์และสมาพันธ์เพื่อธุรกิจการท่องเที่ยวส่วนภูมิภาคแห่งประเทศไทย จัดงาน #กรุงไทยชวนเที่ยวไทย รวมบริษัทท่องเที่ยวชั้นนำ โรงแรม เรือ สายการบิน ร้านอาหาร สวนสนุก ให้ส่วนลดสูงสุดถึง 70%
ธนาคารกรุงไทยหนุนเที่ยวเมืองไทย จับมือเอสเอ็มอีดีแบงก์และสมาพันธ์เพื่อธุรกิจการท่องเที่ยวส่วนภูมิภาคแห่งประเทศไทย จัดงาน #กรุงไทยชวนเที่ยวไทย รวมบริษัทท่องเที่ยวชั้นนำ โรงแรม เรือ สายการบิน ร้านอาหาร สวนสนุก ให้ส่วนลดสูงสุดถึง 70% พร้อมมอบโชค 5 ชั้นในงานทุกชั่วโมง ที่ศูนย์นิทรรศการและการประชุมไบเทค บางนา 10-12 สิงหาคมนี้  พร้อมออกสินเชื่อสนับสนุนผู้ประกอบการ SME ที่ทำธุรกิจท่องเที่ยวและธุรกิจต่อเนื่อง ดอกเบี้ยเริ่มต้น 4% ต่อปี  ผ่อนชำระสูงสุด 12 ปี
นายปฎิเวช สันตะวานนท์ ผู้ช่วยกรรมการผู้จัดการใหญ่อาวุโส สายงานธุรกิจขนาดกลาง ธนาคารกรุงไทย เปิดเผยว่า จากการที่ธนาคารได้สนับสนุนนโยบายของภาครัฐ ในการส่งเสริมการท่องเที่ยวในประเทศ เพื่อให้เกิดการกระจายรายได้จากเมืองหลักสู่เมืองรอง และเสริมความแข็งแกร่งของเศรษฐกิจฐานรากอย่างยั่งยืน ธนาคารจึงได้ร่วมกับธนาคารพัฒนาวิสาหกิจขนาดกลางและขนาดย่อมแห่งประเทศไทย และสมาพันธ์ธุรกิจการท่องเที่ยวส่วนภูมิภาคแห่งประเทศไทย จัดงาน #กรุงไทยชวนเที่ยวไทย ที่ศูนย์นิทรรศการและการประชุมไบเทค บางนา ระหว่างวันที่ 10-12 สิงหาคมนี้  โดยรวมบริษัทท่องเที่ยวชั้นนำ โรงแรม เรือ ร้านอาหาร สวนสนุก ให้ส่วนลดสูงสุดถึง 70% พร้อมมอบโชค 5 ชั้น ในงานทุกชั่วโมง
ภายในงานกรุงไทยชวนเที่ยวไทย มีการออกบูธท่องเที่ยวจากบริษัทชั้นนำครบวงจร เช่น แพ 500 ไร่ เขื่อนรัชชประภา จ.สุราษฎร์ธานี ปานวิมาน รีสอร์ท เกาะพงัน ศิริปันนา รีสอร์ท แอนด์ สปา จ.เชียงใหม่  เดอะ กรีนเนอรี่ รีสอร์ท เขาใหญ่ แซนด์ ดูนส์ เจ้าหลาว บีช รีสอร์ท จ.จันทบุรี และโรงแรมโนโวเทล หัวหิน ชะอำ บีช รีสอร์ท แอนด์ สปา เป็นต้น พร้อมมอบโชค  5 ชั้น ให้กับผู้มาร่วมงานทุกชั่วโมง ได้แก่ แพ็คเกจท่องเที่ยวและที่พัก ลดสูงสุด 70% คูปองส่วนลด เมื่อชำระด้วย QR Code ประมูลแพ็คเกจท่องเที่ยว เริ่มต้น 1 บาท ลุ้นรับแพ็คเกจท่องเที่ยว มูลค่ารวมกว่า 700,000 บาท ร่วมฟังเสวนาหัวข้อ “ธุรกิจท่องเที่ยวเริ่มอย่างไรให้ยั่งยืน” จากเจ้าของที่พักยอดฮิต เสวนาด้านการท่องเที่ยวกับ Blogger ชื่อดัง จากเพจ “ตามติดชีวิตผีบ้า” เพจ “ท่องเที่ยวสะดุดตา” และ Workshop การถ่ายรูปท่องเที่ยวให้สวยงาม จากนักถ่ายภาพมืออาชีพชื่อดัง “Travelkanuman” พร้อมมินิคอนเสิร์ตจาก แกงส้ม ธนธัต
นอกจากนี้  ธนาคารกรุงไทยได้ออก สินเชื่อกรุงไทยเพื่อธุรกิจท่องเที่ยวและธุรกิจต่อเนื่อง  เพื่อสนับสนุนวงเงินในการขยายธุรกิจ และหมุนเวียนกิจการให้กับผู้ประกอบการ SME ที่ประกอบธุรกิจเกี่ยวกับการท่องเที่ยว  เช่น โรงแรม ร้านอาหาร ร้านขายสินค้า OTOP รวมถึงธุรกิจต่อเนื่องทั้งหมด เพื่อให้สามารถเข้าถึงแหล่งเงินทุนได้ง่าย อัตราดอกเบี้ยเริ่มต้นที่ 4% ต่อปี วงเงินสูงสุด 3 เท่า ของหลักประกัน ผ่อนชำระสูงสุด 12 ปี ผู้ประกอบการสามารถติดต่อสอบถามรายละเอียดได้ที่สำนักงานธุรกิจและสาขาของธนาคารทั่วประเทศ หรือกรอกข้อมูลขอสินเชื่อที่เว็บไซต์ https://sme.ktb.co.th
ฝ่ายสื่อสารองค์กรและภาพลักษณ์
โทร. 0-2208-4176-8

ที่มา : http://www.thaigov.go.th/news/contents/details/14417
