รัฐบาลไทย-ข่าวทำเนียบรัฐบาล-รมว.ดิจิทัลฯ เป็นประธานเปิดงานสัมมนา “TFIT Forum 2018”

วันพุธที่ 15 สิงหาคม 2561
รมว.ดิจิทัลฯ เป็นประธานเปิดงานสัมมนา “TFIT Forum 2018”
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานเปิดงานพร้อมปาฐกถาพิเศษหัวข้อ “ทิศทางดิจิทัลไทย สู่การเป็นหนึ่งในอาเซียน” ในงานสัมมนา TFIT Forum 2018 ภายใต้แนวคิด “Embracing Digitalization to Empower Thailand’s Future” โดยกระทรวงดิจิทัลฯ ร่วมกับสมาคมสมาพันธ์เทคโนโลยีสารสนเทศและการสื่อสารแห่งประเทศไทย (TFIT) จัดขึ้น เพื่อขับเคลื่อนประเทศไทยสู่การเป็นนวัตกรรมดิจิทัลอันดับหนึ่งในภูมิภาคเอเชียแปซิฟิก โดยถ่ายทอดองค์ความรู้ผ่านวิทยากรชั้นนำด้านดิจิทัลทั้งในและต่างประเทศ สอดคล้องต่อการจัดตั้ง “สภาดิจิทัลเพื่อเศรษฐกิจและสังคมแห่งประเทศไทย” ในการเป็นองค์กรหลักของภาคเอกชนเพื่อร่วมมือกับภาครัฐขับเคลื่อนการพัฒนาทรัพยากรมนุษย์ การสร้างสังคมคุณภาพที่ทั่วถึงเท่าเทียมด้วยเทคโนโลยีดิจิทัล และสร้างความเชื่อมั่นด้านดิจิทัลให้กับสังคม พร้อมพัฒนาขีดความสามารถในการแข่งขันของประเทศให้สามารถแข่งขันในโลกสมัยใหม่ผลักดันประเทศสู่การพัฒนาอย่างยั่งยืน และเป็นกลไกสำคัญในการพัฒนาของภูมิภาคเอเชียแปซิฟิก เมื่อวันที่ 15 สิงหาคม 2561 ณ โรงแรมเซ็นทารา แกรนด์ แอท เซ็นทรัลเวิลด์ ถนนพระรามที่ 1 เขตปทุมวัน กรุงเทพฯ
************************

ที่มา : http://www.thaigov.go.th/news/contents/details/14620
