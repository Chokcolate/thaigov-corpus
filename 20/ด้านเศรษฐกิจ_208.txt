รัฐบาลไทย-ข่าวทำเนียบรัฐบาล-รัฐมนตรีช่วยสมชาย ประชุมหารือร่วมกับหัวหน้าส่วนราชการของกระทรวงอุตสาหกรรมและภาคเอกชนในพื้นที่ภาคใต้ พร้อมเยี่ยมชมศูนย์ ITC จังหวัดสุราษฎร์ธานี

วันพุธที่ 22 สิงหาคม 2561
รัฐมนตรีช่วยสมชาย ประชุมหารือร่วมกับหัวหน้าส่วนราชการของกระทรวงอุตสาหกรรมและภาคเอกชนในพื้นที่ภาคใต้ พร้อมเยี่ยมชมศูนย์ ITC จังหวัดสุราษฎร์ธานี
รัฐมนตรีช่วยสมชาย ประชุมหารือร่วมกับหัวหน้าส่วนราชการของกระทรวงอุตสาหกรรมและภาคเอกชนในพื้นที่ภาคใต้ พร้อมเยี่ยมชมศูนย์ ITC จังหวัดสุราษฎร์ธานี
วันนี้ (22 สิงหาคม 2561) นายสมชาย หาญหิรัญ รัฐมนตรีช่วยว่าการกระทรวงอุตสาหกรรม ร่วมประชุมหารือกับหัวหน้าส่วนราชการของกระทรวงอุตสาหกรรมและ ภาคเอกชนในพื้นที่ภาคใต้ พร้อมเยี่ยมชมศูนย์ปฏิรูปอุตสาหกรรม (Industry Transformation Center : ITC) จังหวัดสุราษฎร์ธานี โดยมีนางอนงค์ ไพจิตรประภาภรณ์ ผู้ตรวจราชการกระทรวงอุตสาหกรรม นายจารุพันธุ์ จารโยภาส รองอธิบดีกรมส่งเสริมอุตสาหกรรม นายนิรันดร์ ยิ่งมหิศรานนท์ รองอธิบดีกรมอุตสาหกรรมพื้นฐานและการเหมืองแร่ ร่วมประชุมหารือและเยี่ยมชม ซึ่งมีนายพงษ์ศักดิ์ เรืองศรีใส ผู้อำนวยการศูนย์ส่งเสริมอุตสาหกรรมภาคที่ 10 กรมส่งเสริมอุตสาหกรรม และเจ้าหน้าที่ให้การต้อนรับ ณ ห้องประชุม ชั้น 2 ศูนย์ส่งเสริมอุตสาหกรรมภาคที่ 10 จังหวัดสุราษฎร์ธานี
รัฐมนตรีช่วยว่าการกระทรวงอุตสาหกรรม เผยว่า ศูนย์ปฏิรูปอุตสาหกรรม (Industry Transformation Center : ITC) จังหวัดสุราษฎร์ธานี เป็นศูนย์ส่งเสริมพัฒนาวิสาหกิจขนาดกลางและขนาดย่อม รวมถึงผู้ประกอบการ SME และ OTOP ให้ก้าวเข้าสู่การเป็นผู้ประกอบการ SME Transformer แบบครบวงจร และเป็นการยกระดับภาคธุรกิจ ตลอดจนอุตสาหกรรมในระดับภูมิภาค ให้พัฒนาสินค้าด้วยนวัตกรรม เทคโนโลยี และความคิดสร้างสรรค์ พร้อมก้าวสู่การเป็น Thailand 4.0 ตามนโยบายของรัฐบาล
ซึ่งปัจจุบันศูนย์ ITC ณ ศูนย์ส่งเสริมอุตสาหกรรมภาคที่ 10 มีการให้บริการพัฒนาบรรจุภัณฑ์และรูปแบบสินค้าให้ทันสมัย เพื่อยกระดับบรรจุภัณฑ์ เพิ่มมูลค่าเพิ่มให้กับสินค้า โดยได้เปิดให้ผู้ประกอบการ นักวิจัย และบุคคลทั่วไปเข้ามาใช้บริการได้ โดยในอนาคตศูนย์ ITC ทั่วประเทศ จะบูรณาการกับ Big Brother หรือ “พี่ช่วยน้อง” ในพื้นที่เพื่อช่วยขับเคลื่อน SMEs ไปสู่ยุค 4.0

ที่มา : http://www.thaigov.go.th/news/contents/details/14809
