รัฐบาลไทย-ข่าวทำเนียบรัฐบาล-​ทส. เป็นเจ้าภาพการประชุมคณะหัวหน้าส่วนราชการระดับกระทรวงหรือเทียบเท่า ครั้งที่ 3/2561

วันจันทร์ที่ 6 สิงหาคม 2561
​ทส. เป็นเจ้าภาพการประชุมคณะหัวหน้าส่วนราชการระดับกระทรวงหรือเทียบเท่า ครั้งที่ 3/2561
กระทรวงทรัพยากรธรรมชาติและสิ่งแวดล้อม เป็นเจ้าภาพการประชุมคณะหัวหน้าส่วนราชการระดับกระทรวงหรือเทียบเท่า ครั้งที่ 3/2561 โดยมี พลเอก ประยุทธ์ จันทร์โอชา นายกรัฐมนตรี ให้เกียรติเป็นประธาน
ทส. เป็นเจ้าภาพการประชุมคณะหัวหน้าส่วนราชการระดับกระทรวงหรือเทียบเท่า ครั้งที่ 3/2561
กระทรวงทรัพยากรธรรมชาติและสิ่งแวดล้อม เป็นเจ้าภาพการประชุมคณะหัวหน้าส่วนราชการระดับกระทรวงหรือเทียบเท่า ครั้งที่ 3/2561 โดยมี พลเอก ประยุทธ์ จันทร์โอชา นายกรัฐมนตรี ให้เกียรติเป็นประธาน
การประชุม ณ ห้องประชุมอารีย์สัมพันธ์ ชั้น 3 อาคารกรมส่งเสริมคุณภาพสิ่งแวดล้อม กระทรวงทรัพยากรธรรมชาติและสิ่งแวดล้อม
วันนี้ (2 ส.ค.61) เวลา 09.30 น. พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วย นายวิจารย์ สิมาฉายา ปลัดกระทรวงทรัพยากรธรรมชาติและสิ่งแวดล้อม นางเมธินี เทพมณี เลขาธิการ ก.พ. และคณะผู้บริหาร ข้าราชการ พนักงานราชการ และเจ้าหน้าที่กระทรวงทรัพยากรธรรมชาติและสิ่งแวดล้อม ให้การต้อนรับ พลเอก ประยุทธ์ จันทร์โอชา นายกรัฐมนตรี ประธานการประชุมคณะหัวหน้าส่วนราชการระดับกระทรวงหรือเทียบเท่า ครั้งที่ 3/2561 ซึ่งโอกาสนี้ นายกรัฐมนตรี ได้รับฟังผลการดำเนินงานที่สำคัญของกระทรวง พร้อมทั้งได้เยี่ยมชมนิทรรศการผลการดำเนินงานของกระทรวงฯ
อาทิ แผนฟื้นฟูและพัฒนาแหล่งท่องเที่ยวในพื้นที่วนอุทยานถ้ำหลวง - ขุนน้ำนางนอน ตำบลโป่งผา อำเภอแม่สาย จังหวัดเชียงราย การจัดการสิ่งแวดล้อม (ทำความดีด้วยหัวใจ ลดรับ ลดให้ ลดใช้ถุงพลาสติก) การป้องกันและแก้ไขปัญหาหมอกควันภาคเหนือ ตลอดจนการแสดงผลการดำเนินงานของโรงเรียนวัดตโปทาราม จังหวัดชลบุรี ในการ
ลดเวลาเรียนเพิ่มเวลาเรียนรู้ ตามนโยบายรัฐบาล โดยการดำเนินโครงการฝึกทักษะอาชีพนักเรียน ในด้านต่าง ๆ
ทั้งเรื่องอาหาร เครื่องดื่ม ผักอินทรีย์ ท่องเที่ยวและบริการ เพื่อนักเรียนจะสามารถนำไปประกอบอาชีพได้ในอนาคต โดยเฉพาะการเป็นโรงเรียนปลอดขยะ ด้วยการนำวัสดุเหลือใช้หรือทิ้งแล้วมาทำประโยชน์ เช่น การนำกากกาแฟมาทำสครับขัดผิว หรือการนำขยะสดไปทำน้ำหมักชีวภาพ เป็นต้น

ที่มา : http://www.thaigov.go.th/news/contents/details/14388
