รัฐบาลไทย-ข่าวทำเนียบรัฐบาล-ปลัดกระทรวงยุติธรรม ให้การต้อนรับผู้ช่วยปลัดกระทรวงยุติธรรมญี่ปุ่น ในโอกาสหารือข้อราชการร่วมกัน

วันพุธที่ 8 สิงหาคม 2561
ปลัดกระทรวงยุติธรรม ให้การต้อนรับผู้ช่วยปลัดกระทรวงยุติธรรมญี่ปุ่น ในโอกาสหารือข้อราชการร่วมกัน
ปลัดกระทรวงยุติธรรม ให้การต้อนรับผู้ช่วยปลัดกระทรวงยุติธรรมญี่ปุ่นในโอกาสหารือข้อราชการร่วมกัน
ในวันพุธที่ ๘ สิงหาคม ๒๕๖๑ เวลา ๑๖.๐๐ น.
ณ ห้องรับรองกระทรวงยุติธรรม ชั้น ๒ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
พร้อมด้วย นายวิทยา สุริยะวงค์ รองปลัดกระทรวงยุติธรรม
ให้การต้อนรับ นายโยชิมิตสุ ยามาอุชิ (Mr. Yoshimitsu YAMAUCHI) ผู้ช่วยปลัดกระทรวงยุติธรรมญี่ปุ่น
พร้อมคณะ ในโอกาสหารือข้อราชการร่วมกัน พร้อมทั้งติดตามการดำเนินการยกร่างบันทึกข้อตกลง
ความร่วมมือด้านกระบวนการยุติธรรมระหว่างสองประเทศ (Memorandum of Cooperation - MOC)
ซึ่งเป็นผลสืบเนื่องมาจากการหารือระหว่างนางโยโกะ คามิกาวา (H.E. Ms. Yoko Kamikawa)
รัฐมนตรีว่าการกระทรวงยุติธรรมญี่ปุ่น กับ พลอากาศเอก ประจิน จั่นตอง รองนายกรัฐมนตรี
และรัฐมนตรีว่าการกระทรวงยุติธรรม เมื่อวันจันทร์ที่ ๑๕ มกราคม ๒๕๖๑
สำหรับผลการเจรจาดังกล่าวได้นำไปสู่การพัฒนากลไก
ในการประสานความร่วมมือด้านกระบวนการยุติธรรมระหว่างสองประเทศให้มีประสิทธิภาพยิ่งขึ้น
ในโอกาสนี้ ได้เชิญให้เข้าร่วมการประชุมสหประชาชาติว่าด้วยการป้องกันอาชญากรรมและความยุติธรรม
ทางอาญา สมัยที่ ๑๔ (Fourteenth  United Nations Congress on Crime Prevention and Criminal  Justice)
ซึ่งมีกำหนดจัดขึ้นระหว่างวันที่ ๒๐-๒๗ เมษายน ๒๕๖๓ ณ เมืองเกียวโต ประเทศญี่ปุ่น

ที่มา : http://www.thaigov.go.th/news/contents/details/14463
