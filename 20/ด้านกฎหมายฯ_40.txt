รัฐบาลไทย-ข่าวทำเนียบรัฐบาล-ก.ยุติธรรม ประชุมคณะอนุกรรมการพัฒนากฎหมายและการบังคับใช้ ครั้งที่ ๕/๒๕๖๑


วันอังคารที่ 21 สิงหาคม 2561
55
ก.ยุติธรรม ประชุมคณะอนุกรรมการพัฒนากฎหมายและการบังคับใช้ ครั้งที่ ๕/๒๕๖๑
ก.ยุติธรรม ประชุมคณะอนุกรรมการพัฒนากฎหมายและการบังคับใช้ ครั้งที่ ๕/๒๕๖๑
ในวันที่ ๒๑ สิงหาคม ๒๕๖๑ เวลา ๐๙.๐๐ น. ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะอนุกรรมการพัฒนากฎหมายและการบังคับใช้ ครั้งที่ ๕/๒๕๖๑ โดยมีนายวัลลภ นาคบัว ผู้อำนวยการสำนักงานกิจการยุติธรรม และคณะอนุกรรมการผู้ทรงคุณวุฒิ พร้อมด้วยผู้แทนจากหน่วยงานที่เกี่ยวข้อง เข้าร่วมประชุม ณ ห้องประชุมกระทรวงยุติธรรม ๑ ชั้น ๙ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
ทั้งนี้ ในการประชุมคณะอนุกรรมการพัฒนากฎหมายและการบังคับใช้ ได้พิจารณาสถานการณ์ความเชื่อมั่นต่อกระบวนการยุติธรรม กรณีนายศุภชัย ทัฬหสุนทร กระโดดตึกอาคาร ศาลอาญาเสียชีวิตอ้างว่าไม่ได้รับความเป็นธรรม โดยเห็นว่าเป็นกรณีที่มีผลกระทบต่อกระบวนการยุติธรรม ซึ่งหน่วยงานในกระบวนการยุติธรรมควรได้มีการพัฒนาและปรับปรุงกระบวนการยุติธรรมในด้านต่างๆ ได้แก่ ด้านการสอบสวนและการดำเนินคดี ด้านสิทธิผู้ต้องหาหรือจำเลย ด้านการให้ความช่วยเหลือเหยื่อและผู้เสียหาย และด้านการพิจารณาและพิพากษาคดีซึ่งจะต้อง มีการบูรณาการการทำงานของหน่วยงานในกระบวนการยุติธรรมทั้งระบบเพื่อให้แก้ไขและพัฒนาระบบดังกล่าวเป็นไปอย่างมีประสิทธิภาพและมีมาตรฐาน โดยเห็นชอบให้เสนอแนวทาง ดังกล่าวต่อคณะกรรมการพัฒนาการบริหารงานยุติธรรมแห่งชาติ (กพยช.) เพื่อพิจารณาต่อไป

ที่มา : http://www.thaigov.go.th/news/contents/details/14795