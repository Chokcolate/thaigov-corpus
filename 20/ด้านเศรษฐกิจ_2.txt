รัฐบาลไทย-ข่าวทำเนียบรัฐบาล-ปลัด ก.อุตฯ ร่วมฟังบรรยายพร้อมมอบนโยบายด้านประชาสัมพันธ์ในการสัมมนาเชิงปฏิบัติการ "การจัดการสื่อสารแบบใหม่ในพื้นที่เครือข่าย” จ.สมุทรสงคราม


วันเสาร์ที่ 21 กรกฎาคม 2561
117
พิมพ์
ปลัด ก.อุตฯ ร่วมฟังบรรยายพร้อมมอบนโยบายด้านประชาสัมพันธ์ในการสัมมนาเชิงปฏิบัติการ "การจัดการสื่อสารแบบใหม่ในพื้นที่เครือข่าย” จ.สมุทรสงคราม
ปลัด ก.อุตฯ ร่วมฟังบรรยายพร้อมมอบนโยบายด้านประชาสัมพันธ์ในการสัมมนาเชิงปฏิบัติการ "การจัดการสื่อสารแบบใหม่ในพื้นที่เครือข่าย” จ.สมุทรสงคราม
วันนี้ (21 กรกฎาคม 2561) นายพสุ โลหารชุน ปลัดกระทรวงอุตสาหกรรม พร้อมด้วย นางสาวนิสากร จึงเจริญธรรม รองปลัดกระทรวงอุตสาหกรรมและโฆษกกระทรวงอุตสาหกรรม นายสุรพล ชามาตย์ หัวหน้าผู้ตรวจราชการกระทรวงอุตสาหกรรม รองโฆษกกระทรวงอุตสาหกรรม ผู้บริหารกระทรวงอุตสาหกรรม นายมงคล ลีลาธรรม กรรมการผู้จัดการธนาคารวิสาหกิจขนาดกลางและขยาดย่อม ร่วมรับฟังบรรยายในการสัมมนาเชิงปฏิบัติการ เรื่อง “การจัดการสื่อสารแบบใหม่ในพื้นที่เครือข่าย” ณ โรงแรมชูชัยบุรีศรีอัมพวา จังหวัดสมุทรสงคราม
ปลัดกระทรวงอุตสาหกรรม กล่าวว่า การสัมมนาในครั้งนี้ จัดขึ้นเพื่อสร้างการรับรู้และเข้าใจในการนำสื่อดิจิตอลมาใช้เป็นช่องทางในการสื่อสาร และร่วมกันกำหนดแนวทาง รูปแบบ และแผนการดำเนินงานประชาสัมพันธ์ของกระทรวงอุตสาหกรรมผ่านโซเชี่ยลมีเดียในภาพรวมให้เป็นไปได้อย่างมีประสิทธิภาพ
โดยขอให้ผู้ปฏิบัติงานด้านประชาสัมพันธ์ของแต่ละหน่วยงานในสังกัดกระทรวงอุตสาหกรรม นำแนวทางจากการสัมมนาในครั้งนี้ ไปบริหารจัดการสื่อโซเชียลมีเดีย ไม่ว่าจะเป็นการนำเสนอประเด็นข่าว และเนื้อหาที่จะประชาสัมพันธ์ รวมถึงการพัฒนาข้อมูลแบบยกระดับของหน่วยงาน การเชื่อมโยงข้อมูลระหว่างหน่วยงาน การร่วมมือร่วมใจกันของทุกหน่วยงานของกระทรวงอุตสาหกรรม พร้อมทั้งการนำเสนอข้อมูลผ่านทางสื่อโซเชียลให้มีความถูกต้อง เพื่อให้สาธารณชนเกิดความเชื่อมั่นในข้อมูลของกระทรวงอุตสาหกรรมมากขึ้น

ที่มา : http://www.thaigov.go.th/news/contents/details/14018