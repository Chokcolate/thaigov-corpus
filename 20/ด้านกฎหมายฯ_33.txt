รัฐบาลไทย-ข่าวทำเนียบรัฐบาล-“ยุติธรรม” ประชุมคณะอนุกรรมการพัฒนากฎหมายกองทุนยุติธรรม


วันจันทร์ที่ 20 สิงหาคม 2561
60
“ยุติธรรม” ประชุมคณะอนุกรรมการพัฒนากฎหมายกองทุนยุติธรรม
“ยุติธรรม” ประชุมคณะอนุกรรมการพัฒนากฎหมายกองทุนยุติธรรม
ในวันจันทร์ที่ ๒๐ สิงหาคม ๒๕๖๑ เวลา ๑๓.๓๐ น.
ณ ห้องประชุมสำนักงานกองทุนยุติธรรม
อาคารซอฟต์แวร์ปาร์ค ชั้น ๒๒ จังหวัดนนทบุรี
นายธวัชชัย ไทยเขียว รองปลัดกระทรวงยุติธรรม
เป็นประธานการประชุมคณะอนุกรรมการพัฒนากฎหมายกองทุนยุติธรรม ครั้งที่ ๔/๒๕๖๑
เพื่อรับทราบสรุปผลการดำเนินงาน ของปีงบประมาณ ตุลาคม ๒๕๖๐ - กันยายน ๒๕๖๑
อาทิ พระราชกฤษฎีกาออกตามความในประมวลรัษฎากรว่าด้วยการยกเว้นรัษฎากร (ฉบับที่ ๖๕๑)
พ.ศ.๒๕๖๑ การพิจารณาหลักเกณฑ์แนวทางการตรวจสอบคุณสมบัติผู้แทนเครือข่ายยุติธรรมชุมชน
ที่ยุติธรรมจังหวัดคัดเลือก
การให้ความช่วยเหลือประชาชนคดีความมั่นคง และการหารือกรณีค่าฤชาธรรมเนียม ตามระเบียบคณะกรรมการกองทุนยุติธรรม ว่าด้วยหลักเกณฑ์วิธีการ และเงื่อนไขในการช่วยเหลือประชาชน
ในการดำเนินคดี พ.ศ.๒๕๕๙ ข้อ ๙ (๓) เป็นต้น
นอกจากนี้ ที่ประชุมได้ร่วมกันพิจารณาในประเด็นต่างๆ อาทิ ร่างระเบียบคณะกรรมการกองทุนยุติธรรม
ว่าด้วยการรับเงินหรือทรัพย์สินบริจาค พ.ศ. ๒๕๖๑
รวมทั้ง พิจารณาร่างยกเลิกระเบียบคณะกรรมการกองทุนยุติธรรม ๓ ฉบับ
เฉพาะส่วนการยกเลิกการพิจารณาทบทวน
ทั้งนี้ ที่ประชุมเห็นชอบให้ฝ่ายเลขานุการนำข้อสังเกตในประเด็นต่างๆ ไปปรับแก้ให้ครบถ้วนถูกต้อง
เพื่อนำเรียนคณะกรรมการกองทุนยุติธรรม ต่อไป

ที่มา : http://www.thaigov.go.th/news/contents/details/14756