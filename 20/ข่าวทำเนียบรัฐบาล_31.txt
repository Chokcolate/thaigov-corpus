รัฐบาลไทย-ข่าวทำเนียบรัฐบาล-นายกรัฐมนตรีลงนามถวายพระพรสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม 2561

วันเสาร์ที่ 28 กรกฎาคม 2561
นายกรัฐมนตรีลงนามถวายพระพรสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม 2561
นายกรัฐมนตรีลงนามถวายพระพรสมเด็จพระเจ้าอยู่หัว เนื่องในโอกาสวันเฉลิมพระชนมพรรษา  28 กรกฎาคม 2561
วันนี้ (28 กรกฎาคม 2561) เวลา 09.00 น. พลเอก ประยุทธ์ จันทร์โอชา นายกรัฐมนตรี ลงนามถวายพระพรสมสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม 2561 ณ ห้องแดง หน่วยราชการในพระองค์ 904 โดยมีนางนราพร จันทร์โอชา ภริยา พร้อมด้วยรองนายกรัฐมนตรีและภริยา เข้าร่วมพิธี ดังนี้
นายกรัฐมนตรีและภริยา รองนายกรัฐมนตรีและภริยา ถวายความเคารพพระฉายาลักษณ์สมเด็จพระเจ้าอยู่หัว นายกรัฐมนตรีถวายแจกันดอกไม้ในนามของนายกรัฐมนตรีและภริยา นายกรัฐมนตรีและคณะรัฐมนตรี และหัวหน้าคณะรักษาความสงบแห่งชาติ ณ โต๊ะด้านหน้าพระฉายาลักษณ์ฯ จากนั้น ภริยานายกรัฐมนตรีถวายแจกันดอกไม้ ในนามคู่สมรสคณะรัฐมนตรี ณ โต๊ะด้านหน้าพระฉายาลักษณ์ฯ ต่อจากนั้น นายกรัฐมนตรีและภริยา ลงนามถวายพระพร นายกรัฐมนตรีและภริยา รองนายกรัฐมนตรีและภริยาถวายความเคารพพระฉายาลักษณ์ฯ เสร็จพิธี
ทั้งนี้ สำนักพระราชวัง เปิดให้ประชาชนร่วมลงนามถวายพระพรชัยมงคล เนื่องในโอกาสวันเฉลิมพระชนมพรรษา สมเด็จพระเจ้าอยู่หัวมหาวชิราลงกรณ บดินทรเทพยวรางกูร ตั้งแต่วันที่ 27-29 กรกฎาคม2561 ณ ศาลาสหทัยสมาคม ในพระบรมมหาราชวัง (วันที่ 27-28 กรกฎาคม เปิดให้ลงนามถวายพระพรเวลา 08.00-13.00 น. และวันที่ 29 กรกฎาคม เปิดให้ลงนามถวายพระพร เวลา 08.00-17.00 น.)
---------------------------------
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/14200
