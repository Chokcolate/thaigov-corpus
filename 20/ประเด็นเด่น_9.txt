รัฐบาลไทย-ข่าวทำเนียบรัฐบาล-อธิบดีกรมอุตสาหกรรมพื้นฐานและการเหมืองแร่ชี้แจง ประเด็นข้อกล่าวหา การสู้คดีสั่งปิดเหมืองทองคำ

วันพฤหัสบดีที่ 2 สิงหาคม 2561
อธิบดีกรมอุตสาหกรรมพื้นฐานและการเหมืองแร่ชี้แจง ประเด็นข้อกล่าวหา การสู้คดีสั่งปิดเหมืองทองคำ
อธิบดีกรมอุตสาหกรรมพื้นฐานและการเหมืองแร่ชี้แจง ประเด็นข้อกล่าวหาการสู้คดีสั่งปิดเหมืองทองคำ
วันที่ 21 กรกฎาคม 2561 นายวิษณุ ทับเที่ยง อธิบดีกรมอุตสาหกรรมพื้นฐานและการเหมืองแร่ กระทรวงอุตสาหกรรม  ชี้แจงประเด็นข้อกล่าวหาการสู้คดีสั่งปิดเหมืองทองคำ ตามที่ แฟนเพจ “อาณาจักรไบกอน” โพสต์ข้อความกล่าวหาว่า รัฐบาลได้สั่งการให้ปลัดกระทรวงอุตสาหกรรมเข้าล็อบบี้จ่ายเงินชดเชยให้แก่บริษัท คิงส์เกต คอนโซลิเดเต็ด จำกัด ของประเทศออสเตรเลีย ซึ่งเป็นบริษัทแม่ของบริษัท อัครา รีซอร์สเซส จำกัด (มหาชน) ที่ประกอบกิจการขุดเหมืองทองอัครา เพื่อขอยุติการฟ้องร้องค่าเสียหาย 30,000 ล้านบาท  ซึ่งรัฐบาลไทยไม่ต้องการต่อสู้ทางขบวนการศาลระหว่างประเทศ
ข้อเท็จจริง
1. ประเด็นดังกล่าวไม่เป็นความจริง
2. ขณะนี้ อยู่ในกระบวนการอนุญาโตตุลาการระหว่างประเทศ  คณะกรรมการดำเนินการระงับข้อพิพาทระหว่างราชอาณาจักรไทยกับบริษัท คิงส์เกต คอนโซลิเดเต็ด ลิมิเต็ด ได้มีการเตรียมการเข้าสู่กระบวนการอนุญาโตตุลาการมาอย่างต่อเนื่อง  โดยความร่วมมืออย่างใกล้ชิดของหน่วยงานที่เกี่ยวข้อง และที่ปรึกษากฎหมายที่มีความเชี่ยวชาญในระดับสากล ในการจัดเตรียมแนวทางการต่อสู้ในชั้นอนุญาโตตุลาการอย่างรัดกุม และเป็นเอกภาพ  โดยคำนึงถึงประโยชน์ที่เหมาะสมเป็นธรรมต่อประเทศชาติ ประชาชน ชุมชน และผู้ประกอบการ
3. ยังไม่มีการตัดสินชี้ขาดใด ๆ  รวมทั้ง ยังไม่มีการพิจารณาการจ่ายค่าชดเชยแต่อย่างใด
-----------------------

ที่มา : http://www.thaigov.go.th/news/contents/details/14101
