รัฐบาลไทย-ข่าวทำเนียบรัฐบาล-เร่งเดินหน้าจ้างงานคนพิการในหน่วยงานรัฐ

วันพฤหัสบดีที่ 23 สิงหาคม 2561
เร่งเดินหน้าจ้างงานคนพิการในหน่วยงานรัฐ
ให้ครบอัตราส่วนตามที่กฎหมายกำหนด คือ ต้องจ้างงานคนพิการ 1 คนต่อจำนวนบุคลากรของหน่วยงาน 100 คน เพื่อให้คนพิการมีอาชีพ สร้างรายได้ และพัฒนาศักยภาพของตนเองได้อย่างเต็มที่
เร่งเดินหน้าจ้างงานคนพิการในหน่วยงานรัฐ
ต่อจากนี้ไป ขอเชิญรับฟังไทยคู่ฟ้า ครับ
รัฐบาลส่งเสริมและพัฒนาคุณภาพชีวิตคนพิการ โดยเร่งรัดให้หน่วยงานของรัฐจ้างงานคนพิการให้ครบอัตราส่วนตามที่กฎหมายกำหนด คือ ต้องจ้างงานคนพิการ 1 คนต่อจำนวนบุคลากรของหน่วยงาน 100 คน เพื่อให้คนพิการมีอาชีพ สร้างรายได้ และพัฒนาศักยภาพของตนเองได้อย่างเต็มที่ โดยในปีนี้หน่วยงานของรัฐมีจำนวนบุคลากรรวมทั้งหมด 1.25 ล้านคน จะต้องจ้างคนพิการให้ได้ 12,500 คน และขณะนี้ได้ดำเนินการว่าจ้างแล้ว 10,031 คน คิดเป็นร้อยละ 80.25 ดังนั้น รัฐบาลจึงตั้งเป้าว่าภายในสิ้นเดือน ก.ย.2561 นี้ จะจ้างงานคนพิการให้ครบถ้วนตามที่กำหนด สำหรับผู้พิการสามารถหางานได้ที่เว็บไซต์กรมการจัดหางาน หรือ โทร.สายด่วน 1694 เพื่อสอบถามข้อมูล
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/14843
