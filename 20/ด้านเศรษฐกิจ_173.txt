รัฐบาลไทย-ข่าวทำเนียบรัฐบาล-รมว.ดิจิทัลฯ ร่วมสนทนาแลกเปลี่ยนวิสัยทัศน์ บนเวที “CLMVT Forum 2018”

วันศุกร์ที่ 17 สิงหาคม 2561
รมว.ดิจิทัลฯ ร่วมสนทนาแลกเปลี่ยนวิสัยทัศน์ บนเวที “CLMVT Forum 2018”
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เข้าร่วมงาน CLMVT Forum 2018 : CLMVT Taking-Off Through Technology ซึ่งกระทรวงพาณิชย์ ร่วมกับหน่วยงานพันธมิตร จัดขึ้น ภายใต้แนวคิด “ทะยานสู่อนาคตด้วยการใช้เทคโนโลยี” (CLMVT Taking-Off Through Technology) พร้อมทั้งได้ร่วมเวทีสนทนาในช่วง “Ministerial Conversation: What’s Next for CLMVT Digital Economy? Candid thoughts-sharing from the couch” ร่วมกับรัฐมนตรีและผู้ช่วยรัฐมนตรีกระทรวงที่เกี่ยวข้องด้านเทคโนโลยีดิจิทัล จากกลุ่มประเทศ CLMVT และตัวแทนภาคเอกชนจากหอการค้าและอุตสาหกรรมเวียดนาม และสภาหอการค้าแห่งประเทศไทย ซึ่งตัวแทนจากทุกประเทศได้นำเสนอโอกาสและความท้าทายจากการพัฒนาด้านดิจิทัลในแต่ละประเทศ รวมถึงการสร้างความร่วมมือระหว่างภาครัฐและภาคเอกชนในกลุ่ม CLMVT ส่งเสริมให้เอกชนลงทุนในการพัฒนาสาธารณูปโภคและการให้บริการด้านดิจิทัล โดยรัฐทำหน้าที่สนับสนุนและอำนวยความสะดวก ทั้งนี้ รัฐบาลไทยในฐานะเจ้าภาพตั้งใจให้การจัดงาน CLMVT Forum 2018 นำไปสู่การขยายความร่วมมือและการค้าการลงทุนระหว่างกัน โดยเฉพาะในด้านที่เกี่ยวกับการประยุกต์ใช้เทคโนโลยี และการพัฒนาธุรกิจออนไลน์ต่อไป เมื่อวันที่ 16 สิงหาคม 2561 ณ โรงแรมเซ็นทาราแกรนด์และบางกอกคอนเวนชันเซ็นเตอร์ แอท เซ็นทรัลเวิลด์ ถนนพระรามที่ 1 เขตปทุมวัน กรุงเทพฯ
************************

ที่มา : http://www.thaigov.go.th/news/contents/details/14676
