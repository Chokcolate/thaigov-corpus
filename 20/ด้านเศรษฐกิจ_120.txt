รัฐบาลไทย-ข่าวทำเนียบรัฐบาล-รัฐมนตรีฯ อุตตม กล่าวปาฐกถาพิเศษในงานสัมมนา EEC คนไทย...ได้อะไร@ชลบุรี มุ่งพัฒนาพื้นที่เศรษฐกิจพิเศษภาคตะวันออก


วันพุธที่ 8 สิงหาคม 2561
113
พิมพ์
รัฐมนตรีฯ อุตตม กล่าวปาฐกถาพิเศษในงานสัมมนา EEC คนไทย...ได้อะไร@ชลบุรี มุ่งพัฒนาพื้นที่เศรษฐกิจพิเศษภาคตะวันออก
รัฐมนตรีฯ อุตตม กล่าวปาฐกถาพิเศษในงานสัมมนา EEC คนไทย...ได้อะไร@ชลบุรี มุ่งพัฒนาพื้นที่เศรษฐกิจพิเศษภาคตะวันออก
วันนี้ (8 สิงหาคม 2561) นายอุตตม ยาวนายน รัฐมนตรีว่าการกระทรวงอุตสาหกรรม กล่าวปาฐกถาพิเศษในงานสัมมนา EEC คนไทย...ได้อะไร @ชลบุรี พร้อมด้วย โดยมีนายสนธยา คุณปลื้ม ที่ปรึกษานายกรัฐมนตรี และนายภัครธรณ์ เทียนไข ผู้ว่าราชการจังหวัดชลบุรี นายคณิศ แสงสุพรรณ เลขาธิการคณะกรรมการนโยบายเขตพัฒนาภาคพิเศษตะวันออก นายสุรพล ชามาตย์ หัวหน้าผู้ตรวจราชการกระทรวงอุตสาหกรรม ร่วมงาน ณ ห้องแปซิฟิก เดอะไทด์ รีสอร์ท จังหวัดชลบุรี
โครงการพัฒนาระเบียงเศรษฐกิจพิเศษภาคตะวันออก (EEC) เป็นแผนยุทธศาสตร์ภายใต้ไทยแลนด์ 4.0 ที่รัฐบาลได้มุ่งพัฒนาพื้นที่เศรษฐกิจพิเศษภาคตะวันออก 3 จังหวัด ได้แก่ จังหวัดชลบุรี จังหวัดระยอง และจังหวัดฉะเชิงเทราให้เป็นเขตเศรษฐกิจชั้นนำของอาเซียน เพิ่มขีดความสามารถในการแข่งขันของประเทศ นอกจากการพัฒนาด้านเศรษฐกิจแล้วนั้น ในส่วนของการพัฒนาเชิงพื้นที่ ที่ก่อให้เกิดประโยชน์ต่อประชาชนในพื้นที่อย่างแท้จริงจึงเป็นส่วนสำคัญอย่างมาก สำหรับการพัฒนาควบคู่ให้พื้นที่เติบโตไปพร้อมกันอย่างมั่นคงและยั่งยืน

ที่มา : http://www.thaigov.go.th/news/contents/details/14464