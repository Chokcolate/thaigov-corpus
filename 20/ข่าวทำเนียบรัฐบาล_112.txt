รัฐบาลไทย-ข่าวทำเนียบรัฐบาล-รอง นรม.วิษณุฯ เป็นประธานการประชุมคณะกรรมการกระจายอำนาจให้แก่องค์กรปกครองส่วนท้องถิ่น ครั้งที่ 3/2561


วันพฤหัสบดีที่ 16 สิงหาคม 2561
1,159
พิมพ์
รอง นรม.วิษณุฯ เป็นประธานการประชุมคณะกรรมการกระจายอำนาจให้แก่องค์กรปกครองส่วนท้องถิ่น ครั้งที่ 3/2561
รอง นรม.วิษณุฯ เป็นประธานการประชุมคณะกรรมการกระจายอำนาจให้แก่องค์กรปกครองส่วนท้องถิ่น ครั้งที่ 3/2561 พร้อมเห็นชอบร่างกฎหมายที่เกี่ยวข้องกับการกระจายอำนาจให้แก่องค์กรปกครองส่วนท้องถิ่น
วันนี้ (16 สิงหาคม 2561) เวลา 13.30 น. ณ ห้องประชุม 301 ตึกบัญชาการ 1 ทำเนียบรัฐบาล นายวิษณุ เครืองาม รองนายกรัฐมนตรี เป็นประธานการประชุมคณะกรรมการกระจายอำนาจให้แก่องค์กรปกครองส่วนท้องถิ่น ครั้งที่ 3/2561 ซึ่งสรุปสาระสำคัญดังนี้
ที่ประชุมพิจารณาและมีมติเห็นชอบ ร่างกฎหมายที่คณะอนุกรรมการพัฒนาแก้ไข ปรับปรุงกฎหมายที่เกี่ยวข้องกับการกระจายอำนาจให้แก่องค์กรปกครองส่วนท้องถิ่น เพื่อดำเนินการทบทวนโดยได้นำความเห็นของหน่วยงานที่เกี่ยวข้องไปพิจารณาด้วย จำนวน 4 ฉบับ 1) ร่างพระราชบัญญัติภาษีสรรพสามิต (ฉบับที่ ..) พ.ศ. .... 2) ร่างพระราชบัญญัติควบคุมผลิตภัณฑ์ยาสูบ (ฉบับที่ ..) พ.ศ. 3) ร่างพระราชบัญญัติจดทะเบียนครอบครัว (ฉบับที่ ..) พ.ศ. และ 4) ร่างพระราชบัญญัติชื่อบุคคล (ฉบับที่ ..) พ.ศ. พร้อมอนุมัติในหลักการให้สามารถแก้ไขกฎหมายตามแผนกระจายอำนาจให้แก่องค์กรปกครองส่วนท้องถิ่น ในกรณีที่มีการเปลี่ยนแปลงชื่อพระราชบัญญัติจากเดิมเป็นชื่อพระราชบัญญัติใหม่ เนื่องจากในปัจจุบันมีพระราชบัญญัติที่ออกใหม่ได้มีการเปลี่ยนแปลงชื่อพระราชบัญญัติให้แตกต่างจากที่กำหนดไว้ในแผนการกระจาสยอำนาจให้แก่องค์กรปกครองส่วนท้องถิ่น เช่น การยกเลิกพระราชบัญญัติสุรา พ.ศ. 2493 และพระราชบัญญัติยาสูบ พ.ศ. 2509 แล้วเปลี่ยนเป็นพระราชบัญญัติภาษีสรรพสามิต พ.ศ. 2560 เป็นต้น
................................................................
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/14653