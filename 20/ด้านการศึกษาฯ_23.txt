รัฐบาลไทย-ข่าวทำเนียบรัฐบาล-รองปลัดกระทรวงดิจิทัลฯ เป็นประธานเปิดการอบรมหลักสูตร “ผู้บริหารด้านดิจิทัลภาครัฐ”


วันศุกร์ที่ 3 สิงหาคม 2561
129
รองปลัดกระทรวงดิจิทัลฯ เป็นประธานเปิดการอบรมหลักสูตร “ผู้บริหารด้านดิจิทัลภาครัฐ”
รองปลัดกระทรวงดิจิทัลฯ
นาวาอากาศเอก สมศักดิ์ ขาวสุวรรณ์ รองปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานเปิดการฝึกอบรมหลักสูตร “ผู้บริหารด้านดิจิทัลภาครัฐ” (Digital Leadership for Executive Level) โดยสถาบันพัฒนาบุคลากรด้านดิจิทัลภาครัฐ (TDGA) สำนักงานพัฒนารัฐบาลดิจิทัล (องค์การมหาชน) และมหาวิทยาลัยศรีปทุม จัดขึ้น ซึ่งหลักสูตรฯ ดังกล่าวออกแบบมาเพื่อให้ผู้บริหารระดับสูงของภาครัฐ ได้ตระหนักถึงความสำคัญของเทคโนโลยีดิจิทัล รวมถึงการเปลี่ยนแปลงของยุคสมัยที่มีเทคโนโลยีดิจิทัลเข้ามามีส่วนสำคัญ พร้อมทบทวนนโยบายและยุทธศาสตร์ที่เกี่ยวข้องขององค์กรที่รับผิดชอบ รวมถึงผลักดันให้เกิดการเปลี่ยนแปลงกระบวนการทำงาน แนวทางการให้บริการ ส่งเสริมการพัฒนาบุคลากร เพื่อการนำเทคโนโลยีดิจิทัลมาใช้ในการยกระดับคุณภาพการการบริหารจัดการ การให้บริการของภาครัฐที่มีการเชื่อมโยงข้อมูล การให้บริการระหว่างหน่วยงานภาครัฐด้วยกันเอง และระหว่างหน่วยงานภาครัฐกับประชาชน ซึ่งเป็นไปตามนโยบายของรัฐบาลในการให้ความสำคัญกับการพัฒนาบุคลากรภาครัฐ และคณะรัฐมนตรีได้มีมติเห็นชอบแนวทางการพัฒนาทักษะด้านดิจิทัลของข้าราชการและบุคลากรภาครัฐ อันจะนำไปสู่การเป็นรัฐบาลดิจิทัลเต็มรูปแบบในอนาคตอันใกล้ เมื่อวันที่ 3 สิงหาคม 2561 ณ โรงแรมเซ็นทรา บาย เซ็นทารา ศูนย์ราชการและคอนเวนชั่นเซ็นเตอร์ ถนนแจ้งวัฒนะ เขตหลักสี่ กรุงเทพฯ
***********************

ที่มา : http://www.thaigov.go.th/news/contents/details/14332