รัฐบาลไทย-ข่าวทำเนียบรัฐบาล-ผู้ช่วย รมว.กระทรวงดิจิทัลฯ และปลัดกระทรวงดิจิทัลฯ รุกชวนนักธุรกิจจีนร่วมมือพัฒนา-ทดสอบ 5G ในดิจิทัลพาร์คของไทย


วันพุธที่ 8 สิงหาคม 2561
72
ผู้ช่วย รมว.กระทรวงดิจิทัลฯ และปลัดกระทรวงดิจิทัลฯ รุกชวนนักธุรกิจจีนร่วมมือพัฒนา-ทดสอบ 5G ในดิจิทัลพาร์คของไทย
ผู้ช่วย รมว.กระทรวงดิจิทัลฯ และปลัดกระทรวงดิจิทัลฯ
ดร.พันธ์ศักดิ์ ศิริรัชตพงษ์ ผู้ช่วยรัฐมนตรีประจำกระทรวงดิจิทัลเพื่อเศรษฐกิจและสังคม พร้อมด้วยนางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม นำคณะผู้บริหารสำนักงานส่งเสริมเศรษฐกิจดิจิทัล และบริษัท กสท โทรคมนาคม จำกัด (มหาชน) เข้าเยี่ยมชมการดำเนินงานของสำนักงานใหญ่ หัวเว่ยเทคโนโลยี (Huawei Technologies) ณ เมืองเซินเจิ้น มณฑลกวางตุ้ง สาธารณรัฐประชาชนจีน พร้อมทั้งหารือการพัฒนาความร่วมมือในพื้นที่โครงการระเบียงเขตเศรษฐกิจภาคตะวันออก (EEC) และโครงการ Digital Park Thailand โดยได้หารือกันถึงกรอบความร่วมมือด้านการสนับสนุนและการพัฒนาเทคโนโลยี 5G อาทิ การจัดตั้งกลุ่มพันธมิตรเทคโนโลยี 5G ในประเทศไทย การพัฒนาความรู้ความเข้าใจด้านเทคโนโลยีกับทุกภาคส่วนที่เกี่ยวข้องอย่างบูรณาการ การทดสอบและพัฒนาเทคโนโลยี รวมถึงการทดลองใช้และการจัดสรรพื้นที่เพื่อเป็นสนามทดสอบด้านเทคโนโลยี 5G ตลอดจนแนวนโยบายการสนับสนุนเทคโนโลยีดังกล่าวในส่วนของภาครัฐ นอกจากนั้นยังได้หารือเกี่ยวกับแนวทางการสนับสนุนในการดำเนินการเรื่อง Open Labs อาทิ IoT, Platform เป็นต้น เมื่อวันที่ 7 สิงหาคม 2561
*******************

ที่มา : http://www.thaigov.go.th/news/contents/details/14455