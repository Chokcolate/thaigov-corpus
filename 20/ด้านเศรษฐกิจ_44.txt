รัฐบาลไทย-ข่าวทำเนียบรัฐบาล-ออมสิน ย้ำ ข่าวเลข 28 และ 8 ไม่เป็นความจริง

วันพุธที่ 25 กรกฎาคม 2561
ออมสิน ย้ำ ข่าวเลข 28 และ 8 ไม่เป็นความจริง
ตามที่ได้มีข้อความเผยแพร่ทางสื่อ Social Media อ้างชื่อธนาคารออมสินและอ้างอิงถึงสถาบัน เกี่ยวกับเลข 28 เลข 8 ในบัตรประจำตัวประชาชน ถ้าใครมีให้ไปรับเงินได้ฟรีที่ธนาคารออมสิน
รายงานข่าวจากธนาคารออมสิน แจ้งว่า ตามที่ได้มีข้อความเผยแพร่ทางสื่อ Social Media อ้างชื่อธนาคารออมสินและอ้างอิงถึงสถาบัน เกี่ยวกับเลข 28 เลข 8 ในบัตรประจำตัวประชาชน ถ้าใครมีให้ไปรับเงินได้ฟรีที่ธนาคารออมสินนั้น ธนาคารออมสินจึงขอย้ำว่า ข้อความหรือข่าวดังกล่าวไม่เป็นความจริง และการกระทำดังกล่าวธนาคารออมสินไม่ได้มีส่วนเกี่ยวข้องใดๆทั้งสิ้น อีกทั้งยังเป็นข้อความเก่าที่มีการเผยแพร่ หรือแชร์ในช่วงเดียวกันเมื่อปีที่แล้ว จึงขอให้ประชาชนอย่าได้หลงเชื่อและขอให้หยุดแชร์ข้อความดังกล่าว ทันที เนื่องจากส่วนหนึ่งของข้อความมีการอ้างถึงสถาบัน ทำให้ผู้กระทำและผู้เผยแพร่มีความผิดตามประมวลกฎหมายอาญามาตรา 112  และยังทำให้ธนาคารออมสินเสื่อมเสียชื่อเสียงอีกด้วย
ดังนั้น หากผู้ใดทราบเบาะแสที่มาของข้อความดังกล่าว โปรดแจ้งให้ธนาคารทราบทางศูนย์ลูกค้าสัมพันธ์ โทร.1115 เพื่อที่ธนาคารฯจะได้ดำเนินการทางกฎหมายต่อไป จึงเรียนมาเพื่อโปรดทราบ

ที่มา : http://www.thaigov.go.th/news/contents/details/14155
