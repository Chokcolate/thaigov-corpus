รัฐบาลไทย-ข่าวทำเนียบรัฐบาล-“ยุติธรรม” ประชุมคณะกรรมการสถาบันอนุญาโตตุลาการ เพื่อพิจารณาร่างข้อบังคับสถาบันอนุญาโตตุลาการฯ  และแผนยุทธศาสตร์สถาบันฯ

วันจันทร์ที่ 27 สิงหาคม 2561
“ยุติธรรม” ประชุมคณะกรรมการสถาบันอนุญาโตตุลาการ เพื่อพิจารณาร่างข้อบังคับสถาบันอนุญาโตตุลาการฯ  และแผนยุทธศาสตร์สถาบันฯ
กระทรวงยุติธรรม ประชุมคณะกรรมการสถาบันอนุญาโตตุลาการ เพื่อพิจารณาร่างข้อบังคับสถาบันอนุญาโตตุลาการฯ และแผนยุทธศาสตร์สถาบันฯ
ในวันจันทร์ที่ ๒๗ สิงหาคม ๒๕๖๑ เวลา ๑๐.๓๐ น.
ณ ห้องประชุมกระทรวงยุติธรรม ๑ ชั้น ๙ อาคารราชบุรีดิเรกฤทธิ์
ศูนย์ราชการเฉลิมพระเกียรติฯ กรุงเทพฯ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานการประชุมคณะกรรมการสถาบันอนุญาโตตุลาการ ครั้งที่ ๖/๒๕๖๑
โดยมีคณะกรรมการผู้ทรงคุณวุฒิ รวมทั้งผู้ที่เกี่ยวข้อง เข้าร่วมประชุมฯ
เพื่อพิจารณาร่างข้อบังคับสถาบันอนุญาโตตุลาการ แผนยุทธศาสตร์สถาบันฯ และหลักเกณฑ์การประเมินผล ดังนี้
๑. ร่างข้อบังคับสถาบันอนุญาโตตุลาการว่าด้วยการยกเว้นค่าธรรมเนียมอนุญาโตตุลาการให้แก่หน่วยงานของรัฐ พ.ศ. ....
๒. แผนยุทธศาสตร์สถาบันอนุญาโตตุลาการ พ.ศ.๒๕๖๒ - ๒๕๖๖
๓. หลักเกณฑ์ และวิธีการประเมินผลงานผู้อำนวยการสถาบันอนุญาโตตุลาการ
ทั้งนี้ ที่ประชุมมีมติเห็นชอบในหลักการ โดยได้มอบหมายให้ฝ่ายเลขานุการฯ นำร่างข้อบังคับฯ ดังกล่าว
ไปปรับปรุงและแก้ไขให้มีความเหมาะสมกับภารกิจการระงับข้อพิพาททางเลือก และหาข้อยุติในข้อพิพาทให้แก่ประชาชน
ทุกฝ่ายด้วยความเป็นธรรม และความเท่าเทียม ตลอดจนให้มีประสิทธิภาพมากยิ่งขึ้นต่อไป

ที่มา : http://www.thaigov.go.th/news/contents/details/14939
