รัฐบาลไทย-ข่าวทำเนียบรัฐบาล-รัฐมนตรีช่วยฯ สมชาย ร่วมงานเปิดตัว เว็บไซต์ ต่อยอดออนไลน์ แพลตฟอร์มค้าส่งออนไลน์


วันอังคารที่ 7 สิงหาคม 2561
276
พิมพ์
รัฐมนตรีช่วยฯ สมชาย ร่วมงานเปิดตัว เว็บไซต์ ต่อยอดออนไลน์ แพลตฟอร์มค้าส่งออนไลน์
นายสมชาย หาญหิรัญ รัฐมนตรีช่วยว่าการกระทรวงอุตสาหกรรม ร่วมงานแถลงข่าวเปิดตัวเว็บไซต์ "ต่อยอดออนไลน์" แพลตฟอร์มค้าส่งออนไลน์ "ถูก มั่นใจ ส่งไกลทั่วโลก" ณ ชั้น G Atrium อาคารเอ็มไพร์ ทาวเวอร์ กรุงเทพฯ
เมื่อวันที่ 6 สิงหาคม 2561 นายสมชาย หาญหิรัญ รัฐมนตรีช่วยว่าการกระทรวงอุตสาหกรรม ร่วมงานแถลงข่าวเปิดตัวเว็บไซต์ "ต่อยอดออนไลน์" แพลตฟอร์มค้าส่งออนไลน์ "ถูก มั่นใจ ส่งไกลทั่วโลก" จัดโดย กลุ่มบริษัท แอสเสท เวิลด์ คอร์ปอเรชั่น โดยมี นายโสมพัฒน์ ไตรโสรัส ประธานเจ้าหน้าที่บริหารกลุ่มบริษัท แอสเสท เวิลด์      คอร์ปอเรชั่น พร้อมด้วยคณะผู้บริหาร ให้การต้อนรับ ณ ชั้น G Atrium อาคารเอ็มไพร์ ทาวเวอร์ กรุงเทพฯ
"ต่อยอดออนไลน์" คือระบบการค้าส่งออนไลน์แห่งแรกของไทย โดยต่อยอดแนวคิดมาจากตลาดต่อยอด สนับสนุนให้ผู้ประกอบการมีช่องทางการขาย ชำระเงิน และจัดส่งสินค้า ในเว็บไซต์ออนไลน์และเชื่อมต่อกับอีคอมเมิร์ซ     ทั่วโลก ด้วยการสร้างเครือข่ายนำผู้ซื้อจากในและต่างประเทศ มาเชื่อมต่อกับผู้ขาย  โดยมีพันธมิตรทางธุรกิจ สถาบันการเงินและผู้นำด้านธุรกิจโลจิสติกส์ เพื่อให้ผู้ซื้อและผู้ขายมั่นใจในความปลอดภัยของการชำระเงินและระบบจัดส่ง และเป็นผู้นำการค้าภายใต้แพลตฟอร์ม  B2B One Stop Solution กับพันธมิตรระดับโลกกว่า 10 ประเทศ เพื่อเป็นการเพิ่มขีดการแข่งขันและสนับสนุนให้แก่ผู้ประกอบการไทยก้าวสู่ระดับนานาชาติ

ที่มา : http://www.thaigov.go.th/news/contents/details/14423