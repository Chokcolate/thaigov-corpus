รัฐบาลไทย-ข่าวทำเนียบรัฐบาล-ผู้ช่วย รมว.ดิจิทัลฯ เป็นประธานมอบรางวัลการประกวดซอฟต์แวร์ดีเด่น TICTA 2018


วันศุกร์ที่ 17 สิงหาคม 2561
63
ผู้ช่วย รมว.ดิจิทัลฯ เป็นประธานมอบรางวัลการประกวดซอฟต์แวร์ดีเด่น TICTA 2018
ผู้ช่วย รมว.ดิจิทัลฯ
ดร.พันธ์ศักดิ์ ศิริรัชตพงษ์ ผู้ช่วยรัฐมนตรีประจำกระทรวงดิจิทัลเพื่อเศรษฐกิจและสังคม (ดีอี) เป็นประธานมอบรางวัลการประกวดซอฟต์แวร์ดีเด่นแห่งชาติ “Thailand ICT Awards 2018” (TICTA 2018) โดยสมาคมอุตสาหกรรมเทคโนโลยีสารสนเทศไทย (ATCI) จัดขึ้น เพื่อหาตัวแทนประเทศไทยไปแข่งขัน APICTA 2018 ณ เมืองกวางเจา สาธารณรัฐประชาชนจีน ซึ่งการจัดงานดังกล่าวเปรียบเสมือนเวทีในการแสดงผลงานแอปพลิเคชั่นต่างๆ ที่สามารถสร้างโอกาสในการนำเสนอและเชื่อมโยงกับเครือข่ายภาครัฐและเอกชน รวมถึงนักลงทุนทั้งในประเทศและระดับภูมิภาค อันเป็นประโยชน์โดยตรงต่อผู้ประกอบการ นักเรียน นักศึกษาที่เข้าร่วมโครงการฯ ทั้งนี้ เทคโนโลยีดิจิทัลไม่ได้เป็นเพียงเครื่องมือสนับสนุนการพัฒนาประเทศอีกต่อไป หากแต่เป็นกลไกสำคัญที่มีบทบาทในการขับเคลื่อนและยกระดับเศรษฐกิจ การศึกษา และสังคม ทั้งความรู้ที่เกี่ยวกับมนุษย์ เศรษฐกิจ สังคม วัฒนธรรม และความมั่นคง โดยสามารถใช้ความรู้เหล่านี้ในการประดิษฐ์ คิดค้นสิ่งที่เป็นประโยชน์ใหม่ๆ ตลอดจนใช้วิธีการทางเทคโนโลยีดิจิทัลในการแก้ไขปัญหาต่างๆ ได้อย่างสร้างสรรค์ ก่อให้เกิดประโยชน์สูงสุดจากศักยภาพของเทคโนโลยีและบุคลากร อันจะนำพาประเทศให้มีความเจริญก้าวหน้าควบคู่กับสังคมที่ดีและประชาชนที่มีคุณภาพ เมื่อวันที่ 16 สิงหาคม 2561 ณ ห้องบอลรูม 2 โรงแรมโซฟิเทล กรุงเทพ ถนนสุขุมวิท เขตวัฒนา กรุงเทพฯ
**********************

ที่มา : http://www.thaigov.go.th/news/contents/details/14674