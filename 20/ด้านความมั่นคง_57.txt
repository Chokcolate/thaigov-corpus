รัฐบาลไทย-ข่าวทำเนียบรัฐบาล-กองทัพยัน พร้อมระดมกำลังพลและยุทโธปกรณ์เพิ่ม ช่วยชาวเพชรบุรี สนับสนุนการบริหารวิกฤตนำ้เขื่อนแก่งประจาน

วันอังคารที่ 7 สิงหาคม 2561
กองทัพยัน พร้อมระดมกำลังพลและยุทโธปกรณ์เพิ่ม ช่วยชาวเพชรบุรี สนับสนุนการบริหารวิกฤตนำ้เขื่อนแก่งประจาน
พล.ท.คงชีพ ตันตระวาณิชย์ โฆษก กห. เปิดเผยว่า หลังจากที่ พล.อ.ประวิตร วงษ์สุวรรณ รอง นรม.และ รมว.กห. ได้สั่งการด่วน ให้ทุกเหล่าทัพจัดกำลังพลและเครื่องมือช่าง ร
ระดมเข้าไปช่วยสนับสนุนการแก้ปัญหาบริหารจัดการน้ำในพื้นที่ จว.เพชรบุรี  เพื่อช่วยเหลือประชาชนจากผลกระทบของการระบายน้ำจากเขื่อนแก่งกระจาน
ปัจจุบัน กองทัพไทยโดยทุกเหล่าทัพในพื้นที่  ได้จัดกำลังพลและยุทโธปกรณ์ รวมทั้งเครื่องมือช่าง เร่งเข้าไปเสริมและสนับสนุนการทำงานของ กรมชลประทานและส่วนราชการอื่นๆ ในพื้นที่ ร่วมป้องกันและแก้ปัญหาในพื้นที่เสี่ยง ด้วยการขุดลอกคลองเพื่อเพิ่มประสิทธิภาพการระบายน้ำในพื้นที่ อ.ท่ายาง, การติดตั้งระบบสูบนำ้บริเวณเขื่อนแก่งกระจาน, การติดตั้งเรือผลักดันนำ้ จำนวน 20 ลำ เร่งระบายนำ้ในแม่นำ้เพชรบุรี, การบรรจุกระสอบทรายจัดทำแนวป้องกันน้ำและเสริมความมั่นคงพนังกั้นนำ้ตามแนวตลิ่งในพื้นที่ อ.เมือง รวมทั้งช่วยเหลือประชาชนขนย้ายสิ่งของไปยังพื้นที่ปลอดภัย  ทั้งนี้ ได้จัดตั้งศูนย์บรรเทาสาธารณภัยเหล่าทัพ ติดตามสถานการณ์และเตรียมความพร้อมให้การสนับสนุนช่วยเหลือเพิ่มเติมให้ทันต่อสถานการณ์

ที่มา : http://www.thaigov.go.th/news/contents/details/14410
