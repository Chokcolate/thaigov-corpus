รัฐบาลไทย-ข่าวทำเนียบรัฐบาล-กรุงไทยรวมพลังทำความดีเฉลิมพระเกียรติ


วันพุธที่ 25 กรกฎาคม 2561
111
พิมพ์
กรุงไทยรวมพลังทำความดีเฉลิมพระเกียรติ
เนื่องในโอกาสมหามงคลเฉลิมพระชนมพรรษา สมเด็จพระเจ้าอยู่หัวมหาวชิราลงกรณ บดินทรเทพยวรางกูร 66 พรรษา 28 กรกฎาคม 2561 ธนาคารกรุงไทยได้จัดกิจกรรมเฉลิมพระเกียรติ ภายใต้ชื่องาน ฉลองราชย์เกริกเกียรติขจรไกล กรุงไทยรวมใจถวายพระพร  ณ อาคารสำนักงานใหญ่
นายผยง ศรีวณิช กรรมการผู้จัดการใหญ่ ธนาคารกรุงไทย เปิดเผยว่า เนื่องในโอกาสมหามงคลเฉลิมพระชนมพรรษา สมเด็จพระเจ้าอยู่หัวมหาวชิราลงกรณ บดินทรเทพยวรางกูร 66 พรรษา 28 กรกฎาคม 2561 ธนาคารกรุงไทยได้จัดกิจกรรมเฉลิมพระเกียรติ ภายใต้ชื่องาน ฉลองราชย์เกริกเกียรติขจรไกล กรุงไทยรวมใจถวายพระพร  ณ อาคารสำนักงานใหญ่  ระหว่างวันที่  23-31 กรกฎาคม 2561  เพื่อร่วมแสดงพลังความจงรักภักดี ถวายพระพรชัยมงคล โดยอัญเชิญพระฉายาลักษณ์ สมเด็จพระเจ้าอยู่หัวมหาวชิราลงกรณ บดินทรเทพยวรางกูร  ประดับธงชาติไทย และ ธงอักษรพระปรมาภิไธย ว.ป.ร และจัดโต๊ะลงนามถวายพระพร online จัดนิทรรศการเทิดพระเกียรติเกี่ยวกับพระราชกรณียกิจ รวมทั้งเชิญชวนพนักงานทั่วประเทศแต่งกายด้วยเสื้อโทนสีเหลืองตลอดเดือนกรกฎาคม 2561
นายผยง ศรีวณิช กล่าวต่อไปว่า ตนเองพร้อมด้วยผู้บริหารระดับสูง และพนักงาน ได้ร่วมสมัครเป็นจิตอาสา ในโครงการ เราทำความ ดี ด้วยหัวใจ ที่สนามเสือป่า นอกจากนี้ ในวันที่ 26 กรกฎาคม 2561 ธนาคารจะจัดกิจกรรมทำบุญตักบาตร พระสงฆ์ 67 รูป เพื่อถวายเป็นพระราชกุศล หลังจากนั้น ผู้บริหาร  และพนักงาน ร่วมกล่าวถวายสัตย์ปฏิญาณในการเป็นพนักงานที่ดี รวมทั้งร่วมกิจกรรมบำเพ็ญสาธารณประโยชน์  โดยร่วมกับสำนักงานเขตวัฒนา ทำความสะอาดรอบอาคารสำนักงานใหญ่ และพื้นที่ริมถนนสุขุมวิท บริเวณใกล้เคียงอาคารสำนักงานใหญ่ ในวันที่ 28 กรกฎาคม 2561 ระหว่างเวลา 9.00-12.00 น. สำหรับพนักงานในส่วนภูมิภาค ได้เข้าร่วมกิจกรรมบำเพ็ญสาธารณประโยชน์กับหน่วยงานราชการหรือองค์กรต่างๆ ในพื้นที่ทั่วประเทศ ตั้งแต่วันที่ 18 กรกฎาคมที่ผ่านมา
ฝ่ายสื่อสารองค์กรและภาพลักษณ์
โทร. 0-2208-4174-8

ที่มา : http://www.thaigov.go.th/news/contents/details/14153