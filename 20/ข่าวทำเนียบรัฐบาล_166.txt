รัฐบาลไทย-ข่าวทำเนียบรัฐบาล-นายกรัฐมนตรีเผยไม่เห็นด้วยกฎหมายเพิ่มค่าปรับไม่พกใบขับขี่ ระบุยังไม่อนุมัติกฎหมายดังกล่าว

วันอังคารที่ 28 สิงหาคม 2561
นายกรัฐมนตรีเผยไม่เห็นด้วยกฎหมายเพิ่มค่าปรับไม่พกใบขับขี่ ระบุยังไม่อนุมัติกฎหมายดังกล่าว
นายกรัฐมนตรีเผยไม่เห็นด้วยกฎหมายเพิ่มค่าปรับไม่พกใบขับขี่ ระบุยังไม่อนุมัติกฎหมายดังกล่าว
วันนี้ (28 สิงหาคม 2561) เวลา 14.00 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการเป็นประธานประชุมคณะรัฐมนตรีถึงการวิพากษ์วิจารณ์เกี่ยวกับข้อเสนอของสำนักงานตำรวจแห่งชาติที่จะเสนอเพิ่มโทษสำหรับผู้ที่ไม่พกใบขับขี่ว่า เรื่องนี้เป็นความคิดของหน่วยงานที่เกี่ยวข้อง ซึ่งรัฐบาลต้องมาศึกษารายละเอียดดูว่าเหมาะสมหรือไม่ อย่างไร แต่ส่วนตัวไม่เห็นด้วยกับเรื่องนี้ ต้องไปหาประเด็นอื่น ๆ มาด้วย อย่ามองกันแค่ว่าเป็นการเพิ่มความรับผิดชอบให้กับคนที่จะต้องพกใบขับขี่หรือไม่ก็ต้องต่อทะเบียนรถ
นายกรัฐมนตรีกล่าวว่า วัตถุประสงค์มีหลายอย่างด้วยกัน แต่ไม่ใช่หลายอย่างที่ในโซเชียลฯ เอามาโพสต์กัน อย่าสร้างความเข้าใจผิด ๆ แบบนี้ให้ประชาชน เพราะไม่เช่นนั้นในวันข้างหน้าการแก้ปัญหาจะไปไม่ได้ ทุกอย่างต้องอาศัยกฎหมาย ความเหมาะสม ควรจะเป็นอย่างไร สำหรับผมยังไม่เห็นด้วยในประเด็นนี้ ก็ต้องหารือกันต่อไป ต้องมองกันในหลาย ๆ มุม อย่าไปขัดแย้งอะไรกัน ดังนั้น ขอให้เข้าใจว่าวันนี้ผมยังไม่อนุมัติอะไรทั้งสิ้น
------------------------------------------------

ที่มา : http://www.thaigov.go.th/news/contents/details/14984
