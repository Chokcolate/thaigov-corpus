รัฐบาลไทย-ข่าวทำเนียบรัฐบาล-รอง นรม. พล.อ.อ.ประจินฯ เป็นประธานการประชุมคณะกรรมการติดตามการปฏิบัติงานตามนโยบายรัฐบาล (คตน.) ครั้งที่ 8/2561

วันจันทร์ที่ 27 สิงหาคม 2561
รอง นรม. พล.อ.อ.ประจินฯ เป็นประธานการประชุมคณะกรรมการติดตามการปฏิบัติงานตามนโยบายรัฐบาล (คตน.) ครั้งที่ 8/2561
รอง นรม. พล.อ.อ.ประจินฯ เป็นประธานการประชุมคณะกรรมการติดตามการปฏิบัติงานตามนโยบายรัฐบาล (คตน.) ครั้งที่ 8/2561 โดยมีมติเห็นชอบ “ที่อ่านหนังสือท้องถิ่น รักการอ่าน” ประจำหมู่บ้าน ชุมชน ตำบล อย่างน้อย องค์กรปกครองส่วนท้องถิ่น ละ 1 แห่งทั่วประเทศ
วันนี้ (27 สิงหาคม 2561) เวลา 15.30 น. ณ ตึกสันติไมตรี (หลังใน) ทำเนียบรัฐบาล พลอากาศเอก ประจิน  จั่นตอง รองนายกรัฐมนตรี เป็นประธานการประชุมคณะกรรมการติดตามการปฏิบัติงานตามนโยบายรัฐบาล (คตน.) ครั้งที่ 8/2561 สรุปสาระสำคัญได้ดังนี้
ที่ประชุมรับทราบ ผลการดำเนินงานการส่งเสริมการศึกษาแก่โรงเรียนในจังหวัดภายใต้ชายแดน กระทรวงสาธารณะสุข ซึ่งได้ดำเนินการเทียบวุฒิการศึกษาของผู้สาเร็จการศึกษาจากสถาบันศึกษาปอเนาะและศูนย์การศึกษาอิสลามประจำมัสยิด (ตาดีกา) ให้สามารถเข้ารับการศึกษาต่อในโรงเรียนสามัญได้ดำเนินการตามแนวทาง ดังนี้ 1. แนวทางการเทียบวุฒิการศึกษาจากสถาบันศึกษาปอเนาะและศูนย์การศึกษาอิสลามประจำมัสยิด (ตาดีกา) 2. แนวทางการเทียบโอน ผลการเรียน และ 3. โครงการพัฒนาการใช้หลักสูตรอิสลามศึกษาฯ ประจำมัสยิด ระดับอิสลามศึกษาตอนต้น พุทธศักราช 2559 ประจำปีงบประมาณ 2562
นอกจากนี้ ที่ประชุมรับทราบผลการดำเนินงานการส่งเสริมและสร้างการรับรู้เกี่ยวกับเอกลักษณ์และเกร็ดความรู้ของท้องถิ่น ซึ่งกระทรวงวัฒนธรรมเป็นหน่วยงานหลักร่วมกับหน่วยงานที่เกี่ยวข้องดำเนินการส่งเสริมและสร้างการรับรู้เกี่ยวกับอัตลักษณ์ สถานที่สาคัญ เกร็ดความรู้ หรือเรื่องราว ที่น่าสนใจของแต่ละจังหวัดผ่านสื่อในรูปแบบต่าง ๆ ให้ทั่วถึง เช่น โรงเรียน สถาบันการศึกษา วัด ห้องสมุดประชาชน เป็นต้น เพื่อสร้างการรับรู้และปลูกฝังให้ประชาชนเกิดความภาคภูมิใจในท้องถิ่นของตน รวมทั้ง เป็นการส่งเสริมการเรียนรู้และการท่องเที่ยวด้วย โดยได้ดำเนินการดังนี้ 1. ดำเนินโครงการ “ที่อ่านหนังสือท้องถิ่น รักการอ่าน” โดยจัดทำสถานที่อ่านหนังสือประจำหมู่บ้าน ชุมชน ตำบล อย่างน้อย องค์กรปกครองส่วนท้องถิ่น (อปท.) ละ 1 แห่ง โดยพิจารณาจากสถานที่ที่มีอยู่เดิม เช่น ที่ทำการ อปท. ที่อ่านหนังสือประจำหมู่บ้าน สถานที่ที่ไม่ได้ใช้ประโยชน์ เป็นต้น 2. จัดทำตัวชี้วัดของ โดยกำหนดให้ปี พ.ศ. 2561 อปท. ทั่วประเทศ (7,852 แห่ง) จะต้องมีที่อ่านหนังสือประจำ อย่างน้อย อปท. ละ 1 แห่ง และ 3. ดำเนินโครงการ “โรงเรียนพอเพียงท้องถิ่น” หรือ Local Sufficiency School : LSS เพื่อสร้างส่งเสริมให้สถานศึกษาน้อมนำหลักปรัชญาของเศรษฐกิจพอเพียงไปสู่การปฏิบัติ มีความรู้ ความเข้าใจ และสามารถนำความรู้ไปประยุกต์ใช้ในชีวิตประจำวันและพัฒนาชุมชนของตนเอง โดยแต่ละโรงเรียนจะดำเนินโครงการ หรือกิจกรรมตามความเหมาะสมของพื้นที่ แบ่งออกเป็น 5 ด้าน ได้แก่ (1) ด้านการเกษตร (2) ด้านสังคม (3) ด้านเศรษฐกิจ (4) ด้านสิ่งแวดล้อม และ (5) ด้านวัฒนธรรม รวมทั้ง ได้ดำเนินการจัดอบรมโครงการประวัติศาสตร์ชาติไทย และบุญคุณของพระมหากษัตริย์ไทย ให้กับผู้บริหาร ครู กศน. ในพื้นที่จังหวัดภาคใต้อีกด้วย
นอกจากนี้ ที่ประชุมรับทราบผลการดำเนินงานการแก้ไขปัญหาและพัฒนาระบบสหกรณ์ ซึ่งส่วนราชการและหน่วยงานของรัฐให้ความสาคัญ เร่งรัด ขับเคลื่อน และติดตามการดำเนินการเรื่องต่าง ๆ เช่น การแก้ไขปัญหาและพัฒนาระบบสหกรณ์ โดยเฉพาะสหกรณ์การเกษตรให้มีความเข้มแข็ง สามารถเป็นศูนย์รวมสินค้าและผลิตผลทางการเกษตรที่มีคุณภาพ
ตอนท้ายของประชุมรับทราบ ผลการดำเนินงานการติดตามการจัดสร้างที่อยู่อาศัยในลักษณะบ้านสำเร็จรูป (Knockdown) ให้แก่ผู้ได้รับผลกระทบจากปัญหาอุทกภัย ซึ่งที่ประชุมเห็นชอบให้กรมโยธาธิการและผังเมืองรวมทั้งการเคหะแห่งชาติ ออกแบบบ้านสาเร็จรูป (Knockdown) เพิ่มเติม ในราคาที่ต่ำกว่า 300,000 บาท เพื่อให้ผู้ประสบภัยมีโอกาสเข้าถึงแหล่งเงินกู้ได้ง่ายและมีความสามารถในการผ่อนชาระหนี้ได้อีกด้วย
...............................................................
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/14950
