รัฐบาลไทย-ข่าวทำเนียบรัฐบาล-นายกรัฐมนตรีเป็นประธานในพิธีทำบุญตักบาตร  ถวายพระราชกุศลแด่สมเด็จพระนางเจ้าสิริกิติ์  พระบรมราชินีนาถ  ในรัชกาลที่ 9 เนื่องในโอกาสวันเฉลิมพระชนมพรรษา 86 พรรษา 12 สิงหาคม 2561

วันอาทิตย์ที่ 12 สิงหาคม 2561
นายกรัฐมนตรีเป็นประธานในพิธีทำบุญตักบาตร  ถวายพระราชกุศลแด่สมเด็จพระนางเจ้าสิริกิติ์  พระบรมราชินีนาถ  ในรัชกาลที่ 9 เนื่องในโอกาสวันเฉลิมพระชนมพรรษา 86 พรรษา 12 สิงหาคม 2561
นายกรัฐมนตรีเป็นประธานในพิธีทำบุญตักบาตร  ถวายพระราชกุศลแด่สมเด็จพระนางเจ้าสิริกิติ์  พระบรมราชินีนาถ  ในรัชกาลที่ 9 เนื่องในโอกาสวันเฉลิมพระชนมพรรษา 86 พรรษา 12 สิงหาคม 2561
วันนี้ (12 สิงหาคม 2561) เวลา 06.30 น. ณ บริเวณท้องสนามหลวง พลเอก ประยุทธ์ จันทร์โอชา นายกรัฐมนตรี เป็นประธานในพิธีทำบุญตักบาตรถวายพระราชกุศลแด่สมเด็จพระนางเจ้าสิริกิติ์  พระบรมราชินีนาถ  ในรัชกาลที่ 9 เนื่องในโอกาสวันเฉลิมพระชนมพรรษา 86 พรรษา 12 สิงหาคม 2561  โดยมีนางนราพร จันทร์โอชา ภริยา  คณะองคมนตรีและคู่สมรส  ประธานสภานิติบัญญัติแห่งชาติ  ประธานศาลฎีกา  ประธานองค์กรอิสระและ คู่สมรส คณะรัฐมนตรีและคู่สมรส เลขาธิการนายกรัฐมนตรี ส่วนราชการในพระองค์  ผู้ว่าราชการกรุงเทพมหานคร  ผู้บัญชาการเหล่าทัพและผู้บัญชาการตำรวจแห่งชาติหัวหน้าหน่วยงานอิสระ   เข้าร่วมพิธีทำบุญตักบาตรฯ ตามลำดับพิธีดังนี้
นายกรัฐมนตรี ประธานในพิธีจุดธูปเทียนบูชาพระรัตนตรัยและจุดธูปเทียนเครื่องทองน้อยถวายราชสักการะพระบรมฉายาลักษณ์พระบาทสมเด็จพระปรมินทรมหาภูมิพลอดุลยเดช บรมนาถบพิตร จากนั้น  นายกรัฐมนตรีเปิดกรวยกระทงดอกไม้ธูปเทียนแพหน้าพระฉายาลักษณ์สมเด็จพระนางเจ้าสิริกิติ์พระบรมราชินีนาถ  ในรัชกาลที่ 9  เจ้าหน้าที่อาราธนาศีล  สมเด็จพระราชาคณะ  พระราชาคณะ จำนวน 10 รูป ให้ศีล  เจ้าหน้าที่กล่าวคำถวายสังฆทาน  จากนั้น นายกรัฐมนตรีและภริยา องคมนตรี ประธานสภานิติบัญญัติแห่งชาติ  ประธานศาลฎีกา  และส่วนราชการในพระองค์ ถวายเครื่องไทยธรรมแด่พระสงฆ์ จำนวน 10 รูป พระสงฆ์อนุโมทนา นายกรัฐมนตรีกรวดน้ำรับพร
จากนั้นในเวลา 07.00 น. นายกรัฐมนตรีและภริยา  และผู้เข้าร่วมพิธี ร่วมตักบาตรพระสงฆ์ จำนวน  243 รูป เสร็จพิธี นายกรัฐมนตรีและภริยาเดินทางกลับ
………
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/14549
