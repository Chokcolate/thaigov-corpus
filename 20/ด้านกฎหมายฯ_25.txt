รัฐบาลไทย-ข่าวทำเนียบรัฐบาล-"ยุติธรรม" จัดการประชุมระหว่างประเทศว่าด้วยสิทธิของเจ้าหนี้และลูกหนี้และมาตรการเยียวยา


วันพุธที่ 15 สิงหาคม 2561
72
"ยุติธรรม" จัดการประชุมระหว่างประเทศว่าด้วยสิทธิของเจ้าหนี้และลูกหนี้และมาตรการเยียวยา
"ยุติธรรม" จัดการประชุมระหว่างประเทศว่าด้วยสิทธิของเจ้าหนี้และลูกหนี้และมาตรการเยียวยา
ในวันพุธที่ ๑๕ สิงหาคม ๒๕๖๑ เวลา ๐๙.๐๐ น.
ณ ห้องกมลทิพย์ บอลรูม เดอะ สุโกศล กรุงเทพมหานคร
พลอากาศเอก ประจิน จั่นตอง รองนายกรัฐมนตรีและรัฐมนตรีว่าการกระทรวงยุติธรรม
เป็นประธานในพิธีเปิดการประชุมระหว่างประเทศว่าด้วยสิทธิของเจ้าหนี้และลูกหนี้และมาตรการเยียวยา
“การพัฒนาอย่างยั่งยืน : กลไกเจ้าพนักงานพิทักษ์ทรัพย์เอกชน และสิทธิหลักประกัน”
(International Conference on Creditor’s/Debtors’ Rights and Remedies
“Sustainable Development : Introducing Private Trustees in Bankruptcy
And Developing Security Interests Regime”)
จัดขึ้นระหว่างวันที่ ๑๕ – ๑๖ สิงหาคม ๒๕๖๑
เพื่อเป็นเวทีในการแลกเปลี่ยนความรู้และประสบการณ์เกี่ยวกับกฎหมาย กฎระเบียบ ระบบ
และแนวทางปฏิบัติที่ดีเลิศ (best practices) ด้านการบังคับคดีล้มละลาย และความสำคัญของกฎหมายเกี่ยวกับหลักประกันทางธุรกิจต่อวิสาหกิจขนาดกลางและขนาดย่อม (SMEs) ของประเทศสมาชิกอาเซียน
และประเทศคู่เจรจาของอาเซียน (สาธารณรัฐประชาชนจีน สาธารณรัฐเกาหลี และประเทศญี่ปุ่น)
ร่วมกับหน่วยงานและองค์การระหว่างประเทศที่เกี่ยวข้อง เพื่อเป็นการพัฒนาเครือข่ายความสัมพันธ์ที่ดีระหว่างกัน
ตลอดจนเพื่อนำความรู้และประสบการณ์มาพัฒนากฎหมายล้มละลายและกฎหมายหลักประกันทางธุรกิจต่อไป
โอกาสนี้ หม่อมหลวงปนัดดา ดิศกุล ผู้ช่วยรัฐมนตรีประจำนายกรัฐมนตรี
ได้กล่าวปาฐกถาพิเศษ ในหัวข้อ “น้อมนำศาสตร์พระราชาและหลักธรรมาภิบาล
เพื่อการปฏิรูปกระบวนการยุติธรรมอย่างยั่งยืน”
โดยมี คณะผู้บริหารกระทรวงยุติธรรม ผู้แทนประเทศสมาชิกอาเซียนและประเทศคู่เจรจา
ผู้แทนจากหน่วยงานในสังกัดกระทรวงยุติธรรม และเจ้าหน้าที่ที่เกี่ยวข้อง เข้าร่วมฯ

ที่มา : http://www.thaigov.go.th/news/contents/details/14617