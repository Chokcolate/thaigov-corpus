รัฐบาลไทย-ข่าวทำเนียบรัฐบาล-รัฐมนตรีฯ อุตตม ร่วมงานเสวนา "แนวหน้า FORUM #1 จับชีพจรเศรษฐกิจไทย"

วันศุกร์ที่ 24 สิงหาคม 2561
รัฐมนตรีฯ อุตตม ร่วมงานเสวนา "แนวหน้า FORUM #1 จับชีพจรเศรษฐกิจไทย"
นายอุตตม สาวนายน รัฐมนตรีว่าการกระทรวงอุตสาหกรรม ร่วมเสวนาพิเศษแนวโน้มศักยภาพอุตสาหกรรมไทย ในงาน แนวหน้า FORUM #1 จับชีพจรเศรษฐกิจไทย ณ โรงแรม สวิส โฮเต็ล เลอ คองคอร์ด
เมื่อวันที่ 23 สิงหาคม 2561 นายอุตตม สาวนายน รัฐมนตรีว่าการกระทรวงอุตสาหกรรม พร้อมด้วย นายสมคิด จาตุศรีพิทักษ์ รองนายกรัฐมนตรี ร่วมเสวนาพิเศษแนวโน้มศักยภาพอุตสาหกรรมไทย ในงาน แนวหน้า FORUM #1 จับชีพจรเศรษฐกิจไทย โดยมี นายผรณเดช พูนศิริวงศ์ กรรมการผู้จัดการหนังสือพิมพ์แนวหน้า และคณะผู้บริหาร ให้การต้อนรับ ณ โรงแรม สวิส โฮเต็ล เลอ คองคอร์ด
รัฐมนตรีฯ อุตตม กล่าวว่า สถานการณ์เศรษฐกิจของประเทศไทยในปัจจุบันนี้ กำลังเดินหน้าได้อย่างมีศักยภาพ และมีโอกาสการเติบโตอย่างก้าวกระโดด จากความสนใจของนักธุรกิจต่างประเทศ ที่จะเข้ามาร่วมลงทุนในประเทศไทย รัฐบาลต้องการสร้างความร่วมมือแบบระยะยาว รวมทั้งการพัฒนาสิ่งใหม่ๆ การสร้างเศรษฐกิจให้มีมูลค่าสูง มีความเข้มแข็งทั้งด้านการเกษตรและเทคโนโลยี เพื่อยกระดับขีดความสามารถของประเทศไทยให้เป็นที่ต้องการของตลาดโลก

ที่มา : http://www.thaigov.go.th/news/contents/details/14872
