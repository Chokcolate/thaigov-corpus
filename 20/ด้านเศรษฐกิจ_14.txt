รัฐบาลไทย-ข่าวทำเนียบรัฐบาล-รมต.อุตตมฯ ร่วมคณะนายกรัฐมนตรี เยี่ยมชมการดำเนินงานของศูนย์เรียนรู้ผักอินทรีย์เมืองธรรมเกษตรไร่ภูตะวัน ออร์แกนิคฟาร์ม บ้านหนองเม็ก จ.อำนาจเจริญ

วันจันทร์ที่ 23 กรกฎาคม 2561
รมต.อุตตมฯ ร่วมคณะนายกรัฐมนตรี เยี่ยมชมการดำเนินงานของศูนย์เรียนรู้ผักอินทรีย์เมืองธรรมเกษตรไร่ภูตะวัน ออร์แกนิคฟาร์ม บ้านหนองเม็ก จ.อำนาจเจริญ
รมต.อุตตมฯ ร่วมคณะนายกรัฐมนตรี เยี่ยมชมการดำเนินงานของศูนย์เรียนรู้ผักอินทรีย์เมืองธรรมเกษตรไร่ภูตะวัน ออร์แกนิคฟาร์ม บ้านหนองเม็ก จ.อำนาจเจริญ
จ. อำนาจเจริญ : วันนี้ (23 กรกฎาคม 2561) เวลา 09.00 น.  นายอุตตม สาวนายน รัฐมนตรีว่าการกระทรวงอุตสาหกรรม ร่วมคณะนายกรัฐมนตรี (พลเอกประยุทธ์ จันทร์โอชา) เยี่ยมชมการดำเนินงานของศูนย์เรียนรู้ผักอินทรีย์เมืองธรรมเกษตรไร่ภูตะวัน ออร์แกนิคฟาร์ม บ้านหนองเม็ก จ.อำนาจเจริญ โดยได้รับฟังการบรรยายสรุปผลการดำเนินงานของศูนย์เรียนรู้ผักอินทรีย์ฯ พร้อมเยี่ยมชมกระบวนการผลิตและการดำเนินธุรกิจภายใต้แบรนด์ “ไร่ภูตะวัน ออร์แกนิคฟาร์ม” โดยมีนายสุวินัย ต่อศิริสุข เลขานุการรัฐมนตรีว่าการกระทรวงอุตสาหกรรม นายพสุ โลหารชุน ปลัดกระทรวงอุตสาหกรรม นายทองชัย ชวลิตพิเชฐ รองปลัดกระทรวงอุตสาหกรรม นายสุรพล ชามาตย์  หัวหน้าผู้ตรวจราชการกระทรวงอุตสาหกรรม ร่วมคณะ
ศูนย์เรียนรู้ผักอินทรีย์เมืองธรรมเกษตร ไร่ภูตะวัน ออร์แกนิคฟาร์ม เป็นต้นแบบหมู่บ้านผักอินทรีย์ของจังหวัดที่ส่งเสริมให้เกษตรกรในชุมชนหันมาปลูกผักอินทรีย์และรวบรวมผลผลิตจากสมาชิกส่งขายตลาด "ใช้แนวทางการตลาดนำการผลิต” ด้วยการทำแปลงปลูกผักเชิงพาณิชย์ วางแผนการผลิตอย่างเป็นระบบ ให้มีผลผลิตป้อนเข้าสู่ตลาดได้ตลอดทั้งปี สินค้าปัจจุบัน “ไร่ภูตะวัน ออร์แกนิค ฟาร์ม” มีผักสลัดอินทรีย์ เป็นสินค้าหลักของกลุ่ม มีสมาชิกลูกไร่ที่ปลูกผักอินทรีย์รวมกันประมาณ 100 ไร่ โดยเน้นปลูกพืชผักอินทรีย์ในโรงเรือนระบบปิดเรียกว่า “โรงเรือนกรีนเฮ้าส์” มีหลังคาและมุ้งกันแมลง

ที่มา : http://www.thaigov.go.th/news/contents/details/14063
