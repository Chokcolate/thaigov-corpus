รัฐบาลไทย-ข่าวทำเนียบรัฐบาล-วธ. สั่งการ วธจ. ทั่วประเทศ เร่งให้ความรู้ประชาชน  วิธีการคัดกรอง เฝ้าระวัง ป้องกัน การแพร่ระบาดไวรัสโคโรนา


วันอังคารที่ 17 มีนาคม 2563
17
วธ. สั่งการ วธจ. ทั่วประเทศ เร่งให้ความรู้ประชาชน  วิธีการคัดกรอง เฝ้าระวัง ป้องกัน การแพร่ระบาดไวรัสโคโรนา
วธ. สั่งการ วธจ. ทั่วประเทศ เร่งให้ความรู้ประชาชน วิธีการคัดกรอง เฝ้าระวัง ป้องกัน การแพร่ระบาดไวรัสโคโรนา
วธ. สั่งการ วธจ. ทั่วประเทศ เร่งให้ความรู้ประชาชน
วิธีการคัดกรอง เฝ้าระวัง ป้องกัน การแพร่ระบาดไวรัสโคโรนา
นายอิทธิพล คุณปลื้ม รัฐมนตรีว่าการกระทรวงวัฒนธรรม (รมว.วธ.) เปิดเผยว่า สืบเนื่องจากขณะนี้ มีการระบาดของโรคเชื้อไวรัสโคโรนา 2019 (COVID-19) ไปทุกทวีปทั่วโลก ซึ่งพลเอกประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม มีข้อสั่งการให้กำหนดมาตรการต่างๆ โดยให้มีการบูรณาการความร่วมมือทุกภาคส่วนในการคัดกรอง เฝ้าระวัง ป้องกัน และควบคุมโรคอย่างเข้มข้น และขอให้ประชาชน  ให้ความร่วมมือและปฏิบัติตามคำแนะนำต่างๆ เพื่อความปลอดภัยทั้งตนเองและผู้อื่น รวมทั้งลดผลกระทบ ในด้านเศรษฐกิจและสังคมนั้น ได้มอบหมายให้ผู้บริหารกระทรวงวัฒนธรรม (วธ.) และหน่วยงานในสังกัด วธ. ทำหนังสือแจ้งให้สำนักงานวัฒนธรรมจังหวัดและหน่วยงานของ วธ. ในส่วนภูมิภาคทราบถึงแนวทางข้อปฏิบัติและข้อแนะนำในการคัดกรอง เฝ้าระวัง ป้องกัน และควบคุมโรคของโรคเชื้อไวรัสโคโรนาตามแนวทางที่รัฐบาล ประกาศและตามทางที่กระทรวงสาธารณสุข (สธ.) ออกประกาศให้ทุกคนปฏิบัติตามอย่างเคร่งครัด  โดยสั่งการให้วัฒนธรรมจังหวัด เร่งให้ความรู้แก่ประชาชน ชุมชน ถึงวิธีการคัดกรอง เฝ้าระวัง ป้องกันการแพร่ระบาดไวรัสโคโรนา และให้หน่วยงานในสังกัด วธ. ทั้งส่วนกลางและส่วนภูมิภาค ผลิตสื่อประชาสัมพันธ์ และอินโฟกราฟิก ในการให้ความรู้และเผยแพร่ไปยังครือข่ายวัฒนธรรม และบุคลากรของ วธ. ทั่วประเทศ รวมถึงประชาชนทุกภาคส่วน ที่สำคัญสั่งการให้ขับเคลื่อนเรื่องดังกล่าว โดยให้ผู้นำชุมชนและชุมชนคุณธรรมน้อมนำหลักปรัชญาของเศรษฐกิจพอเพียงที่มีอยู่กว่า 22,000 แห่งทั่วประเทศ เร่งให้ความรู้เกี่ยวกับการแพร่ระบาดไวรัสโคโรนาด้วย
-------------------------

ที่มา : https://www.thaigov.go.th/news/contents/details/27406