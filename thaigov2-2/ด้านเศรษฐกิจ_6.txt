รัฐบาลไทย-ข่าวทำเนียบรัฐบาล-รองปลัดวรวรรณ เข้าร่วมประชุมติดตามสถานการณ์บริหารจัดการการแพร่ระบาดของโรคติดเชื้อไวรัสโคโรนา 2019 (โควิด-19)

วันจันทร์ที่ 16 มีนาคม 2563
รองปลัดวรวรรณ เข้าร่วมประชุมติดตามสถานการณ์บริหารจัดการการแพร่ระบาดของโรคติดเชื้อไวรัสโคโรนา 2019 (โควิด-19)
นางวรวรรณ ชิตอรุณ รองปลัดกระทรวงอุตสาหกรรม เข้าร่วมประชุมติดตามสถานการณ์บริหารจัดการการแพร่ระบาดของโรคติดเชื้อไวรัสโคโรนา 2019 (โควิด-19) ณ ตึกสันติไมตรี ทำเนียบรัฐบาล
วันที่ 15 มีนาคม 2563 เวลา 09.30 - 12.00 น. นางวรวรรณ ชิตอรุณ รองปลัดกระทรวงอุตสาหกรรม เข้าร่วมประชุมติดตามสถานการณ์บริหารจัดการการแพร่ระบาดของโรคติดเชื้อไวรัสโคโรนา 2019 (โควิด-19) ณ ตึกสันติไมตรี ทำเนียบรัฐบาล โดยมีพลเอกประยุทธ์ จันทร์โอชา นายกรัฐมนตรี เป็นประธาน ซึ่งเป็นการประชุมเพื่อรับทราบสถานการณ์ในปัจจุบันและเตรียมการก่อนการประชุมคณะกรรมการบริหารสถานการณ์บริหารการแพร่ระบาดของโรคติดเชื้อไวรัสโคโรนา 2019 (โควิด-19) ในวันจันทร์ที่ 16 มีนาคม 2563 เวลา 9.30 น. ณ ทำเนียบรัฐบาล ในเบื้องต้นมีประเด็นที่เกี่ยวข้องกับกระทรวงอุตสาหกรรม ใน 2 เรื่องคือ 1) กระทรวงอุตสาหกรรม โดยสำนักงานมาตรฐานผลิตภัณฑ์อุตสาหกรรม ช่วยตรวจสอบหน้ากากอนามัยประเภทผ้าหรือหน้ากากประเภทอื่นที่ไม่ใช้เพื่อการแพทย์ ซึ่งมีการนำเข้าหรือจำหน่ายอยู่ในปัจจุบัน ว่าได้มาตรฐานหรือไม่ และ 2) ให้หน่วยงานจัดทำแผนหรือมาตรการรองรับผลกระทบด้านเศรษฐกิจจากสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) และนอกจากนี้นายกรัฐมนตรีได้เยี่ยมชมและให้กำลังใจเจ้าหน้าที่ที่เป็นผู้แทนของทุกกระทรวง ประจำศูนย์บริหารสถานการณ์ฯ ดังกล่าว

ที่มา : https://www.thaigov.go.th/news/contents/details/27343
