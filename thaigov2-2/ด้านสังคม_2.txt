รัฐบาลไทย-ข่าวทำเนียบรัฐบาล-พม. จับมือ อพม. และจิตอาสาทุกวัย ร่วมทำหน้ากากผ้า สู้ไวรัสโควิด-19"เกือบ 7,000 ชิ้น แจกจ่ายให้ประชาชน


วันจันทร์ที่ 16 มีนาคม 2563
35
พม. จับมือ อพม. และจิตอาสาทุกวัย ร่วมทำหน้ากากผ้า สู้ไวรัสโควิด-19"เกือบ 7,000 ชิ้น แจกจ่ายให้ประชาชน
พม. จับมือ อพม. และจิตอาสาทุกวัย ร่วมทำหน้ากากผ้า สู้ไวรัสโควิด-19"เกือบ 7,000 ชิ้น แจกจ่ายให้ประชาชน
วันที่ 15 มี.ค. 63 นายจุติ ไกรฤกษ์ รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เปิดเผยว่า วันนี้เป็นวันสุดท้ายของการจัดกิจกรรม พม. อาสา ร่วมทำหน้ากากผ้า สู้ไวรัสโควิด-19 ระหว่างวันที่ 11-15 มี.ค. 2563 ณ กระทรวง พม. สะพานขาว ถ.กรุงเกษม กทม. ซึ่งมีอาสาสมัครพัฒนาสังคมและความมั่นคงของมนุษย์ (อพม.) และประชาชนจิตอาสาทุกวัยเข้ามาทำหน้ากากผ้าอนามัยที่เย็บด้วยมือของตนเอง เพื่อนำกลับไปใช้ในครอบครัว และแจกจ่ายให้กับประชาชนที่ต้องการ ทาง กระทรวง พม. ได้เตรียมเจ้าหน้าที่สอนทำหน้ากากผ้าสำหรับผู้ใหญ่และเด็ก และวัสดุอุปกรณ์ รวมทั้งจักรเย็บผ้า โดยไม่เสียค่าใช้จ่ายแต่อย่างใด นอกจากกิจกรรมการทำหน้ากากผ้าอนามัยแล้ว ยังมีกิจกรรมการให้ความรู้เกี่ยวกับวิธีปฏิบัติตนเพื่อป้องกันเชื้อไวรัสโควิด-19 การร้องเพลงจากศิลปิน นักแสดง และนักร้อง การแสดงดนตรีไทยและสากล อีกทั้งเด็กและเยาวชนที่เข้าร่วมกิจกรรมจะได้รับเกียรติบัตรออนไลน์จากรมว.พม. นอกจากนี้ ยังมีประชาชนมาบริจาคผ้าและวัสดุอุปกรณ์เพื่อทำหน้ากากผ้าอีกด้วย
นายจุติ กล่าวเพิ่มเติมว่า สำหรับกิจกรรมดังกล่าวจัดขึ้น 5 วัน มีผู้เข้าร่วมกิจกรรมรวมทั้งหมดกว่า 1,000 คน สามารถผลิตหน้ากากผ้าได้จำนวนเกือบ 7,000 ชิ้น ทั้งนี้ ตนขอขอบคุณพี่น้องประชาชนจิตอาสาทุกคนที่เข้ามามีส่วนร่วมทำหน้ากากผ้าที่เย็บด้วยมือของตนเอง เพื่อนำไปใช้ป้องกันตนเอง ครอบครัว และชุมชน จากการแพร่ระบาดของเชื้อไวรัสโควิด-19

ที่มา : https://www.thaigov.go.th/news/contents/details/27348