รัฐบาลไทย-ข่าวทำเนียบรัฐบาล-รองปลัดฯ ภานุวัฒน์ เป็นประธานการประชุมคณะทำงานศึกษาแนวทางการจัดการซากรถยนต์ ครั้งที่ 1/2563

วันอังคารที่ 17 มีนาคม 2563
รองปลัดฯ ภานุวัฒน์ เป็นประธานการประชุมคณะทำงานศึกษาแนวทางการจัดการซากรถยนต์ ครั้งที่ 1/2563
นายภานุวัฒน์ ตริยางกูรศรี รองปลัดกระทรวงอุตสาหกรรม เป็นประธานการประชุมคณะทำงานศึกษาแนวทางการจัดการซากรถยนต์ ครั้งที่ 1/2563  ณ ห้องประชุมชุณหะวัณ ชั้น 3 สำนักงานปลัดกระทรวงอุตสาหกรรม
วันนี้ (16 มีนาคม 2563) เวลา 14.30 น. นายภานุวัฒน์ ตริยางกูรศรี รองปลัดกระทรวงอุตสาหกรรม เป็นประธานการประชุมคณะทำงานศึกษาแนวทางการจัดการซากรถยนต์ ครั้งที่ 1/2563 โดยมี นายธีระยุทธ วานิชชัง ผู้ช่วยรัฐมนตรีประจำกระทรวงอุตสาหกรรม เป็นที่ปรึกษาคณะทำงาน ณ ห้องประชุมชุณหะวัณ ชั้น 3 สำนักงานปลัดกระทรวงอุตสาหกรรม
โดยที่ประชุมได้กล่าวถึงความเชื่อมโยงของคณะทำงานศึกษาแนวทางการจัดการซากรถยนต์ชุดนี้ กับคณะกรรมการนโยบายยานยนต์ไฟฟ้าแห่งชาติ และมาตรการการป้องกันและลดการเกิดมลพิษที่ต้นทาง ของ “กลุ่มยานยนต์” ที่มาจากคณะกรรมการบริหารการป้องกันและแก้ไขปัญหาฝุ่นละอองขนาดเล็กไม่เกิน 2.5 ไมครอน (PM 2.5) จากภาคอุตสาหกรรม ที่จะต้องขับเคลื่อนไปด้วยกัน อีกทั้งได้มอบหมายให้คณะทำงานไปพิจารณาข้อจำกัดหรือความเป็นไปได้เพิ่มเติมเกี่ยวกับข้อกำหนดหรือมาตรฐานปริมาณมลพิษที่ระบายจากไอเสียรถยนต์ การรีไซเคิลโลหะมีค่าจากแผ่นวงจรอิเล็กทรอนิกส์ในรถยนต์ ข้อกฎหมายอื่น ๆ ที่เกี่ยวข้อง รวมถึงการเตรียมข้อมูลก่อนการประสานงานกับหน่วยงานภายนอกที่เป็นผู้รับผิดชอบหลัก เพื่อให้เกิดการบริหารจัดการรถยนต์ที่เป็นมิตรต่อสิ่งแวดล้อม ตลอดวงจรชีวิต

ที่มา : https://www.thaigov.go.th/news/contents/details/27377
