รัฐบาลไทย-ข่าวทำเนียบรัฐบาล-อดีตรัฐมนตรีว่าการสาธารณสุขอังกฤษชื่นชมการจัดการโควิด-19 ของไทย


วันจันทร์ที่ 16 มีนาคม 2563
210
พิมพ์
อดีตรัฐมนตรีว่าการสาธารณสุขอังกฤษชื่นชมการจัดการโควิด-19 ของไทย
อดีตรัฐมนตรีว่าการสาธารณสุขอังกฤษชื่นชมการจัดการโควิด-19 ของไทย
วันที่ (13 มีนาคม 2563) สำนักข่าว independent.co.uk เผยแพร่คำสัมภาษณ์ และคลิปการสัมภาษณ์ นายเจเรมี ฮันต์ (Jeremy Hunt) อดีตรัฐมนตรีว่าการกระทรวงสาธารณสุข ระหว่างปี 2555-2561 ไม่เห็นด้วยกับการดำเนินการของรัฐบาล และนายกรัฐมนตรีอังกฤษ และชื่นชมไทยว่าประสบความสำเร็จอย่างยอดเยี่ยม
โดยนายเจเรมี ฮันต์ วิพากวิจารณ์การจัดการโควิด-19 ของ นายบอริส จอห์นสัน (Boris Johnson) นายกรัฐมนตรีอังกฤษ ว่าไม่มีการจัดการที่รวดเร็วเพียงพอ โดยเป็นการวิจารณ์ภายหลังนายกรัฐมนตรีอังกฤษแถลงว่าไวรัสโคโรนาเป็นวิกฤติสาธารณสุขที่เลวร้าย แต่ไม่ได้ดำเนินการจัดการที่เด็ดขาด อาทิ ยกเลิกการชุมนุมขนาดใหญ่ และปิดโรงเรียน เพื่อลดภาระของเจ้าหน้าที่ด้านสาธารณสุข
ทั้งนี้ นายเจเรมี ฮันต์ เห็นว่าการระบาดของโควิด-19 ครั้งนี้เป็น “สถานการณ์ฉุกเฉินระดับชาติ” และคิดว่า อังกฤษมีระยะเวลาเหลือเพียง 4 สัปดาห์ที่จะไปถึงการระบาดเช่นเดียวกับอิตาลี ช่วงเวลานี้จึงสำคัญและควรดำเนินนโยบายสำคัญเพื่อชะลอการแพร่ระบาดของไวรัส โดยเขาระบุว่า “ประชาชนประหลาดใจและกังวลใจว่ารัฐบาลไม่ได้เคลื่อนไหวเร็วกว่านี้
ซี่งประเทศที่ดูเหมือนจะประสบความสำเร็จอย่างยอดเยี่ยมในการรับมือกับไวรัส คือ ประเทศไทย ซึ่งเป็นประเทศแรกนอกประเทศจีนที่ได้รับเชื้อไวรัส ขณะนี้ มีรายงานเพียง 59 รายเท่านั้น และไต้หวัน ประเทศใกล้เคียงกับจีน ที่มีจำนวนผู้รับเชื้อเพียง 49 ราย”
ที่มา https://www.independent.co.uk/news/uk/politics/coronavirus-uk-boris-johnson-jeremy-hunt-pandemic-nhs-covid-19-a9399076.html

ที่มา : https://www.thaigov.go.th/news/contents/details/27354