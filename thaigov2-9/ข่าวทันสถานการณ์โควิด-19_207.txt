รัฐบาลไทย-ข่าวทำเนียบรัฐบาล-สถานเอกอัครราชทูต ณ บันดาร์เสรีเบกาวัน และทีมประเทศไทย มอบถุงยังชีพ 178 ถุงให้แก่ผู้แทนชุมชนไทยเพื่อนำไปแจกจ่ายคนไทยในเขต/พื้นที่ต่างๆ ที่ได้รับผลกระทบจากการแพร่ระบาดของโรค COVID-19 [กระทรวงการต่างประเทศ]

วันพฤหัสบดีที่ 23 เมษายน 2563
พิมพ์
สถานเอกอัครราชทูต ณ บันดาร์เสรีเบกาวัน และทีมประเทศไทย มอบถุงยังชีพ 178 ถุงให้แก่ผู้แทนชุมชนไทยเพื่อนำไปแจกจ่ายคนไทยในเขต/พื้นที่ต่างๆ ที่ได้รับผลกระทบจากการแพร่ระบาดของโรค COVID-19 [กระทรวงการต่างประเทศ]
สถานเอกอัครราชทูต ณ บันดาร์เสรีเบกาวัน และทีมประเทศไทย มอบถุงยังชีพ 178 ถุงให้แก่ผู้แทนชุมชนไทยเพื่อนำไปแจกจ่ายคนไทยในเขต/พื้นที่ต่างๆ ที่ได้รับผลกระทบจากการแพร่ระบาดของโรค COVID-19
เมื่อวันที่ 22 เมษายน 2563 น.ส. วันทนีย์ วิพุธวงศ์สกุล เอกอัครราชทูต ณ บันดาร์เสรีเบกาวัน พร้อมด้วยข้าราชการและเจ้าหน้าที่สถานเอกอัครราชทูตฯ และทีมประเทศไทย รวมทั้งนายพยัพ นิลแย้ม นายกสมาคมคนไทยในบรูไนดารุสซาลาม ได้ร่วมกันมอบถุงยังชีพให้กับผู้แทนชุมชนไทยเพื่อไปแจกจ่ายให้กับคนไทยในเขต/พื้นที่ Temburong, Jerudong, Selayun, Bunut, Mulaut และ Sungai Liang รวมจำนวน 53 ถุง ต่อจากนั้น เอกอัครราชทูตฯ ได้เดินทางไปมอบถุงยังชีพให้กับคนไทยใน Seria และ Kuala Belait รวมจำนวน 125 ถุง พร้อมทั้งได้สอบถามความเป็นอยู่และแนะนำให้ระวังรักษาร่างกายให้แข็งแรงและปฏิบัติตามมาตรการที่รัฐบาลกำหนด โดยเฉพาะอย่างยิ่ง การรักษาระยะห่างทางสังคมและการสวมหน้ากากอนามัยเมื่ออยู่ในที่ชุมชน รวมทั้งการหมั่นล้างมือ
ในการนี้ หากคนไทยท่านใดมีความเดือดร้อนหรือประสงค์จะรับถุงยังชีพสามารถติดต่อสถานเอกอัครราชทูตได้ที่หมายเลข +673 265 3108-9 ต่อ 104 หรือ 107 (ในเวลาทำการ) หรือ +673 876 2849 (หลังเวลาทำการหรือในกรณีฉุกเฉินเร่งด่วน)
“ด้วยรักและห่วงใยคนไทยในบรูไน” จากสถานเอกอัครราชทูต ทีมประเทศไทย และสมาคมคนไทยในบรูไน

ที่มา : https://www.thaigov.go.th/news/contents/details/29594
