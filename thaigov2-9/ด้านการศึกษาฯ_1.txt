รัฐบาลไทย-ข่าวทำเนียบรัฐบาล-วศ.อว. ร่วมกับ มอ. พัฒนาหลักสูตร DUAL DEGREE สร้างนักศึกษาคุณภาพ

วันพุธที่ 15 เมษายน 2563
วศ.อว. ร่วมกับ มอ. พัฒนาหลักสูตร DUAL DEGREE สร้างนักศึกษาคุณภาพ
วศ.อว. ร่วมกับ มอ. พัฒนาหลักสูตร DUAL DEGREE สร้างนักศึกษาคุณภาพ
เมื่อวันที่ 1 เมษายน 2563 กรมวิทยาศาสตร์บริการ โดยสำนักพัฒนาศักยภาพนักวิทยาศาสตร์ห้องปฏิบัติการ (พศ.) ร่วมกับ มหาวิทยาลัยสงขลานครินทร์ ประชุมทางไกลผ่านโปรแกรม Zoom เพื่อวางแผนการพัฒนาหลักสูตร Dual degree สร้าง New skill ให้กับนิสิต นักศึกษา พร้อมทั้งพัฒนาหลักสูตร Non-degree เพื่อ Re-skill Up-skill ให้กับบุคลากรทางการศึกษา และบุคลากรภาคอุตสาหกรรมด้านยางและน้ำยางในเขตภาคใต้ของประเทศ
ผลการประชุม เนื่องจากสถานการณ์การแพร่ระบาดของโรคติดเชื้อไวรัสโคโรน่า 2019 (COVID-19) ทางคณะวิทยาศาสตร์ มอ. จะขอใช้หลักสูตร e-Learning ของ วศ. ให้นักศึกษาได้เลือกเรียน เพื่อเก็บชั่วโมงและเป็นการเตรียมความพร้อมก่อนเข้าศึกษา นอกจากนี้ จะจัดฝึกอบรมร่วมกันเพื่อพัฒนานักศึกษา และบุคลากรของ มอ. โดยเริ่มจาก หลักสูตร “สถิติสำหรับการวิเคราะห์ทดสอบ” ระหว่างวันที่ 26-27 พฤษภาคม 2563 ผ่านโปรแกรม Zoom นอกจากนี้ วศ. และ มอ. มุ่งสร้างพันธมิตรความร่วมมือกับการยางแห่งประเทศไทย ขับเคลื่อนการพัฒนาบุคลากร เพื่อยกระดับห้องปฏิบัติการของอุตสาหกรรมด้านยางและน้ำยางในเขตภาคใต้ ให้เป็นไปตามมาตรฐานสากล ISO/IEC 17025
ข้อมูลข่าวโดย : กรมวิทยาศาสตร์บริการ (วศ.)
เผยแพร่ : จิรายุ รุจิพงษ์วาที
ส่วนสื่อสารองค์กร
กระทรวงการอุดมศึกษา วิทยาศาสตร์ วิจัยและนวัตกรรม
โทรศัพท์ 0 2333 3700 ต่อ 3728 - 3732 โทรสาร 0 2333 3834
Facebook : @MHESIThailand
Call Center โทร.1313

ที่มา : https://www.thaigov.go.th/news/contents/details/29087
