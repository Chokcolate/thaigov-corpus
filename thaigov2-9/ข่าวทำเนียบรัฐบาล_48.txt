รัฐบาลไทย-ข่าวทำเนียบรัฐบาล-นายกรัฐมนตรีชื่นชมการทำงานควบคุมไวรัสโควิด-19 ในระดับพื้นที่ พร้อมกับชื่นชมประชาชนทุกคนที่ให้ความร่วมมือจนสถานการณ์ดีขึ้นตามลำดับ

วันศุกร์ที่ 24 เมษายน 2563
พิมพ์
นายกรัฐมนตรีชื่นชมการทำงานควบคุมไวรัสโควิด-19 ในระดับพื้นที่ พร้อมกับชื่นชมประชาชนทุกคนที่ให้ความร่วมมือจนสถานการณ์ดีขึ้นตามลำดับ
นายกรัฐมนตรีชื่นชมการทำงานควบคุมไวรัสโควิด-19 ในระดับพื้นที่ พร้อมกับชื่นชมประชาชนทุกคนที่ให้ความร่วมมือจนสถานการณ์ดีขึ้นตามลำดับ
พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหมระบุสถานการณ์การแพร่ระบาดเชื้อไวรัสโควิด-19 ของประเทศไทยดีขึ้นตามลำดับ ส่วนหนึ่งมาจากประสิทธิภาพการ Quarantine ในพื้นที่และการรณรงค์ให้ประชาชนมีมาตรการทางสุขอนามัยเช่น การสวมหน้ากากอนามัย ทำความสะอาดล้างมือ และการเว้นระยะห่างทางสังคม จึงขอชื่นชม และให้กำลังใจการปฏิบัติงานของ กำนัน ผู้ใหญ่บ้าน กรรมการหมู่บ้าน อาสาสมัครสาธารณสุข และจิตอาสาในแต่ละพื้นที่ที่ปฏิบัติงานด้วยความเสียลสะ อย่างเข็มแข็ง และขอให้รักษาระดับการปฏิบัติงานแบบนี้ไปอีกระยะหนึ่ง
พร้อมกันนี้ ขอชื่นชมประชาชนทุกคนที่ตระหนักให้ความร่วมมือปฎิบัติตามมาตรการป้องกันการแพร่ระบาดเชื้อไวรัสโควิด-19 ซึ่งการควบคุมโรคจะไม่ประสบความสำเร็จถ้าปราศจากความร่วมมือของทุกคน
........................................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/29687
