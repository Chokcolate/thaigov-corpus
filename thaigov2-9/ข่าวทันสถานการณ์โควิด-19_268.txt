รัฐบาลไทย-ข่าวทำเนียบรัฐบาล-สถานกงสุลใหญ่ ณ เมืองกัลกัตตา ร่วมกับวัดไทยพุทธคยาและสำนักงานพระธรรมทูตไทยสายประเทศอินเดีย-เนปาล ส่งคณะพระภิกษุและผู้ปฏิบัติธรรมตกค้างในอินเดียจำนวน 171 คนกลับประเทศไทย [กระทรวงการต่างประเทศ]

วันเสาร์ที่ 25 เมษายน 2563
พิมพ์
สถานกงสุลใหญ่ ณ เมืองกัลกัตตา ร่วมกับวัดไทยพุทธคยาและสำนักงานพระธรรมทูตไทยสายประเทศอินเดีย-เนปาล ส่งคณะพระภิกษุและผู้ปฏิบัติธรรมตกค้างในอินเดียจำนวน 171 คนกลับประเทศไทย [กระทรวงการต่างประเทศ]
สถานกงสุลใหญ่ ณ เมืองกัลกัตตา ร่วมกับวัดไทยพุทธคยาและสำนักงานพระธรรมทูตไทยสายประเทศอินเดีย-เนปาล ส่งคณะพระภิกษุและผู้ปฏิบัติธรรมตกค้างในอินเดียจำนวน 171 คนกลับประเทศไทย
สถานกงสุลใหญ่ ณ เมืองกัลกัตตา ร่วมกับวัดไทยพุทธคยา วัดไทยพุทธคยา ๙๓๕ งานเผยแผ่พระธรรมทูตอินเดีย-เนปาล และสำนักงานพระธรรมทูตไทยสายประเทศอินเดีย-เนปาล ส่งคณะพระภิกษุและผู้ปฏิบัติธรรมตกค้างในอินเดีย ในวันที่ 24 และ 25 เมษายน 2563 ณ ท่าอากาศยานนานาชาติอำเภอคยา รัฐพิหาร ประเทศอินเดีย ด้วยเที่ยวบินเช่าเหมาลำพิเศษของสายการบิน Thai Air Asia
เที่ยวบินดังกล่าว สถานกงสุลใหญ่ฯ ได้ประสานขออนุมัติจากรัฐบาลอินเดียเป็นการพิเศษ เนื่องจากประเทศอินเดียยังคงปิดน่านฟ้าและห้ามการพาหนะขนส่งทั่วประเทศเพื่อป้องกันการแพร่ระบาดของเชื้อไวรัสโคโรนาหรือ COVID-19 และสถานกงสุลใหญ่ฯ ได้รับใบอนุญาตพิเศษเพื่อนำพาหนะไปรับพระภิกษุและผู้ปฏิบัติธรรมที่ตกค้างในพื้นที่สังเวชนียสถานต่าง ๆ ในรัฐอุตตรประเทศและรัฐพิหาร ซึ่งเป็นพื้นที่ห่างไกล เพื่อมาขึ้นเครื่องบิน ณ ท่าอากาศยานนานาชาติอำเภอคยา
คณะพระภิกษุและผู้ปฏิบัติธรรมได้รับการตรวจสุขภาพออกใบรับรองแพทย์ fit to fly โดยบุคลากรทางการแพทย์ท้องถิ่นของรัฐพิหารและรัฐอุตตรประเทศ และ สถานกงสุลใหญ่ฯ ได้ออกหนังสือรับรองการเดินทางให้แก่ผู้โดยสารทุกคน รวมจำนวนผู้โดยสาร 171 คน เป็นพระสงฆ์ 105 รูป แม่ชี 11 ท่าน อุบาสก 14 คน และอุบาสิกา 41 คน จากวัดและสำนักปฏิบัติธรรมต่าง ๆ 24 แห่ง
คณะฯ ออกเดินทางด้วยสายการบิน Thai Air Asia เที่ยวบินที่ FD 9123 ออกจากท่าอากาศยานนานาชาติอำเภอคยาเวลา 13.00 น. (เวลาอินเดีย) และถึงท่าอากาศยานนานาชาติดอนเมือง กรุงเทพฯ โดยสวัสดิภาพ เมื่อเวลา 17.20 น. (เวลาไทย) ที่ผ่านมา และคณะฯ จะเข้ารับการกักตัวในสถานที่ที่จัดให้โดยรัฐบาลไทยเป็นเวลา 14 วัน ตามมาตรการของกระทรวงสาธารณสุข
#น้ำใจคนไทยไม่ทิ้งกัน #ผู้แสวงบุญชาวไทยในอินเดีย #ชาวไทยในอินเดีย #ThaiConsular #ThaiKolkata #การทูตเพื่อประชาชนทุกแห่งหนเราดูแล

ที่มา : https://www.thaigov.go.th/news/contents/details/29753
