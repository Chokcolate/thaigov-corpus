รัฐบาลไทย-ข่าวทำเนียบรัฐบาล-สถานเอกอัครราชทูต ณ กรุงโตเกียว ส่งคนไทยจำนวน 35 คนที่ตกค้างในญี่ปุ่น เดินทางกลับประเทศไทย [กระทรวงการต่างประเทศ]

วันจันทร์ที่ 27 เมษายน 2563
สถานเอกอัครราชทูต ณ กรุงโตเกียว ส่งคนไทยจำนวน 35 คนที่ตกค้างในญี่ปุ่น เดินทางกลับประเทศไทย [กระทรวงการต่างประเทศ]
สถานเอกอัครราชทูต ณ กรุงโตเกียว ส่งคนไทยจำนวน 35 คนที่ตกค้างในญี่ปุ่น เดินทางกลับประเทศไทย
เมื่อวันที่ 27 เมษายน 2563 คนไทย 35 คนที่ตกค้างในญี่ปุ่น เดินทางกลับประเทศไทยโดยสายการบิน Japan Airlines เที่ยวบินที่ JL 031 จากท่าอากาศยานฮาเนดะ เดินทางถึงประเทศไทยเวลา 15.40 น.
เที่ยวบินดังกล่าวเป็นเที่ยวบินที่ได้รับอนุญาตให้ทำการบินรับส่งบุคคลกลับประเทศไทยตามประกาศของสำนักงานการบินพลเรือนแห่งประเทศไทย โดยสถานเอกอัครราชทูต ณ กรุงโตเกียวประสานงานขอความร่วมมือจากสายการบินและขออนุมัติจากส่วนราชการที่เกี่ยวข้องของประเทศไทย โดยมีจำนวนผู้โดยสารตามที่ได้รับการจัดสรรตามศักยภาพของการรองรับผู้ที่เดินทางกลับจากต่างประเทศทั่วโลก 200 คนต่อวัน
ทั้งนี้ ผู้โดยสารคนไทยที่ขึ้นเที่ยวบินข้างต้นทั้ง 35 คน เป็นผู้ที่ลงทะเบียนในแบบฟอร์มแจ้งความประสงค์จะเดินทางกลับไทยจากประเทศญี่ปุ่นโดยเร่งด่วน กับสถานเอกอัครราชทูตฯ และรับทราบเกี่ยวกับมาตรการกักตัว 14 วัน หลังจากที่เดินทางถึงประเทศไทย โดยสถานเอกอัครราชทูตฯ ได้ประสานงานกับหน่วยงานที่เกี่ยวข้องของไทยในการจัดเตรียมสถานที่ในการกักตัว 14 วันด้วยแล้ว
#น้ำใจคนไทยไม่ทิ้งกัน

ที่มา : https://www.thaigov.go.th/news/contents/details/29848
