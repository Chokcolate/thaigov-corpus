รัฐบาลไทย-ข่าวทำเนียบรัฐบาล-นายอิทธิพล คุณปลื้ม รัฐมนตรีว่าการกระทรวงวัฒนธรรม รับมอบหน้ากากอนามัย และเครื่องวัดอุณหภูมิ จากผู้แทนสภาวัฒนธรรมไทย-จีนและส่งเสริมความสัมพันธ์ [กระทรวงวัฒนธรรม]

วันพุธที่ 22 เมษายน 2563
พิมพ์
นายอิทธิพล คุณปลื้ม รัฐมนตรีว่าการกระทรวงวัฒนธรรม รับมอบหน้ากากอนามัย และเครื่องวัดอุณหภูมิ จากผู้แทนสภาวัฒนธรรมไทย-จีนและส่งเสริมความสัมพันธ์ [กระทรวงวัฒนธรรม]
นายอิทธิพล คุณปลื้ม รัฐมนตรีว่าการกระทรวงวัฒนธรรม รับมอบหน้ากากอนามัย และเครื่องวัดอุณหภูมิ จากผู้แทนสภาวัฒนธรรมไทย-จีนและส่งเสริมความสัมพันธ์ และรับมอบบรรจุภัณฑ์พลาสติกลดโลกร้อน จากบริษัท คิงส์ แพ็ค อินดัสเตรียล จำกัด
วันที่ ๒๑ เมษายน ๒๕๖๓ เวลา ๑๔.๐๐ น. นายอิทธิพล คุณปลื้ม รัฐมนตรีว่าการกระทรวงวัฒนธรรม รับมอบหน้ากากอนามัย จำนวน ๑,๐๐๐  ชิ้น และเครื่องวัดอุณหภูมิ จำนวน ๒๕ ชิ้น จากนายสุทธิกร เจียรไพฑูรย์ และนายจ้าวหมิงกวง ผู้แทนสภาวัฒนธรรมไทย-จีนและส่งเสริมความสัมพันธ์ ต่อมาเวลา ๑๔.๑๕ น. รัฐมนตรีว่าการกระทรวงวัฒนธรรม รับมอบบรรจุภัณฑ์พลาสติกลดโลกร้อน จำนวน ๑๐๐,๐๐๐ ใบ จาก นายทวี  จุลศักดิ์ศรีสกุล กรรมการผู้จัดการ บริษัท คิงส์ แพ็ค อินดัสเตรียล จำกัด เพื่อให้กระทรวงวัฒนธรรมนำไปมอบให้แก่เครือข่ายทางวัฒนธรรม ในสถานการณ์การแพร่ระบาดของโรคติดเชื้อไวรัสโคโรนา ๒๐๑๙ (COVID-19) ทั้งนี้ รัฐมนตรีว่าการกระทรวงวัฒนธรรมได้มอบหน้ากากอนามัย เครื่องวัดอุณหภูมิ และบรรจุภัณฑ์พลาสติกลดโลกร้อนดังกล่าวแก่นางยุพา ทวีวัฒนะกิจบวร รองปลัดกระทรวงวัฒนธรรม ผู้แทนปลัดกระทรวงวัฒนธรรม เพื่อนำไปดำเนินการตามวัตถุประสงค์ต่อไป โดยมี นายสัมฤทธิ์ พงษ์วิรัตน์ ที่ปรึกษารัฐมนตรีว่าการกระทรวงวัฒนธรรม นายวินัย วรวัตร์ ผู้อำนวยการกองพิธีการศพที่ได้รับพระราชทาน พลเรือเอก ชัย สุวรรณภาพ พลเอก เดชา ปุญญบาล ประธานมูลนิธิร่วมใจสำนึกไทยและที่ปรึกษา ว่าที่ร้อยตรี พุทธพร โตถาวร นายกสมาคมเทคโนโลยีและทรัพยากร เข้าร่วม ณ ห้องโถง ชั้น ๑ กระทรวงวัฒนธรรม

ที่มา : https://www.thaigov.go.th/news/contents/details/29502
