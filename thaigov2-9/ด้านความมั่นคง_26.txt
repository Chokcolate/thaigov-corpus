รัฐบาลไทย-ข่าวทำเนียบรัฐบาล-ผู้ตรวจราชการกระทรวงดิจิทัลฯ ร่วมประชุมผู้นำเจ้าหน้าที่อาวุโสอาเซียนด้านดิจิทัลและผู้นำสภาฯ

วันศุกร์ที่ 24 เมษายน 2563
ผู้ตรวจราชการกระทรวงดิจิทัลฯ ร่วมประชุมผู้นำเจ้าหน้าที่อาวุโสอาเซียนด้านดิจิทัลและผู้นำสภาฯ
ผู้ตรวจราชการกระทรวงดิจิทัลฯ ร่วมประชุมผู้นำเจ้าหน้าที่อาวุโสอาเซียนด้านดิจิทัลและผู้นำสภาฯ
นางปิยนุช วุฒิสอน ผู้ตรวจราชการกระทรวงดิจิทัลเพื่อเศรษฐกิจและสังคม ในฐานะหัวหน้าคณะผู้แทนไทยและผู้แทนหน่วยงานที่เกี่ยวข้อง ได้เข้าร่วมการประชุม ADGSOM – ATRC Video Conference Meeting ณ ห้องประชุม MDES1 ชั้น ๙ สำนักงานปลัดกระทรวงดิจิทัลเพื่อเศรษฐกิจและสังคม เมื่อวันพฤหัสบดีที่ ๒๓ เมษายน ๒๕๖๓ ซึ่งเป็นการประชุมระดับเจ้าหน้าที่อาวุโสอาเซียนร่วมกับผู้นำหน่วยงานกำกับดูแลกิจการโทรคมนาคมอาเซียน โดยได้มีการหารือประเด็นสำคัญเพื่อขับเคลื่อนการดำเนินงานภายใต้กรอบ ADGSOM – ATRC ของอาเซียนที่มีแผนงานกำหนดให้แล้วเสร็จภายในปี ๒๕๖๓ เช่น การประเมินผลการดำเนินงานตามแผนแม่บทเทคโนโลยีสารสนเทศและการสื่อสารของอาเซียน ค.ศ. ๒๐๒๐ การจัดทำแผนแม่บทอาเซียนด้านดิจิทัลฉบับใหม่ ค.ศ. ๒๐๒๕ และกลไกการส่งเสริมความร่วมมือข้ามสาขาด้านการรักษาความมั่นคงปลอดภัยทางไซเบอร์ในภูมิภาคอาเซียน เป็นต้น การประชุมผ่านระบบวีดิทัศน์ทางไกลครั้งนี้ ถือเป็นครั้งแรกของการประชุมภายใต้กรอบ ADGSOM – ATRC ของอาเซียน ซึ่งประสบความสำเร็จลุล่วงไปได้ด้วยดี และแสดงถึงการใช้ประโยชน์จากเทคโนโลยีดิจิทัลได้อย่างมีประสิทธิภาพและเกิดผลในทางปฏิบัติอย่างเป็นรูปธรรม
**************

ที่มา : https://www.thaigov.go.th/news/contents/details/29657
