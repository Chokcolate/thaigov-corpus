รัฐบาลไทย-ข่าวทำเนียบรัฐบาล-สถานเอกอัครราชทูต ณ คูเวต มอบถุงยังชีพให้แก่พี่น้องชาวไทยจำนวนกว่า 300 คน ที่ได้รับผลกระทบจากสถานการณ์การแพร่ระบาดของเชื้อไวรัส COVID-19 [กระทรวงการต่างประเทศ]

วันอังคารที่ 28 เมษายน 2563
พิมพ์
สถานเอกอัครราชทูต ณ คูเวต มอบถุงยังชีพให้แก่พี่น้องชาวไทยจำนวนกว่า 300 คน ที่ได้รับผลกระทบจากสถานการณ์การแพร่ระบาดของเชื้อไวรัส COVID-19 [กระทรวงการต่างประเทศ]
สถานเอกอัครราชทูต ณ คูเวต มอบถุงยังชีพให้แก่พี่น้องชาวไทยจำนวนกว่า 300 คน ที่ได้รับผลกระทบจากสถานการณ์การแพร่ระบาดของเชื้อไวรัส COVID-19
สถานเอกอัครราชทูต ณ คูเวต ได้มอบถุงยังชีพ ซึ่งประกอบด้วยข้าวสาร อาหารแห้ง และน้ำดื่มรวมทั้งหน้ากากอนามัย ให้แก่พี่น้องชาวไทยในคูเวตที่ได้รับผลกระทบจากสถานการณ์การแพร่ระบาดของเชื้อไวรัส COVID-19 กว่า 300 ราย โดยสถานเอกอัครราชทูตฯ ได้ส่งความห่วงใยและความปรารถนาดีไปยังชุมชนชาวไทยในคูเวต อาทิ นักศึกษาไทย และแรงงานไทยที่ประกอบอาชีพในภาคบริการต่าง ๆ รวมทั้งขอให้ชาวไทยในคูเวตหมั่นดูแลรักษาสุขภาพให้แข็งแรงอยู่เสมอ และกล่าวย้ำให้ปฏิบัติตามมาตรการต่างๆ ของทางการคูเวตอย่างเคร่งครัดและติดตามข่าวสารจากทางการคูเวตและสถานเอกอัครราชทูตฯ อย่างใกล้ชิด
นอกจากนี้ สถานเอกอัครราชทูตฯ ยังได้นำถุงยังชีพไปมอบให้แก่พี่น้องชาวไทยที่อาศัยอยู่ในเขตต่าง ๆ ที่ห่างไกล รวมถึงเขตที่ห้ามไม่ให้ประชาชนเดินทางเข้า-ออก (lockdown) ด้วย
สถานเอกอัครราชทูตฯ ขอขอบคุณพี่น้องชาวไทยและชาวต่างชาติที่พำนักอยู่ในคูเวตในสถานการณ์ยากลำบากในขณะนี้ ที่ได้ร่วมกันสมทบบริจาคอาหารและสิ่งของที่จำเป็นต่าง ๆ เพื่อช่วยบรรเทาความเดือดร้อนให้แก่พี่น้องชาวไทยในคูเวตด้วย
ทั้งนี้ สำหรับพี่น้องชาวไทยที่ต้องการรับถุงยังชีพ สามารถลงทะเบียนได้ที่หมายเลขโทรศัพท์ +๙๖๕ ๖๐๗๑ ๙๘๘๘ หรือ +๙๖๕ ๕๐๘๓ ๓๘๘๔ โดยสถานเอกอัครราชทูตฯ จะจัดส่งถุงยังชีพให้แก่ท่านในโอกาสแรก
#น้ำใจคนไทยไม่ทิ้งกัน

ที่มา : https://www.thaigov.go.th/news/contents/details/29924
