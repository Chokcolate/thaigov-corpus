รัฐบาลไทย-ข่าวทำเนียบรัฐบาล-นรม.และ รมว.กห. กำชับ กอ.รมน.ภาค 4 ร่วมกันดูแลป้องกันคนไทยกลับจากมาเลเซียและพี่น้อง 3 จชต.ให้ปลอดภัยจากเชื้อ COVID - 19

วันอาทิตย์ที่ 26 เมษายน 2563
นรม.และ รมว.กห. กำชับ กอ.รมน.ภาค 4 ร่วมกันดูแลป้องกันคนไทยกลับจากมาเลเซียและพี่น้อง 3 จชต.ให้ปลอดภัยจากเชื้อ COVID - 19
เมื่อ 25 เม.ย. 63
พล.อ.ชัยชาญ ช้างมงคล รมช.กห. และ พล.อ.ณัฐ อินทรเจริญ ปล.กห. ได้ประชุมร่วมกับ นขต.กห.และเหล่าทัพ เพื่อติดตามการบริหารจัดการมาตรการกักตัวควบคุมโรคของรัฐ ( State Quarantine ) ณ ศาลาว่าการกลาโหม
เมื่อ 25 เม.ย. 63
พล.อ.ชัยชาญ ช้างมงคล รมช.กห. และ พล.อ.ณัฐ อินทรเจริญ ปล.กห. ได้ประชุมร่วมกับ นขต.กห.และเหล่าทัพ เพื่อติดตามการบริหารจัดการมาตรการกักตัวควบคุมโรคของรัฐ ( State Quarantine ) ณ ศาลาว่าการกลาโหม
สรุปภาพรวม ณ 19 เม.ย.63 สถานภาพคนไทยที่เดินทางกลับจากต่างประเทศผ่านท่าอากาศยานนานาชาติ เข้าสู่กระบวนการคัดกรองและยังคงพักอยู่ในสถานที่ควบคุมโรคแห่งรัฐที่กำหนด จำนวน. 1,848 ราย และยังคงอยู่ในการดูแลเฝ้าระวังกักตัวเองที่บ้านพัก 174,846 ราย โดยสาธารณสุขในพื้นที่ ทั้งนี้ ตั้งแต่ 18 - 24 เม.ย.63 มีคนไทยเดินทางผ่านแดนกลับจากมาเลเซีย รวม 2,681 ราย เดินทางโดยถูกกฎหมาย 1,761 ราย และลักลอบเข้าเมืองผิดกฎหมาย 920 ราย โดยทั้งหมดต้องเข้าตรวจคัดกรองในทุกด่านชายแดนและส่งต่อกลับภูมิลำเนาเข้ากักตัวควบคุมโรคในสถานที่ที่แต่ละจังหวัดกำหนด ภายใต้การดูแลของสาธารณสุขและหลายหน่วยงานในพื้นที่
นอกจากนั้น ทุกเหล่าทัพได้ร่วมกับตำรวจ จัดกำลังคัดกรองการผ่านเข้าออกตามแนวชายแดน จัดตั้งจุดตรวจ จุดควบคุมและสายตรวจ เพื่อดูแลความปลอดภัยทุกพื้นที่ทั่วประเทศในภาพรวม รวมทั้งให้การช่วยเหลือประชาชนในพื้นที่ต่างๆ ทำสะอาดล้างสิ่งปนเปื้อนในพื้นที่สาธารณะ จัดทำหน้ากากผ้าแจกจ่ายให้ประชาชน สนับสนุนนำผลิตพันธ์การเกษตรออกจำหน่ายในราคาพิเศษแก่ประชาชน และจัดรถครัวสนามเคลื่อนที่กว่า 160 คัน กระจายประกอบอาหารแจกจ่ายตามชุมชนต่างๆ พร้อมทั้งยังคงความต่อเนื่องในการหมุนเวียนกำลังพลเข้าร่วมบริจาคโลหิตกับสภากาชาดไทย ในสภาวะการณ์โลหิตขาดแคลนแล้ว จำนวนรวมกว่า 1.5 ล้านมิลลิลิตร ทั้งนี้ กรมแพทย์ทหารบกได้สนับสนุนส่งมอบห้องผู้ป่วยความดันลบที่จัดทำขึ้น จำนวน 44 ห้อง ให้ สธ.กระจายติดตั้งใน รพ.ประจำจังหวัด ปัตตานี 17 ห้อง ยะลา 17 ห้องและ นราธิวาส 10 ห้อง เรียบร้อยแล้ว
พล.อ.ชัยชาญ’ กล่าวว่า พล.อ.ประยุทธ์ จันทร์โอชา นรม.และรมว.กห. ได้ย้ำขอให้ กอ.รมน.ภาค 4 ( สน. ) ร่วมกันดูแลสร้างความเข้าใจและขอความร่วมมือคนไทยที่ทยอยเดินทางกลับจากมาเลเซียผ่านจุดผ่านแดนเข้ามาตรการควบคุมโรคในภูมิลำเนาของตนที่แต่ละจังหวัดกำหนด รวมทั้งดูแลผู้ลักลอบเข้าเมืองผิดกฎหมายด้วยหลักมนุษยธรรมและต้องเป็นไปตามมาตรการควบคุมโรคแห่งรัฐ พร้อมทั้งขอให้ทำงานร่วมกับ คณะกรรมการอิสลามประจำจังหวัด องค์กรปกครองท้องถิ่น กำนันและผู้ใหญ่บ้านและเจ้าหน้าที่สาธารณสุขในพื้นที่ สนับสนุนการดูแลพี่น้องชาวไทยมุสลิมในการปฏิบัติตน เพื่อป้องกันตนเองให้ปลอดภัยจากสถานการณ์การแพร่ระบาดของโรคติดเชื้อ COVID -19
หลังจบประชุม พล.อ.ชัยชาญ’ ได้เดินทางไปตรวจเยี่ยมความพร้อมของสถานที่และการดำเนินการในพื้นที่ควบคุมโรคแห่งรัฐ ณ H2do Residence ซึ่งเป็นที่พักของพระสงฆ์ที่เดินทางกลับจากอินเดีย และ รร.Cinnamon ซึ่งเป็นที่พักของคนไทยที่เดินทางกลับจากตุรกีและมาเลเซีย รวมทั้ง รร.Palazzo

ที่มา : https://www.thaigov.go.th/news/contents/details/29768
