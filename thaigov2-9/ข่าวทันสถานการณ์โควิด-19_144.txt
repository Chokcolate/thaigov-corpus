รัฐบาลไทย-ข่าวทำเนียบรัฐบาล-รฟม. มั่นใจระบบคัดกรองผู้โดยสาร MRT ตั้งจุดตรวจวัดอุณหภูมิครบทุกสถานีและทุกทางเข้าออกตลอดระยะเวลาการให้บริการ [กระทรวงคมนาคม]

วันอังคารที่ 21 เมษายน 2563
พิมพ์
รฟม. มั่นใจระบบคัดกรองผู้โดยสาร MRT ตั้งจุดตรวจวัดอุณหภูมิครบทุกสถานีและทุกทางเข้าออกตลอดระยะเวลาการให้บริการ [กระทรวงคมนาคม]
รฟม. มั่นใจระบบคัดกรองผู้โดยสาร MRT ตั้งจุดตรวจวัดอุณหภูมิครบทุกสถานีและทุกทางเข้าออกตลอดระยะเวลาการให้บริการ
การรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม ได้ดำเนินการมาตรการเฝ้าระวังและป้องกันการแพร่ระบาดของโรคติดเชื้อไวรัส COVID-19 ตามนโยบายของรัฐบาล กระทรวงคมนาคม และกรมการขนส่งทางรางอย่างต่อเนื่อง โดยให้ความสำคัญในความปลอดภัยของผู้โดยสารมาเป็นอันดับแรก ปัจจุบัน รฟม. ได้นำกล้อง Thermoscan มาใช้ตรวจจับอุณหภูมิร่างกาย ควบคู่ไปกับ Thermometer สำหรับใช้ในการคัดกรองผู้โดยสารที่มาใช้บริการรถไฟฟ้า MRT สายเฉลิมรัชมงคล (สายสีน้ำเงิน) และสายฉลองรัชธรรม (สายสีม่วง) ในทุกสถานี และทุกทางเข้าออกตลอดระยะเวลาการให้บริการ เพื่อเพิ่มประสิทธิภาพการคัดกรองเพื่อความปลอดภัยของผู้โดยสารมากยิ่งขึ้น
รฟม. ขอความร่วมมือผู้โดยสารให้ความร่วมมือกับเจ้าหน้าที่ในการตรวจคัดกรองวัดอุณหภูมิร่างกาย และป้องกันตนเอง ปฏิบัติตามมาตรการ รักษาระยะห่างระหว่างบุคคล (Social Distancing) สวมใส่หน้ากากผ้าหรือหน้ากากอนามัยตลอดระยะเวลาการใช้บริการ โดย รฟม. จะเดินหน้ายกระดับมาตรการต่าง ๆ ให้มีความเข้มข้นและรัดกุมเพื่อความปลอดภัยของผู้โดยสาร และเป็นการแสดงความรับผิดชอบต่อสังคมส่วนรวม จนกว่าสถานการณ์การแพร่ระบาดของโรคติดเชื้อไวรัส COVID-19 จะกลับสู่ภาวะปกติ ติดตามรายละเอียดและข้อมูลข่าวสารเพิ่มเติมได้ที่เว็บไซต์ รฟม. www.mrta.co.th และเฟซบุ๊กแฟนเพจการรถไฟฟ้าขนส่งมวลชนแห่งประเทศไทย หรือ Call Center โทร. 0 2716 4044

ที่มา : https://www.thaigov.go.th/news/contents/details/29451
