รัฐบาลไทย-ข่าวทำเนียบรัฐบาล-อพวช. ชวนติดตาม YOUTUBE : MOST SCIENCE CHANNEL ช่องสาระวิทยาศาสตร์สำหรับคนทุกช่วงวัย

วันพฤหัสบดีที่ 16 เมษายน 2563
อพวช. ชวนติดตาม YOUTUBE : MOST SCIENCE CHANNEL ช่องสาระวิทยาศาสตร์สำหรับคนทุกช่วงวัย
อพวช. ชวนติดตาม YOUTUBE : MOST SCIENCE CHANNEL ช่องสาระวิทยาศาสตร์สำหรับคนทุกช่วงวัย
องค์การพิพิธภัณฑ์วิทยาศาสตร์แห่งชาติ (อพวช.) กระทรวงการอุดมศึกษา วิทยาศาสตร์ วิจัยและนวัตกรรม ส่งเสริมมาตรการ Social Distancing หรือ “การเว้นระยะห่างทางสังคม” เปิดตัวโครงการ Science Delivery By NSM การเรียนรู้วิทยาศาสตร์ออนไลน์เต็มรูปแบบ มุ่งมั่นที่จะเสริมสร้างความรู้และแรงบันดาลใจให้กับเยาวชน และประชาชนในสังคม ผ่านทาง YouTube : Most Science Channel ช่องวาไรตี้สาระวิทยาศาสตร์ เปิดประสบการณ์ความรู้คู่ความสุข ทุกวันทุกเวลา
ผศ.ดร.รวิน ระวิวงศ์ ผู้อำนวยการองค์การพิพิธภัณฑ์วิทยาศาสตร์แห่งชาติ (อพวช.) กล่าวว่า ช่วงนี้ “การอยู่บ้าน หยุดเชื้อ ช่วยชาติ” เป็นสิ่งที่ทุกคนไม่ควรละเลย เพราะเป็นหนทางที่จะช่วยให้ประเทศไทยรอดพ้นจากสถานการณ์การแพร่ระบาดของเชื้อไวรัสโคโรน่า-19 (COVID-19) ได้เร็วยิ่งขึ้น อพวช. เองก็ได้มีมาตรการให้พนักงานหยุดเพื่อทำงานที่บ้านแต่ไม่หยุดสร้างสรรค์องค์ความรู้ดี ๆ ให้กับสังคม จึงเปิดตัวโครงการ Science Delivery By NSM การเรียนรู้วิทยาศาสตร์ออนไลน์อย่างเต็มรูปแบบ มุ่งมั่นที่จะเสริมสร้างความรู้และแรงบันดาลใจให้กับเยาวชน และประชาชนในสังคมให้มีทางเลือกในการใช้เวลาว่างให้เกิดประโยชน์ พร้อมมีส่วนร่วมในการทำกิจกรรมร่วมกัน ผ่าน Live activity โดยแบ่งกิจกรรมออกเป็น 6 รูปแบบ 1. SHOW 2. Review 3. Virtual Museum 4. DIY and hands-on 5. Game-contest และ 6. Comic Strip ซึ่งในระยะแรกทุกท่านสามารถเข้ามาเรียนรู้อย่างสนุกสนานได้ทุกเวลาที่ต้องการ กับคลิปวิดีโอที่หลากหลายสไตล์ที่เหมาะกับทุกช่วงวัยนำมาเผยแพร่ผ่านทาง YouTube : Most Science Channel และโพสต์แนะนำผ่านทาง Facebook : NSM Thailand อีกด้วย
โดยแบ่งคลิปวิดีโอออกเป็น 2 รูปแบบ คือ คลิปวิดีโอที่เผยแพร่ในสื่อหลัก และคลิปวิดีโอที่ได้เผยแพร่ในช่อง Most Science Channel เท่านั้น สำหรับคลิปวิดีโอที่เผยแพร่ในสื่อหลักและนำกลับมาให้สามารถดูย้อนหลังได้ อาทิ รายการ “บ้านนักวิทยาศาสตร์น้อย” ที่ออกอากาศทางช่อง Thai PBS ทุกวันเสาร์ - อาทิตย์ เวลา 06.50 - 07.00 น. รายการวิทยาศาสตร์สำหรับเด็กปฐมวัย นำเสนอรูปแบบแอนิเมชั่นผสมการทดลองวิทยาศาสตร์ เพื่อปลูกฝังการเรียนรู้อย่างสนุก สร้างสรรค์ ให้เด็กและเยาวชน จนได้รับรางวัลรองชนะเลิศอันดับ 2 จากการประกวด Japan Prize 2015 ในสาขา Pre-school / รายการ “STEM วันละคำ ก้าวทันไทยแลนด์ 4.0” นำเสนอเรื่องราวดี ๆ ที่เกี่ยวข้องกับเทคโนโลยีและนวัตกรรม ที่ออกอากาศช่วงข่าวภาคค่ำ วันจันทร์-ศุกร์ ออกอากาศทาง ททบ.5 เป็นต้น
ส่วนคลิปที่เผยแพร่เฉพาะในช่อง Most Science Channel เท่านั้น อาทิ “MOST News” เกาะติดทุกประเด็นร้อน เรื่องวิทยาศาสตร์ ครบทุกรส สดทุกเหตุการณ์ข่าวสารในแวดวงวิทยาศาสตร์จากทุกทิศทั่วไทย / รายการ “Fun kids วิทย์ซ่า” รายการที่มาพร้อมความหรรษาสุด Fun กับการทดลองที่แสนจะง่ายดาย ด้วยสิ่งของที่หาได้ง่าย ๆ รอบตัว / “THE Q-RATOR” รายการที่นำเสนอเกี่ยวกับสิ่งของหรือตัวอย่างคอลเลคชั่นที่สำคัญ ๆ ที่ถูกเก็บรักษาโดย ภัณฑารักษ์ ซึ่งไม่ได้พบเห็นตามปกติทั่วไป ซึ่งบางอย่างอาจมีไม่กี่ชิ้นในโลก ซึ่งบ่งบอกถึงเรื่องราวในอดีตได้เป็นอย่างดี / “Finding Naturalist” เป็นรายการที่นำเสนอเกี่ยวกับประวัติของนักธรรมชาติวิทยา ผู้ที่ทำงานด้านธรรมชาติสาขาต่างๆ โดยเจาะลึกถึงแรงบันดาลใจ และหน้าที่ภารกิจในสาขาธรรมชาติวิทยาต่างๆที่แตกต่างกัน / “POD CAST” รายการ รอบรู้เรื่องวิทยาศาสตร์ รายการวิทยุรอบรู้เรื่องวิทยาศาสตร์ เป็นคลิปวิทยุสั้น ๆ ที่อธิบายเกี่ยวกับวิทยาศาสตร์รอบ ๆ ตัวเรา รวมทั้งธรรมชาติและเทคโนโลยีที่ทันสมัย เป็นต้น
สำหรับผู้สนใจสามารถเข้าไปชมคลิปต่าง ๆ ได้ที่ Youtube : Most Science Channel แล้วอย่าลืมกด Like กด Share กด Subscribe เพื่อคุณจะได้ไม่พลาดข่าวสารดี ๆ จาก อพวช. นอกจากนี้ อพวช. ยังมีเว็บไซด์ www.nsm.or.th, Facebook : NSM Thailand ที่คอยอัพเดทเทรนด์วิทยาศาสตร์ส่งตรงถึงบ้านให้กับทุกท่านแล้ววันนี้ สนใจสอบถามรายละเอียดเพิ่มเติมได้ที่หมายเลขโทรศัพท์ 02-577-9999
ข้อมูลข่าวโดย : องค์การพิพิธภัณฑ์วิทยาศาสตร์แห่งชาติ (อพวช.)
เผยแพร่ : จิรายุ รุจิพงษ์วาที
ส่วนสื่อสารองค์กร
กระทรวงการอุดมศึกษา วิทยาศาสตร์ วิจัยและนวัตกรรม
โทรศัพท์ 0 2333 3700 ต่อ 3728 - 3732 โทรสาร 0 2333 3834
Facebook : @MHESIThailand
Call Center โทร.1313

ที่มา : https://www.thaigov.go.th/news/contents/details/29185
