รัฐบาลไทย-ข่าวทำเนียบรัฐบาล-กรมศุลกากรจัดกิจกรรม CSR “ศุลกากร ส่งแรงใจ สู้ภัย COVID-19 Customs Care Community” [กระทรวงการคลัง]

วันศุกร์ที่ 24 เมษายน 2563
พิมพ์
กรมศุลกากรจัดกิจกรรม CSR “ศุลกากร ส่งแรงใจ สู้ภัย COVID-19 Customs Care Community” [กระทรวงการคลัง]
กรมศุลกากรจัดกิจกรรม CSR “ศุลกากร ส่งแรงใจ สู้ภัย COVID-19 Customs Care Community”
นายกฤษฎา จีนะวิจารณะ อธิบดีกรมศุลกากร เป็นประธานจัดกิจกรรม CSR “ศุลกากร ส่งแรงใจ สู้ภัย COVID - 19 Customs Care Community” พร้อมคณะผู้บริหาร เพื่อมอบถุงยังชีพให้แก่พี่น้องประชาชนในชุมชนในพื้นที่บริเวณใกล้เคียง กรมศุลกากร จำนวน 6 ชุมชน ได้แก่ ชุมชนน้องใหม่ ชุมชนร่มเกล้า ชุมชนวัดคลองเตยใน 1 ชุมชนวัดคลองเตยใน 2 ชุมชนวัดคลองเตยใน 3 ชุมชนหัวโค้ง และกลุ่มลูกจ้างของกรมศุลกากรที่อาศัยอยู่ในพื้นที่ชุมชนต่างๆ รวมจำนวนทั้งสิ้น 2,100 ครัวเรือน และได้จัดซื้อข้าวสาร น้ำมันพืช น้ำตาล น้ำปลา น้ำมันหอย ไข่ไก่ น้ำตาลทราย น้ำยาล้างจาน และน้ำดื่ม สนับสนุนให้แก่กลุ่มรวมพลังชาวคลองเตยต้านโควิท 19 นำไปปรุงอาหารมอบให้แก่ประชาชนในพื้นที่เขตคลองเตย เพื่อบรรเทาความเดือดร้อนที่ได้รับผกระทบจากสถานการณ์การแพร่ระบาดของโรคติดเชื้อไวรัสโคโรนา 2019 (COVID-19) เมื่อวันที่ 24 เมษายน 2563 ณ บริเวณห้องโถง อาคาร 1 กรมศุลกากร
โดยกรมฯ เล็งเห็นถึงปัญหาความเดือดร้อนของประชาชน ได้ให้ความสำคัญคุณภาพชีวิตและสิ่งแวดล้อม จึงได้มอบหมายให้นายชูชัย อุดมโภชน์ ในฐานะหัวหน้า ศูนย์ฯ Covid - 19 ของกรมศุลกากร ดำเนินการจัดทำถุงยังชีพบรรจุสินค้าอุปโภคบริโภคซึ่งได้สนับสนุนอุดหนุนซื้อสินค้าจากกลุ่มวิสาหกิจชุมชนต่างๆ กลุ่มสหกรณ์ และผู้ค้าจากตลาดประชารัฐศุลกากรเพื่อชุมชน อันเป็นการสร้างรายได้และเป็นการกระตุ้นเศรษฐกิจฐานรากอย่างแท้จริง สำหรับถุงยังชีพได้เลือกวัสดุที่เป็นมิตรกับสิ่งแวดล้อมนำมาจัดทำเป็นถุงผ้าสามารถนำกลับมาใช้ซ้ำได้อีกเป็นไปตามมาตรการลด ทดแทน คัดแยกขยะมูลฝอยของรัฐบาลกำหนด
สำหรับการจัดกิจกรรมในวันนี้ กรมฯ ได้คำนึงถึงสุขอนามัยและความปลอดภัยจึงได้ดำเนินการตามมาตรการของกระทรวงสาธารณสุข Social Distancing และมาตรการ ของกรุงเทพมหานครเพื่อความเป็นระเบียบเรียบร้อยในการแจกสิ่งของ กรมฯ ได้ประสานกับสำนักงานเขตคลองเตย โดยสำนักงานเขตฯ ได้ส่งเจ้าหน้าที่พัฒนาชุมชนลงพื้นที่ไปกับกรมศุลกากรในการส่งมอบของให้แก่ชุมชนต่างๆด้วย
...............................................................

ที่มา : https://www.thaigov.go.th/news/contents/details/29726
