รัฐบาลไทย-ข่าวทำเนียบรัฐบาล-องค์การขนส่งมวลชนกรุงเทพชี้แจงกรณีพนักงานขับรถโดยสารปรับอากาศสาย 140 เสียชีวิตจากโรคติดเชื้อไวรัส COVID-19  [กระทรวงคมนาคม]

วันอังคารที่ 14 เมษายน 2563
พิมพ์
องค์การขนส่งมวลชนกรุงเทพชี้แจงกรณีพนักงานขับรถโดยสารปรับอากาศสาย 140 เสียชีวิตจากโรคติดเชื้อไวรัส COVID-19  [กระทรวงคมนาคม]
องค์การขนส่งมวลชนกรุงเทพชี้แจงกรณีพนักงานขับรถโดยสารปรับอากาศสาย 140 เสียชีวิตจากโรคติดเชื้อไวรัส COVID-19
ฉบับที่ 380/2563
องค์การขนส่งมวลชนกรุงเทพชี้แจงกรณีพนักงานขับรถโดยสารปรับอากาศสาย 140 เสียชีวิตจากโรคติดเชื้อไวรัส COVID-19
นายสุระชัย เอี่ยมวชิรสกุล ผู้อำนวยการองค์การขนส่งมวลชนกรุงเทพ (ขสมก.) กระทรวงคมนาคม กล่าวว่า ตามที่สื่อมวลชนได้นำเสนอข่าวพนักงานขับรถโดยสารปรับอากาศสาย 140 ติดเชื้อไวรัส COVID-19 ซึ่งต่อมาพนักงานคนดังกล่าวได้เสียชีวิตเมื่อวันที่ 12 เมษายน 2563 นั้น ขสมก. ขอชี้แจงดังนี้
1. ขสมก. รับพนักงานขับรถโดยสารคนดังกล่าวกลับเข้ามาทำงานอีกครั้ง ตั้งแต่วันที่ 16 มีนาคม 2563
2. ขสมก. ได้ตรวจวัดอุณหภูมิร่างกายของพนักงานก่อนขึ้นปฏิบัติหน้าที่บนรถโดยสารดังนี้
2.1 เมื่อวันที่ 16 – 22, 24 – 25, 27 – 31 มีนาคม 2563 และวันที่ 1 เมษายน 2563 พนักงานมีอุณหภูมิร่างกาย ไม่เกิน 37.5 องศาเซลเซียส จึงอนุญาตให้พนักงานปฏิบัติหน้าที่ตามปกติ
2.2 วันที่ 23 มีนาคม 2563 พนักงานขอลาป่วย เพื่อไปพบแพทย์
2.3 วันที่ 26 มีนาคม 2563 และวันที่ 2 เมษายน 2563 เป็นวันหยุดประจำสัปดาห์ของพนักงาน
2.4 วันที่ 3 เมษายน 2563 ตรวจพบพนักงานมีอุณหภูมิร่างกาย 38 องศาเซลเซียส จึงไม่อนุญาตให้พนักงานปฏิบัติหน้าที่ พร้อมทั้งให้พนักงานรีบไปพบแพทย์ทันที
2.5 พนักงานเข้ารับการรักษาที่โรงพยาบาลสมเด็จพระปิ่นเกล้า กรมแพทย์ทหารเรือ ตั้งแต่วันที่ 4 เมษายน 2563 โดยเมื่อวันที่ 5 เมษายน 2563 ขสมก. ได้รับแจ้งจากทางโรงพยาบาลว่า แพทย์ได้วินิจฉัยแล้วพบว่าพนักงานมีอาการปอดอักเสบจากโรคติดเชื้อไวรัส COVID-19
2.6 ขสมก. ได้สั่งการให้พนักงาน จำนวน 9 คน ที่อยู่ใกล้ชิดพนักงานดังกล่าว กักตัวอยู่ที่บ้านเพื่อดูอาการเป็นเวลา 14 วัน พร้อมทั้งให้ผู้บริหารเขตการเดินรถที่ 5 ติดตามพนักงานและรายงานอย่างต่อเนื่อง ซึ่งต่อมาพบว่าพนักงานทั้ง 9 คน มีสภาพร่างกายเป็นปกติ ไม่ได้ติดเชื้อโรค COVID-19 แต่อย่างใด
2.7 ขสมก. พักการใช้งานรถโดยสารปรับอากาศสาย 140 คันที่พนักงานขับรถคนดังกล่าว ขึ้นปฏิบัติหน้าที่ เพื่อดำเนินการฉีดพ่นผลิตภัณฑ์ฆ่าเชื้อโรค และทำความสะอาดอุปกรณ์ต่าง ๆ ภายในรถโดยสาร รวมทั้ง ฉีดพ่นผลิตภัณฑ์ฆ่าเชื้อโรคบริเวณท่าปล่อยรถ สำนักงาน โรงอาหาร ห้องสุขา ของเขตการเดินรถที่ 5
2.8 เมื่อวันที่ 12 เมษายน 2563 พนักงานได้เสียได้เสียชีวิตที่โรงพยาบาล
2.9 วันที่ 13 เมษายน 2563 ขสมก. ได้แจ้งกรมควบคุมโรค และสื่อมวลชนรับทราบว่า ขสมก. ตรวจพบพนักงานขับรถโดยสารปรับอากาศสาย 140 ติดเชื้อโรคไวรัส COVID-19 หากประชาชนใช้บริการรถโดยสารประจำทางสาย 140 หมายเลขต่อไปนี้ มีอาการ ไอ จาม เป็นไข้ อ่อนเพลีย หายใจลำบากหรือสงสัยว่าตนเองจะได้รับเชื้อไวรัส COVID-19 โปรดติดต่อกรมควบคุมโรค กระทรวงสาธารณสุข ดังนี้
1) วันที่ 27 มีนาคม 2563 หมายเลขรถ 5 - 90023   ระหว่างเวลา 08.40 - 14.00 น.
2) วันที่ 28 มีนาคม 2563 หมายเลขรถ 5 - 90011   ระหว่างเวลา 08.15 - 13.20 น.
3) วันที่ 29 มีนาคม 2563 หมายเลขรถ 5 - 90037   ระหว่างเวลา 06.10 - 11.45 น.
4) วันที่ 30 มีนาคม 2563 หมายเลขรถ 5 - 90039   ระหว่างเวลา 11.05 - 15.30 น.
5) วันที่ 31 มีนาคม 2563 หมายเลขรถ 5 - 90035   ระหว่างเวลา 10.00 - 12.15 น.
6) วันที่ 1 เมษายน 2563 หมายเลขรถ 5 - 90019    ระหว่างเวลา 07.00 - 10.00 น.
สอบถามรายละเอียดเพิ่มเติมเกี่ยวกับการใช้บริการ สอบถามเส้นทางรถเมล์ หรือแนะนำบริการได้ที่ www.bmta.co.th, facebook: bmta@bmta.co.th หรือ Call Center หมายเลข 1348 ทุกวัน ตั้งแต่เวลา 06.00 - 19.00 น.

ที่มา : https://www.thaigov.go.th/news/contents/details/29065
