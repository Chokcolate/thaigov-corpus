รัฐบาลไทย-ข่าวทำเนียบรัฐบาล-ผู้ช่วยรัฐมนตรีประจำนายกรัฐมนตรี และปลัดสำนักนายกรัฐมนตรี รับหนังสือจากกลุ่มเครือข่ายเยาวชนลดปัจจัยเสี่ยง เรื่อง ขอให้เร่งจัดระเบียบตลาดสด ตลาดนัด [สำนักงานปลัดสำนักนายกรัฐมนตรี]

วันศุกร์ที่ 17 เมษายน 2563
ผู้ช่วยรัฐมนตรีประจำนายกรัฐมนตรี และปลัดสำนักนายกรัฐมนตรี รับหนังสือจากกลุ่มเครือข่ายเยาวชนลดปัจจัยเสี่ยง เรื่อง ขอให้เร่งจัดระเบียบตลาดสด ตลาดนัด [สำนักงานปลัดสำนักนายกรัฐมนตรี]
ผู้ช่วยรัฐมนตรีประจำนายกรัฐมนตรี และปลัดสำนักนายกรัฐมนตรี รับหนังสือจากกลุ่มเครือข่ายเยาวชนลดปัจจัยเสี่ยง เรื่อง ขอให้เร่งจัดระเบียบตลาดสด ตลาดนัด เพื่อลดความเสี่ยงแพร่เชื้อโควิด-19
วันที่ 16 เม.ย. 63 เวลา 10.00 น. ที่ศูนย์รับเรื่องราวร้องทุกข์ของรัฐบาล 1111 (สนง.กพ.เดิม) สำนักนายกรัฐมนตรี
ผู้ช่วยรัฐมนตรีประจำนายกรัฐมนตรี และปลัดสำนักนายกรัฐมนตรี รับหนังสือจากกลุ่มเครือข่ายเยาวชนลดปัจจัยเสี่ยง เรื่อง ขอให้เร่งจัดระเบียบตลาดสด ตลาดนัด เพื่อลดความเสี่ยงแพร่เชื้อโควิด-19
กลุ่มเครือข่ายเยาวชนลดปัจจัยเสี่ยงจำนวน 10 คนนำโดยนายณัฐพงษ์ สำเภาแก้ว (ผู้ประสานงานเครือข่ายฯ) ยื่นหนังสือถึงนายกรัฐมนตรี ผ่านนายสุภรณ์ อัตถาวงศ์ (ผช.รมต.ประจำ นรม.) พร้อมด้วยนายธีรภัทร ประยูรสิทธิ (ปลัดสำนักนายกรัฐมนตรี หรือ ปนร.) และนายสมพาศ นิลพันธ์ (ทปษ.สปน.) เรื่อง ขอให้เร่งออกมาตรการจัดระเบียบ ตลาดสด ตลาดนัด เพื่อลดความเสี่ยงการแพร่เชื้อไวรัสโควิด – 19 รักษาแหล่งอาหารการกินสำคัญของประชาชน เครือข่ายฯ มีข้อเสนอต่อ ศบค. และรัฐบาล ดังต่อไปนี้
1. ขอให้ ศบค. ออกมาตรการโดยด่วนให้ตลาดดำเนินการกำหนดให้ผู้ชายและผู้ซื้อสวมใส่หน้ากากอนามัยหรือหน้ากากผ้าทุกคน กำหนดระยะห่างระหว่างผู้ขายกับผู้ซื้อ ให้มีจุดล้างมือน้ำ สบู่แบบไม่สัมผัส หรือจุดติดตั้งเจลแอลกอฮอล์ล้างมือ ทำความสะอาดร้านค้าและอุปกรณ์ด้วยน้ำยาฆ่าเชื้อ จัดให้มีสื่อประชาสัมพันธ์ข้อมูลการปฏิบัติตัวเพื่อลดความเสี่ยงการติดเชื้อ
2. ขอให้จังหวัด เร่งฟื้นฟูตลาดสดตลาดนัด ที่ถูกสั่งปิดเนื่องจากมีผู้ติดเชื้อไวรัสโควิด-19 เข้ามาใช้บริการ
3. ขอให้กรุงเทพมหานคร และองค์กรปกครองท้องถิ่นทำการสำรวจตลาดที่ยังอยู่นอกระบบ เพื่อดำเนินการให้อยู่ในระบบอย่างถูกต้อง เพื่อให้ง่ายต่อการควบคุมดูแลของหน่วยงานที่เกี่ยวข้อง
4. เครือข่ายขอให้กำลังใจเจ้าหน้าที่ บุคลากร อาสาสมัคร หน่วยงาน และทุกฝ่ายที่เกี่ยวข้องในการฝ่าฟันกับวิกฤติเชื้อไวสโควิด-19 ทางเครือข่ายยินดีสนับสนุนมาตรการป้องกันและแก้ไขปัญหานี้อย่างเต็มกำลัง
ในการนี้ นายธีรภัทร ประยูรสิทธิ ปลัดสำนักนายกรัฐมนตรี ได้กล่าวต่อกลุ่มเครือข่ายฯ ถึงในภาพรวมของรัฐบาล และ ศบค. ในการดำเนินการแก้ไขปัญหาโรคโควิด – 19 ในด้านต่าง ๆ รวมทั้งการรับเรื่องราวร้องทุกข์ของรัฐบาลผ่านสำนักงานปลัดสำนักนายกรัฐมนตรี ทั้งนี้ ปนร. ยังกล่าวอีกว่ารัฐบาลพร้อมรับฟังทุกข้อเสนอแนะและข้อคิดเห็นจากประชาชนทุกคน และขอขอบคุณกลุ่มเครือข่ายเยาวชนฯ ที่มีความหวังดีต่อประเทศชาติ

ที่มา : https://www.thaigov.go.th/news/contents/details/29287
