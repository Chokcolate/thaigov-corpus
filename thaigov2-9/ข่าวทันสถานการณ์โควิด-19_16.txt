รัฐบาลไทย-ข่าวทำเนียบรัฐบาล-สำนักงานการบินพลเรือนแห่งประเทศไทยขยายห้วงเวลาห้ามอากาศยานทำการบินเข้าสู่ประเทศไทยเป็นการชั่วคราว (ฉบับที่ 3) ถึงวันที่ 30 เมษายน 2563 [กระทรวงคมนาคม]

วันพุธที่ 15 เมษายน 2563
พิมพ์
สำนักงานการบินพลเรือนแห่งประเทศไทยขยายห้วงเวลาห้ามอากาศยานทำการบินเข้าสู่ประเทศไทยเป็นการชั่วคราว (ฉบับที่ 3) ถึงวันที่ 30 เมษายน 2563 [กระทรวงคมนาคม]
รายละเอียดเต็ม
ฉบับที่ 387/2563
สำนักงานการบินพลเรือนแห่งประเทศไทยขยายห้วงเวลาห้ามอากาศยานทำการบินเข้าสู่ประเทศไทยเป็นการชั่วคราว (ฉบับที่ 3) ถึงวันที่ 30 เมษายน 2563
นายจุฬา สุขมานพ ผู้อำนวยการสำนักงานการบินพลเรือนแห่งประเทศไทย กระทรวงคมนาคม กล่าวว่า ตามที่สำนักงานการบินพลเรือนแห่งประเทศไทย (กพท.) ได้ประกาศห้ามอากาศยานทำการบินเข้าสู่ประเทศไทยเป็นการชั่วคราว เมื่อวันที่ 3 และ 6 เมษายน 2563 เพื่อป้องกันมิให้สถานการณ์การระบาดของโรคติดเชื้อไวรัส COVID-19 รุนแรงมากขึ้น และสนับสนุนการแก้ไขสถานการณ์ฉุกเฉินให้ยุติลงโดยเร็ว ทั้งนี้ ด้วยเหตุผลและความจำเป็นในการคงความต่อเนื่องของมาตรการดังกล่าวต่อไปอีก และเพื่อประสิทธิผลในการป้องกันและควบคุมโรค อาศัยอำนาจตามความในมาตรา 27 และมาตรา 28 แห่งพระราชบัญญัติการเดินอากาศ พ.ศ. 2497 กพท. จึงมีคำสั่งห้ามอากาศยานทำการบินเข้าสู่ประเทศไทยเป็นการชั่วคราว (ฉบับที่ 3) ลงวันที่ 15 เมษายน 2563 โดยมีรายละเอียดดังนี้
1. ห้ามอากาศยานขนส่งคนโดยสารทำการบินเข้ามาท่าอากาศยานในประเทศไทยเป็นการชั่วคราว ตั้งแต่วันที่ 19 เมษายน 2563 เวลา 00.01 น. ถึงวันที่ 30 เมษายน 2563 เวลา 23.59 น.
2. การอนุญาตการบินที่ กพท. ได้ออกให้แก่อากาศยานขนส่งคนโดยสารสำหรับการบินเข้าสู่ประเทศไทยในช่วงระยะเวลาตามข้อ 1 ให้เป็นอันยกเลิก
3. ข้อห้ามตามข้อ 1 ไม่รวมถึงอากาศยานต่อไปนี้
3.1 อากาศยานราชการหรือที่ใช้ในราชการทหาร (State or Military Aircraft)
3.2 อากาศยานที่ขอลงฉุกเฉิน (Emergency Landing)
3.3 อากาศยานที่ขอลงทางเทคนิค (Technical Landing) โดยไม่มีผู้โดยสารออกจากเครื่อง
3.4 อากาศยานที่ทำการบินเพื่อให้ความช่วยเหลือทางมนุษยธรรม ทำการบินทางการแพทย์หรือการขนส่งสิ่งของเพื่อสงเคราะห์แก่ผู้ได้รับผลกระทบจากโรคติดเชื้อไวรัส COVID 19 (Humanitarian Aid Medical and Relief Flights)
3.5 อากาศยานที่ได้รับอนุญาตให้ทำการบินรับส่งบุคคลกลับประเทศไทยหรือกลับภูมิลำเนา (Repatriation)
3.6 อากาศยานขนส่งสินค้า (Cargo Aircraft)
4. บุคคลหรือผู้โดยสารบนอากาศยานตามข้อ 3 จะอยู่ภายใต้บังคับของมาตรการป้องกันและควบคุมโรคติดต่อตามที่กำหนดในกฎหมายว่าด้วยโรคติดต่อ อาทิ การกักตัวเป็นเวลา 14 วัน และบรรดาข้อกำหนดที่ออกตามความในมาตรา 9 แห่งพระราชกำหนดการบริหารราชการในสถานการณ์ฉุกเฉิน พ.ศ. 2548
ทั้งนี้บัดนี้เป็นต้นไป หรือจนกว่าจะมีประกาศเปลี่ยนแปลง

ที่มา : https://www.thaigov.go.th/news/contents/details/29106
