รัฐบาลไทย-ข่าวทำเนียบรัฐบาล-มหาดไทยแจ้ง อปท. พิจารณายกเว้นค่าเช่าอสังหาริมทรัพย์ของ อปท. ให้ผู้ได้รับผลกระทบ เนื่องจากสถานการณ์การแพร่ระบาดโควิด-19 ได้ตามความเหมาะสม

วันพุธที่ 15 เมษายน 2563
พิมพ์
มหาดไทยแจ้ง อปท. พิจารณายกเว้นค่าเช่าอสังหาริมทรัพย์ของ อปท. ให้ผู้ได้รับผลกระทบ เนื่องจากสถานการณ์การแพร่ระบาดโควิด-19 ได้ตามความเหมาะสม
มหาดไทยแจ้ง อปท. พิจารณายกเว้นค่าเช่าอสังหาริมทรัพย์ของ อปท. ให้ผู้ได้รับผลกระทบ เนื่องจากสถานการณ์การแพร่ระบาดโควิด-19 ได้ตามความเหมาะสม
วันนี้ (15 เม.ย. 63) ศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) กระทรวงมหาดไทย (ศบค.มท.) เปิดเผยว่า นายฉัตรชัย พรหมเลิศ ปลัดกระทรวงมหาดไทย ได้มีหนังสือให้จังหวัดแจ้ง อปท. ที่มีความประสงค์จะช่วยเหลือและบรรเทาภาระทางเศรษฐกิจให้แก่ผู้เช่า อสังหาริมทรัพย์ของ อปท. เช่น ตลาด และอาคารพาณิชย์ ที่ได้รับผลกระทบจากสถานการณ์โรคโควิด - 19 พิจารณาช่วยเหลือผู้เช่าได้ตามความจำเป็นและเหมาะสมแล้วแต่กรณี ได้แก่
1) ในกรณีการลดค่าเช่า หรือประโยชน์ตอบแทนอื่นที่ได้จากการเช่าของ อปท. เป็นอำนาจของคณะกรรมการจัดหาประโยชน์จากทรัพย์สินขององค์การบริหารส่วนท้องถิ่น ที่จะพิจารณาอนุมัติโดยเสียงข้างมาก ยกเว้นเป็นกรณีเฉพาะรายเพื่อลดค่าเช่าหรือประโยชน์ตอบแทนอื่นที่ได้จากการเช่าอสังหาริมทรัพย์ของ อปท. ต่ำกว่าอัตราที่คณะกรรมการจัดหาประโยชน์ฯ กำหนดได้
2) สำหรับในกรณีการยกเว้นค่าเช่า หรือประโยชน์ตอบแทนอื่นที่ได้จากการเช่าอสังหาริมทรัพย์ของ อปท. สามารถดำเนินการได้ หากคณะกรรมการจัดหาประโยชน์จากทรัพย์สินของ อปท. พิจารณาแล้วเห็นว่ามีเหตุสมควรให้ยกเว้นค่าเช่า หรือประโยชน์ตอบแทนอื่นที่ได้จากการเช่าในช่วงระยะเวลาหนึ่ง ให้แก่ผู้เช่าที่ได้รับผลกระทบ ทำให้ไม่สามารถใช้ประโยชน์จากอสังหาริมทรัพย์ของ อปท. ที่เช่าได้ตามปกติ อันเนื่องจากสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) ได้

ที่มา : https://www.thaigov.go.th/news/contents/details/29093
