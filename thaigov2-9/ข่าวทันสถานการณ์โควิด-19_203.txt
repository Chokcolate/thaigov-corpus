รัฐบาลไทย-ข่าวทำเนียบรัฐบาล-สอท. ณ กรุงเวียนนา ส่งความห่วงใยและความปรารถนาดีแก่พี่น้องชาวไทยในออสเตรีย สโลวาเกีย และสโลวีเนีย [กระทรวงการต่างประเทศ]

วันพฤหัสบดีที่ 23 เมษายน 2563
พิมพ์
สอท. ณ กรุงเวียนนา ส่งความห่วงใยและความปรารถนาดีแก่พี่น้องชาวไทยในออสเตรีย สโลวาเกีย และสโลวีเนีย [กระทรวงการต่างประเทศ]
ที่ลงทะเบียนแจ้งความประสงค์ขอรับ และได้จัดส่งกล่องยังชีพไปให้นักศึกษาไทยและชาวไทยในเขตอาณาซึ่งได้รับผลกระทบจากการแพร่ระบาดของโรคโควิด-19 ด้วย
สอท. ณ กรุงเวียนนา ส่งความห่วงใยและความปรารถนาดีแก่พี่น้องชาวไทยในออสเตรีย สโลวาเกีย และสโลวีเนีย
ในช่วงสัปดาห์ที่ผ่านมา สถานเอกอัครราชทูตฯ ได้จัดส่งหน้ากากอนามัยแบบมีชั้นกรอง ให้พี่น้องชาวไทยในออสเตรีย สโลวาเกีย และสโลวีเนีย ที่ลงทะเบียนแจ้งความประสงค์รับหน้ากากอนามัยแล้ว และได้ทยอยจัดส่งหน้ากากผ้า ที่ข้าราชการและเจ้าหน้าที่สถานเอกอัครราชทูตฯ พร้อมครอบครัว ได้ร่วมกันตัดเย็บ เป็นหน้ากากผ้าอย่างดี 3 ชั้นที่สามารถใส่ไส้กระดาษกรองอีกชั้นได้ และสามารถซักเพื่อนำกลับมาใช้ซ้ำได้ด้วย
ผู้ที่ต้องการรับหน้ากากผ้า 3 ชั้นแบบใส่ไส้กรองได้ แต่ยังไม่ได้แจ้งให้สถานเอกอัครราชทูตฯ ทราบ ยังสามารถแจ้งความประสงค์ของท่าน ผ่านทางลิงก์ https://forms.gle/MgDAFxeorocUAQYF6 *ภายในวันศุกร์ที่ 1 พ.ค. 2563* ผู้ที่ไม่สะดวกแจ้งผ่านลิงก์ดังกล่าว สามารถแจ้งชื่อ-นามสกุล ที่อยู่ไปรษณีย์ของท่าน พร้อมหมายเลขโทรศัพท์มือถือ มาทางอีเมล consular@thaiembassy.at หรือ โทร. +43 664 9915 3767, +43 664 9944 5916 หรือ +43 664 9944 5918
นอกจากนี้ สถานเอกอัครราชทูตฯ ได้จัดส่งกล่องยังชีพเพื่อช่วยเหลือและเป็นกำลังใจแก่นักศึกษาไทยและชาวไทยในออสเตรีย สโลวาเกีย และสโลวีเนีย ซึ่งได้รับผลกระทบจากการแพร่ระบาดของโรคโควิด-19 และได้ประชาสัมพันธ์คำแนะนำในการดูแลสุขภาพกายและสุขภาพจิตในสถานการณ์การแพร่ระบาดของโรคโควิด-19 สำหรับคนไทยในออสเตรีย สโลวาเกีย และสโลวีเนีย เป็นระยะ ๆ อีกด้วย
พี่น้องชาวไทยท่านใดที่ประสบปัญหาขาดแคลนข้าวสารอาหารแห้ง สามารถแจ้งชื่อ-นามสกุล ที่อยู่ไปรษณีย์ของท่าน พร้อมหมายเลขโทรศัพท์มือถือ มาทางอีเมล consular@thaiembassy.at หรือ โทร. +43 664 9915 3767, +43 664 9944 5916 หรือ +43 664 9944 5918
ด้วยความห่วงใยและปรารถนาดี
สถานเอกอัครราชทูต ณ กรุงเวียนนา
"การทูตเพื่อประชาชน ทุกแห่งหนเราดูแล"

ที่มา : https://www.thaigov.go.th/news/contents/details/29589
