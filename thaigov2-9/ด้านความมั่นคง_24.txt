รัฐบาลไทย-ข่าวทำเนียบรัฐบาล-รมว.อว. มอบนโยบาย กกอ. ชุดใหม่

วันพฤหัสบดีที่ 23 เมษายน 2563
รมว.อว. มอบนโยบาย กกอ. ชุดใหม่
รมว.อว. มอบนโยบาย กกอ. ชุดใหม่
ดร.สุวิทย์ เมษินทรีย์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม มอบนโยบายแก่คณะกรรมการการอุดมศึกษา (กกอ.) ที่ต้องเตรียมพร้อมการดำเนินงานที่สนับสนุนแนวนโยบายด้านการอุดมศึกษา และเพื่อรองรับกับสถานการณ์ของประเทศต่อไป ในประเด็นสำคัญต่อไปนี้
1. การขับเคลื่อนประเทศไทยเพื่อตอบโจทย์ประเทศและการคาดหวังของสังคม
1.1 ด้วยการใช้องค์ความรู้ด้านการอุดมศึกษา วิทยาศาสตร์ วิจัยและนวัตกรรม
1.2 การเชื่อมโยงกับหน่วยงานสำคัญ/ภารกิจที่เกี่ยวข้องในกระทรวงการอุดมศึกษา วิทยาศาสตร์ วิจัยและนวัตกรรม พร้อมด้วยระบบ  ecosystem ใหม่ที่เกิดขึ้น ได้แก่ สภานโยบายการอุดมศึกษา วิทยาศาสตร์ วิจัยและนวัตกรรม/กสว./คณะกรรมการขับเคลื่อนการปฏิรูปฯ ของ อว. / ก.พ.อ. / กมอ.
1.3 การสร้างคน การสร้างองค์ความรู้ การวิจัยและนวัตกรรม ที่ต้องอาศัยศักยภาพของสถาบันอุดมศึกษา ที่เป็น forefront ของการไปสู่การเป็น Thailand 4.0 ในเรื่องสำคัญดังนี้
1.3.1 การเพิ่มศักยภาพในการแข่งขัน (competitiveness) ของประเทศ
1.3.2 การลดความเหลื่อมล้ำ (inclusiveness) ของประเทศ
1.3.3 การตอบสนองต่อการเปลี่ยนแปลงของโลก (responsiveness) โดยเฉพาะเรื่องวิกฤตที่เกิดขึ้น เช่น วิกฤตเศรษฐกิจ วิกฤตภัยแล้ง วิกฤตจากโรคระบาดโควิด-19
1.3.4 การปรับกระบวนการเรียนการสอนไปสู่รูปแบบการเรียนรู้ตลอดชีวิต ที่สอดคล้องกับสถานการณ์การ disruption ด้วยเทคโนโลยีปัจจุบัน และการ disruption ด้วยวิกฤตจากโรคระบาดโควิด-19 โดยครอบคลุมไปถึงประชากรวัยแรงงานที่ต้องมีการ reskill upskill หรือประชากรผู้สูงอายุ และพัฒนาไปสู่การเพิ่มศักยภาพในการแข่งขัน
2. การพลิกโฉมสถาบันอุดมศึกษา(re-inventing university) ไปสู่ศตวรรษที่ 21 ซึ่งจะจัดหางบประมาณมาให้สำหรับสถาบันอุดมศึกษานำร่อง
3. การดำเนินการเรื่องมาตรฐานหลักสูตร/กรอบมาตรฐานคุณวุฒิระดับอุดมศึกษา การปรับการเรียนการสอนที่ตอบโจทย์และทิศทางของมหาวิทยาลัยภายใต้วิกฤตโควิด-19 การจัดการเรียนการสอนในรูปแบบออนไลน์ เป็นต้น
4. การดำเนินการเรื่องธรรมาภิบาลที่สอดคล้องกับ autonomy, accountability
5. การดำเนินการเพื่อให้ได้มาซึ่งคณะกรรมการมาตรฐานการอุดมศึกษา
ศาสตราจารย์คลินิกเกียรติคุณอุดม คชินทร ประธานกรรมการ รับมอบนโยบายของรัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม พร้อมเน้นย้ำการทำงานในแนวทางที่สอดคล้องกับรัฐมนตรีฯ ซึ่งเป็นภารกิจที่ต้องดำเนินการตามหน้าที่และอำนาจของ กกอ. เชื่อมโยงกับบริบทอื่นที่เกี่ยวข้อง โดยเฉพาะในประเด็นการเพิ่มศักยภาพและยกระดับสถาบันอุดมศึกษาให้ไปสู่ระดับนานาชาติ การพลิกโฉมสถาบันอุดมศึกษา (re-inventing) ธรรมาภิบาล การสร้างและพัฒนาบัณฑิตที่นำไปสู่การตอบโจทย์ตลาดแรงงาน การปรับวิกฤตเป็นโอกาสจากสถานการณ์โควิด-19 ด้วยการปรับกระบวนการเรียนการสอน การปลดล็อคในเรื่องที่เป็นข้อจำกัด เช่น การจัดสรรงบประมาณ การปรับไปสู่รูปแบบการเรียนรู้ตลอดชีวิต รวมทั้งการขับเคลื่อนอุดมศึกษาเพื่อตอบโจทย์ประเทศและยุทธศาสตร์ชาติ.
เผยแพร่ : จิรายุ รุจิพงษ์วาที
ส่วนสื่อสารองค์กร
กระทรวงการอุดมศึกษา วิทยาศาสตร์ วิจัยและนวัตกรรม
โทรศัพท์ 0 2333 3700 ต่อ 3728 - 3732 โทรสาร 0 2333 3834
Facebook : @MHESIThailand
Call Center โทร.1313

ที่มา : https://www.thaigov.go.th/news/contents/details/29649
