รัฐบาลไทย-ข่าวทำเนียบรัฐบาล-5 เสือแรงงานหนองคาย จับมือภาคีเครือข่ายตรวจป้องกันการค้ามนุษย์ด้านแรงงาน พร้อมแจกหน้ากากผ้าแก่นายจ้างและลูกจ้าง [กระทรวงเเรงงาน]

วันอาทิตย์ที่ 19 เมษายน 2563
5 เสือแรงงานหนองคาย จับมือภาคีเครือข่ายตรวจป้องกันการค้ามนุษย์ด้านแรงงาน พร้อมแจกหน้ากากผ้าแก่นายจ้างและลูกจ้าง [กระทรวงเเรงงาน]
5 เสือแรงงานหนองคาย จับมือภาคีเครือข่ายตรวจป้องกันการค้ามนุษย์ด้านแรงงาน พร้อมแจกหน้ากากผ้าแก่นายจ้างและลูกจ้าง
นางวรรณกานต์ ขาวลาภ แรงงานจังหวัดหนองคาย ในฐานะผู้อำนวยการศูนย์ปฏิบัติการป้องกันการค้ามนุษย์ด้านแรงงาน พร้อมด้วย นางกัญญารัตน์ จิรจินดา พัฒนาสังคมและความมั่นคงของมนุษย์จังหวัดหนองคาย, ผู้แทนจากสำนักงานสวัสดิการและคุ้มครองแรงงานจังหวัดหนองคาย, สำนักงานจัดหางานจังหวัดหนองคาย, สำนักงานประกันสังคมจังหวัดหนองคาย, สำนักงานพัฒนาฝีมือแรงงานหนองคาย, เจ้าหน้าที่ จาก กอ.รมน.จังหวัดหนองคาย, ตำรวจตรวจคนเข้าเมืองจังหวัดหนองคาย และสำนักงานพัฒนาสังคมและความมั่นคงของมนุษย์จังหวัดหนองคาย รวม 16 คน บูรณาการตรวจสอบสถานประกอบการ จำนวน 6 แห่ง ได้แก่
1.ห.จ.ก. ดาวอรุณเวศน์ ประกอบกิจการ ปั๊มน้ำมัน จำหน่ายน้ำมันเชื้อเพลิง มีลูกจ้างทั้งหมด 9 คน เป็นคนไทย 9 คน (ชาย 5 คน, หญิง 4 คน)
2.ห.จ.ก.ทรัพย์ทวี กม.26 ประกอบกิจการ ปั๊มน้ำมัน จำหน่ายน้ำมันเชื้อเพลิง มีลูกจ้างทั้งหมด 16 คน เป็นคนไทย 16 คน (ชาย 3 คน, หญิง 13 คน)
3.บจก. ตั้งเซ่งฮง หนองคาย ประกอบกิจการ ปั๊มน้ำมัน จำหน่ายน้ำมันเชื้อเพลิง มีลูกจ้างทั้งหมด 6 คน เป็นคนไทย 5 คน (ชาย 2 คน, หญิง 3 คน) เป็นคนลาว 1 คน (ชาย 1 คน)
4.ห.จ.ก.ตันเอี๊ยะฮวด ประกอบกิจการปั๊มน้ำมัน จำหน่ายน้ำมันเชื้อเพลิง มีลูกจ้างเป็นคนไทยทั้งหมด 29 คน (ชาย 2 คน, หญิง 27 คน)
5.บจก. ทีซีเอช ดีเวลลอปเมนท์ ประกอบกิจการ ปั๊มน้ำมัน จำหน่ายน้ำมันเชื้อเพลิง มีลูกจ้างเป็นคนไทยทั้งหมด 12 คน (ชาย 5 คน, หญิง 7 คน)
6.บจก. รุ่งโรจน์บริการ (2558) ประกอบกิจการ ปั๊มน้ำมัน จำหน่ายน้ำมันเชื้อเพลิง มีลูกจ้างเป็นคนไทยทั้งหมด 12 คน (ชาย 5 คน, หญิง 7 คน)
ผลการตรวจสอบ พบว่า ลูกจ้างในสถานประกอบการรวมทั้งหมด 84 คน จำแนกเป็น คนไทย 83 คน (ชาย 22 คน, หญิง 61 คน) เป็นคนลาว 1 คน (ชาย 1 คน) ในการตรวจครั้งนี้ มีสถานประกอบการ 2 แห่ง ที่จ่ายค่าจ้างต่ำกว่าอัตราค่าจ้างขั้นต่ำของจังหวัดหนองคายที่กำหนดไว้ในกฎหมาย คือวันละ 325 บาท ซึ่งเจ้าหน้าที่สำนักงานสวัสดิการและคุ้มครองแรงงานจังหวัดหนองคายจะดำเนินการในส่วนที่เกี่ยวข้องต่อไป นอกจากนี้ยังพบว่านายจ้างมีการขึ้นทะเบียนประกันสังคมให้แก่ลูกจ้างไม่ครบทุกคน จำนวน 2 แห่ง ซึ่งสำนักงานประกันจังหวัดหนองคายจะดำเนินการในส่วนที่เกี่ยวข้องต่อไป ทั้งนี้ เจ้าหน้าที่ได้ให้คำแนะนำและสร้างการรับรู้ด้านกฎหมายแรงงานให้แก่นายจ้างทุกรายให้ปฏิบัติตามกฎหมายแล้ว
จากผลการตรวจของคณะกรรมการศูนย์ป้องกันการค้ามนุษย์ด้านแรงงานจังหวัดหนองคายพร้อมเครือข่ายดังกล่าว ไม่พบปัญหาการค้ามนุษย์ด้านแรงงานแต่อย่างใด แต่พบว่า สถานประกอบการทุกแห่งได้รับผลกระทบจากการระบาดของเชื้อไวรัสโคโรนา 2019 (COCID-19) ยอดขายลดต่ำลงมากกว่า 50% ราคาน้ำมันก็ลดต่ำลงมาก ต้นทุนที่ซื้อมาสูง แต่ต้องขายในราคาที่ต่ำกว่าทุน แต่นายจ้างก็ยังไม่ได้ปรับลดจำนวนพนักงานลงหรือจ่ายค่าจ้างน้อยลง มีเพียงสถานประกอบการ 1 แห่งเท่านั้น ที่ปรับลดวันทำงานของลูกจ้างรายวันลงจาก 6 วัน เป็น 5 วัน ต่อหนึ่งสัปดาห์
ทั้งนี้ สำนักงานแรงงานจังหวัดหนองคายได้ประชาสัมพันธ์มาตรการให้ความช่วยเหลือของกระทรวงแรงงาน และสำนักงานพัฒนาสังคมและความมั่นคงของมนุษย์จังหวัดหนองคายได้ประชาสัมพันธ์มาตรการให้ความช่วยเหลือของกระทรวงการพัฒนาสังคมและความมั่นคงของมนุษย์ อันเนื่องมาจากผลกระทบการแพร่ระบาดของเชื้อไวรัสโคโรนา 2019 (COCID-19) นอกจากนี้ สำนักงานพัฒนาสังคมและความมั่นคงของมนุษย์จังหวัดหนองคาย ได้นำหน้ากากผ้าไปมอบให้แก่นายจ้างและลูกจ้างในสถานประกอบการที่ไปตรวจทั้ง 6 แห่งด้วย
#โควิด19 #สำนักข่าวกรมประชาสัมพันธ์   #NNT  #ILOVETHAILAND

ที่มา : https://www.thaigov.go.th/news/contents/details/29353
