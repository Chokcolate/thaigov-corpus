รัฐบาลไทย-ข่าวทำเนียบรัฐบาล-ธอส. ยืนยัน 2 พ.ค. 2563 ออกรางวัลสลากออมทรัพย์ รับชมการถ่ายทอดสดทาง FB Live ธนาคารอาคารสงเคราะห์ เวลา 14:00 น. [กระทรวงการคลัง]

วันพฤหัสบดีที่ 16 เมษายน 2563
พิมพ์
ธอส. ยืนยัน 2 พ.ค. 2563 ออกรางวัลสลากออมทรัพย์ รับชมการถ่ายทอดสดทาง FB Live ธนาคารอาคารสงเคราะห์ เวลา 14:00 น. [กระทรวงการคลัง]
ธอส. ยืนยัน 2 พ.ค. 2563 ออกรางวัลสลากออมทรัพย์ รับชมการถ่ายทอดสดทาง FB Live ธนาคารอาคารสงเคราะห์ เวลา 14:00 น.
นายฉัตรชัย ศิริไล กรรมการผู้จัดการ ธนาคารอาคารสงเคราะห์ (ธอส.) เปิดเผยว่า วันเสาร์ที่ 2 พฤษภาคม 2563 ธนาคารอาคารสงเคราะห์ จะจัดให้มีการออกรางวัลสลากออมทรัพย์ ธอส. งวดประจำวันที่ 16 เมษายน 2563 ตามที่เคยประกาศเลื่อนวันออกรางวัลไว้ก่อนหน้านี้  ซึ่งจะประกอบด้วยการออกรางวัลสลากออมทรัพย์ชุดวิมานเมฆ(หน่วยละ 1 ล้านบาท) ชุดพราวพิมาน(หน่วยละ 10 ล้านบาท) และชุดพิมานมาศ (หน่วยละ 50,000 บาท) โดยเปลี่ยนเวลาการออกรางวัลเป็น 14.00 น. จากเดิม 17.00 น. ซึ่งลูกค้าประชาชนสามารถติดตามรับชมการถ่ายทอดสดการออกรางวัลได้ทาง Facebook Fanpage ธนาคารอาคารสงเคราะห์ ทั้งนี้ ผู้ซื้อสลากออมทรัพย์ ธอส. ทุกหน่วย จะยังคงได้รับผลตอบแทน และมีโอกาสในการถูกรางวัลตามเงื่อนไขเดิมของสลากออมทรัพย์ ธอส. แต่ละชุด และเมื่อถูกรางวัลธนาคารจะโอนเงินรางวัลเข้าบัญชีเงินฝากออมทรัพย์ของผู้ที่ถูกรางวัลในวันถัดจากวันออกรางวัลทันที สอบถามรายละเอียดหรือติดตามข้อมูลข่าวสารของธนาคารเพิ่มเติมได้ที่ www.ghbank.co.th หรือ Facebook Fanpage ธนาคารอาคารสงเคราะห์ และ ศูนย์ลูกค้าสัมพันธ์ (Call Center) โทร.0-2645-9000

ที่มา : https://www.thaigov.go.th/news/contents/details/29233
