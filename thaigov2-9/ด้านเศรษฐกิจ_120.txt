รัฐบาลไทย-ข่าวทำเนียบรัฐบาล-กรมท่าอากาศยานพร้อมให้บริการผู้โดยสารเที่ยวบินในประเทศ ตามหลักเกณฑ์ใหม่ ด้วยมาตรการคุมเข้ม

วันศุกร์ที่ 1 พฤษภาคม 2563
กรมท่าอากาศยานพร้อมให้บริการผู้โดยสารเที่ยวบินในประเทศ ตามหลักเกณฑ์ใหม่ ด้วยมาตรการคุมเข้ม
นายทวี  เกศิสำอาง อธิบดีกรมท่าอากาศยาน กระทรวงคมนาคม กล่าวว่าตั้งแต่วันที่ 1 พฤษภาคม 2563 เป็นต้นไป สายการบินได้ขอกลับมาให้บริการในเส้นทางบินภายในประเทศแก่ผู้โดยสารที่มีความจำเป็นในการเดินทาง
จำนวน 4 สายการบิน ได้แก่ สายการบินนกแอร์  สายการบินไทยแอร์เอเชีย สายการบินไทยไลอ้อนแอร์ และสายการบินไทยเวียตเจ็ท เปิดให้บริการ ณ ท่าอากาศยานของกรมท่าอากาศยาน จำนวน 14 แห่ง ได้แก่ ท่าอากาศยานลำปาง แม่สอด พิษณุโลก บุรีรัมย์ สกลนคร นครพนม ร้อยเอ็ด ขอนแก่น อุบลราชธานี อุดรธานี ตรัง นครศรีธรรมราช สุราษฎร์ธานี และกระบี่ ทั้งนี้ ทย. พร้อมให้บริการผู้โดยสาร ตามแนวทางปฏิบัติในการให้บริการผู้โดยสารในเส้นทางการบินในประเทศในระหว่างสถานการณ์ระบาดของโรคติดเชื้อไวรัสโคโรนา 2019(COVID-19) ในประกาศของสำนักงานการบินพลเรือนแห่งประเทศไทย (กพท.) ซึ่งมีข้อกำหนดที่เกี่ยวข้องให้ผู้ดำเนินการสนามบินดำเนินการ ดังนี้
ทำการคัดกรองบุคคลที่เข้ามาใช้บริการท่าอากาศยานจะต้องสวมหน้ากากอนามัยและผ่านการตรวจวัดอุณหภูมิร่างกาย หากผู้บุคคลนั้นไม่ปฏิบัติตาม หรือวัดอุณหภูมิได้สูงกว่า 37.3 องศาเซลเซียส ทางท่าอากาศยานและสายการบินจะปฏิเสธการให้บริการและเดินทางโดยเครื่องบินได้
ต้องปฏิบัติตามมาตรการเว้นระยะห่างทางสังคม (Social Distancing) เช่น จุดรับรอรับกระเป๋าสัมภาระ จุดตรวจบัตรโดยสาร (Check –  in counter) ที่นั่งรอก่อนการเดินทาง โดยให้มีระยะห่างอย่างน้อย 1 เมตร
สำหรับในส่วนของทย. ได้เตรียมความพร้อมให้บริการเพื่อความปลอดภัยของผู้โดยสาร และเจ้าหน้าที่ผู้ปฏิบัติงาน นอกเหนือจากที่กพท. ออกประกาศ รวมถึงการให้ความร่วมมือกับหน่วยงานที่เกี่ยวข้องในการปฏิบัติงานที่เกิดประโยชน์กับผู้โดยสารและสอดคล้องกับแนวนโยบายของพรก.ฉุกเฉิน ดังนี้
ผู้โดยสารขาเข้าทุกคนจะต้องดำเนินการกรอกแบบสำรวจการเดินทาง (ต.8 คค.) หรือแบบฟอร์มของสาธารณสุขจังหวัด ตามประกาศของกระทรวงสาธารณสุขเพื่อเก็บข้อมูลในการเดินทาง
ดำเนินการติดแผ่นใสกั้นบริเวณเคาน์เตอร์ระหว่างเจ้าหน้าที่ผู้ปฏิบัติงานของท่าอากาศยาน สายการบิน กับผู

ที่มา : https://www.thaigov.go.th/news/contents/details/30128
