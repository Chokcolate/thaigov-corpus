รัฐบาลไทย-ข่าวทำเนียบรัฐบาล-สถานเอกอัครราชทูต ณ บันดาร์เสรีเบกาวัน ได้จัดทำถุงยังชีพและนำไปมอบให้แก่คนไทยในบรูไนที่ได้รับผลกระทบจากสถานการณ์การแพร่ระบาดของเชื้อไวรัส COVID-19 [กระทรวงการต่างประเทศ]

วันพุธที่ 22 เมษายน 2563
สถานเอกอัครราชทูต ณ บันดาร์เสรีเบกาวัน ได้จัดทำถุงยังชีพและนำไปมอบให้แก่คนไทยในบรูไนที่ได้รับผลกระทบจากสถานการณ์การแพร่ระบาดของเชื้อไวรัส COVID-19 [กระทรวงการต่างประเทศ]
สถานเอกอัครราชทูต ณ บันดาร์เสรีเบกาวัน ได้จัดทำถุงยังชีพและนำไปมอบให้แก่คนไทยในบรูไนที่ได้รับผลกระทบจากสถานการณ์การแพร่ระบาดของเชื้อไวรัส COVID-19
“ด้วยรักและห่วงใยคนไทยในบรูไน”
เมื่อวันที่ 20 เมษายน 2563 น.ส. วันทนีย์ วิพุธวงศ์สกุล เอกอัครราชทูต ณ บันดาร์เสรีเบกาวัน พร้อมด้วยข้าราชการและเจ้าหน้าที่สถานเอกอัครราชทูตฯ ได้จัดทำถุงยังชีพเพื่อเตรียมไปมอบให้กับคนไทยในบรูไนที่ได้รับความเดือดร้อนจากสถานการณ์การแพร่ระบาดของเชื้อ COVID-19
โดยในวันที่ 21 เมษายน 2563 เอกอัครราชทูตฯ ได้นำถุงยังชีพไปมอบให้กับนักศึกษาไทยที่ศึกษาอยู่ในมหาวิทยาลัย Universiti Perguruan Ugama Seri Begawan (KUPU-SB) จำนวน 5 คน และมหาวิทยาลัย Universiti Brunei Darussalam (UBD) จำนวน 3 คน และสถานเอกอัครราชทูตฯ ยังมีกำหนดไปมอบถุงยังชีพให้กับคนไทยในพื้นที่ต่างๆ ของบรูไน อาทิ Kuala Belait, Seria, Tutong, Jerudong, Muara, Bandar, Gadong, Kiulap และ Temburong ในวันต่อๆ ไปด้วย เพื่อแจกจ่ายให้ทั่วถึงคนไทยที่อาศัยอยู่ในเขตต่างๆ ของบรูไน
ในการนี้ หากคนไทยท่านใดมีความเดือดร้อนหรือประสงค์จะรับถุงยังชีพสามารถติดต่อ สถานเอกอัครราชทูตได้ที่หมายเลข
+673 265 3108-9 ต่อ 104 หรือ 107 (ในเวลาทำการ) หรือ
+673 876 2849 (หลังเวลาทำการหรือในกรณีฉุกเฉินเร่งด่วน)

ที่มา : https://www.thaigov.go.th/news/contents/details/29542
