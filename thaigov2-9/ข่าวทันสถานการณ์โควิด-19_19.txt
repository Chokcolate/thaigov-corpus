รัฐบาลไทย-ข่าวทำเนียบรัฐบาล-ปลัดมหาดไทย สั่งการผู้ว่าราชการจังหวัดปฏิบัติตามประกาศ ข้อกำหนดฯ แห่ง พ.ร.ก การบริหารราชการในสถานการณ์ฉุกเฉินเป็นหลักโดยเคร่งครัด [กระทรวงมหาดไทย]

วันพุธที่ 15 เมษายน 2563
พิมพ์
ปลัดมหาดไทย สั่งการผู้ว่าราชการจังหวัดปฏิบัติตามประกาศ ข้อกำหนดฯ แห่ง พ.ร.ก การบริหารราชการในสถานการณ์ฉุกเฉินเป็นหลักโดยเคร่งครัด [กระทรวงมหาดไทย]
ปลัดมหาดไทย สั่งการผู้ว่าราชการจังหวัดปฏิบัติตามประกาศ ข้อกำหนดฯ แห่ง พ.ร.ก การบริหารราชการในสถานการณ์ฉุกเฉินเป็นหลักโดยเคร่งครัด
วันนี้ (15 เม.ย. 63) นายฉัตรชัย พรหมเลิศ ปลัดกระทรวงมหาดไทยในฐานะหัวหน้าผู้รับผิดชอบในการแก้ไขสถานการณ์ฉุกเฉินในส่วนที่เกี่ยวกับการสั่งการและประสานกับผู้ว่าราชการจังหวัดและในฐานะหัวหน้าศูนย์ปฏิบัติการด้านมาตรการป้องกันและช่วยเหลือประชาชน เปิดเผยว่า ตามที่ได้เกิดสถานการณ์การระบาดของโรคติดเชื้อไวรัสโคโรนา 2019 (โควิด-19) ซึ่งพลเอก ประยุทธ์ จันทร์โอชา นายกรัฐมนตรี ได้ออกข้อกำหนดตามความในมาตรา 9 แห่งพระราชกำหนดการบริหารราชการในสถานการณ์ฉุกเฉิน พ.ศ. 2548 และกระทรวงมหาดไทยได้แจ้งแนวทางการปฏิบัติให้จังหวัดดำเนินการตามประกาศสถานการณ์ฉุกเฉินในเขตท้องที่ทั่วราชอาณาจักร ลงวันที่ 25 มีนาคม 2563 และข้อกำหนดออกตามความในมาตรา 9 แห่งพระราชกำหนดการบริหารราชการในสถานการณ์ฉุกเฉิน พ.ศ. 2548 ฉบับที่ 1-3 รวมทั้งมติของศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (ศบค.) จึงได้สั่งการไปยังผู้ว่าราชการจังหวัดทุกจังหวัดให้ข้อมูลและชี้แจงในการประชุมคณะกรรมการโรคติดต่อจังหวัดพิจารณาดำเนินการให้เป็นไปตามประกาศฯ และข้อกำหนดฯ รวมทั้งมติของ ศบค. ดังนี้
ประเมินสถานการณ์การแพร่ระบาดของโรคติดเชื้อไวรัสโคโรนา 2019  หรือโรคโควิด-19 ของแต่ละจังหวัด
ดำเนินมาตรการตามแนวทางปฏิบัติ คำสั่ง และประกาศที่เกี่ยวข้อง อย่างเข้มข้นต่อเนื่องในมาตรฐานเดียวกันทั่วประเทศตามแนวทางของ ศบค. เบื้องต้นถึงวันที่ 30 เมษายน 2563
กำหนดปิดร้านสะดวกซื้อเวลาเดียวกันทั่วประเทศ ระหว่างเวลา 22.00 น. ถึง 04.00 น.ไปจนถึงวันที่ 30 เมษายน 2563 เพื่อให้สอดคล้องกับประกาศและข้อกำหนดฯ แห่งพ.ร.ก.การบริหารราชการในสถานการณ์ฉุกเฉิน พ.

ที่มา : https://www.thaigov.go.th/news/contents/details/29114
