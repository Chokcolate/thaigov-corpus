รัฐบาลไทย-ข่าวทำเนียบรัฐบาล-รายงานข่าวกรณีโรคติดเชื้อไวรัสโคโรนา 2019 (COVID-19) ประจำวันที่ 19 เมษายน 2563 [กระทรวงสาธารณสุข]

วันอาทิตย์ที่ 19 เมษายน 2563
พิมพ์
รายงานข่าวกรณีโรคติดเชื้อไวรัสโคโรนา 2019 (COVID-19) ประจำวันที่ 19 เมษายน 2563 [กระทรวงสาธารณสุข]
รายงานข่าวกรณีโรคติดเชื้อไวรัสโคโรนา 2019 (COVID-19) ประจำวันที่ 19 เมษายน 2563
รายงานข่าวกรณีโรคติดเชื้อไวรัสโคโรนา 2019(COVID-19)
ประจำวันที่ 19 เมษายน 2563
1. สถานการณ์ทั่วโลกข้อมูลตั้งแต่วันที่ 5 มกราคม – 19 เมษายน 2563 (7.00 น.) พบผู้ป่วยจำนวน 2,330,856 ราย เสียชีวิต 160,754 ราย ประเทศที่มียอดผู้ป่วยมาก 3 อันดับแรก คือ สหรัฐอเมริกาพบผู้ป่วย 738,792 ราย เสียชีวิต 39,014 ราย สเปนพบผู้ป่วย 194,416 ราย เสียชีวิต 20,639 ราย และอิตาลีพบผู้ป่วย 175,925 ราย เสียชีวิต 23,227 ราย
2. สถานการณ์ในประเทศไทย (18 เมษายน 2563 เวลา 16.00 น.) มีจำนวนผู้ป่วยกลับบ้านได้มากกว่าผู้ป่วยรายใหม่ มีผู้ป่วยกลับบ้านได้ 141 ราย (สะสม 1,928 ราย) ผู้ป่วยรายใหม่รายงานวันนี้ 32 ราย ส่งผลให้มีผู้ป่วยที่ยังรักษาอยู่ในโรงพยาบาลลดลงเหลือเพียง 790 ราย
โดยผู้ป่วยรายใหม่ 32 ราย นับเป็นลำดับที่ 2,734 - 2,765 จำแนกเป็นกลุ่มได้ดังนี้
กลุ่มที่ 1 เป็นผู้สัมผัสกับผู้ป่วยที่มีรายงานมาแล้ว 18 ราย (พบที่จังหวัดปัตตานี, ชุมพร, กรุงเทพฯ)
กลุ่มที่ 2 ผู้ป่วยรายใหม่ จำนวน 5 ราย มีรายละเอียด ดังนี้
2.1   ไปสถานที่ชุมนุมชน เช่น ห้างสรรพสินค้า, ตลาดนัด, สถานที่ท่องเที่ยว 2 ราย
2.2   อาชีพเสี่ยง 3 ราย (เป็นพนักงานบริษัท, ค้าขาย, พนักงานในสถานบันเทิง)
กลุ่มที่ 3 ยืนยันพบเชื้อ อยู่ระหว่างสอบสวนโรค 5 ราย
กลุ่มที่ 4 เดินทางมาจากต่างประเทศ และเข้า State Quarantines 4 ราย (กลับจากอินโดนีเซีย 1 ราย, สหรัฐอเมริกา 1 ราย, อังกฤษ 2 ราย)
วันนี้ ไม่มีรายงานผู้ป่วยทีเป็นบุคลากรทางการแพทย์ และผู้เสียชีวิต
โดยสรุปภาพรวมวันนี้ มีผู้ป่วยกลับบ้านสะสม 1,928 ราย ยังรักษาในโรงพยาบาล 790 ราย เสียชีวิตรวม 47 ราย รวมมีผู้ป่วยสะสม 2,765 ราย
จากรายงานผู้ป่วยติดเชื้อไวรัสโรนา 2019 ในช่วง 14 วันที่ผ่านมา (วันที่ 5 -18 เมษายน 2563) มีจังหวัดที่ไม่มีรายงานผู้ป่วยรายใหม่รวม 33 จังหวัด คือ เชียงราย, เพชรบุรี, เพชรบูรณ์, แพร่, แม่ฮ่องสอน,

ที่มา : https://www.thaigov.go.th/news/contents/details/29347
