รัฐบาลไทย-ข่าวทำเนียบรัฐบาล-พระสงฆ์และผู้แสวงบุญ กลับจากอินเดีย แยกเข้าสู่กระบวนการคัดกรองและควบคุมโรคของรัฐ [กระทรวงกลาโหม]

วันศุกร์ที่ 24 เมษายน 2563
พระสงฆ์และผู้แสวงบุญ กลับจากอินเดีย แยกเข้าสู่กระบวนการคัดกรองและควบคุมโรคของรัฐ [กระทรวงกลาโหม]
พระสงฆ์และผู้แสวงบุญ กลับจากอินเดีย แยกเข้าสู่กระบวนการคัดกรองและควบคุมโรคของรัฐ
พล.ท.คงชีพ ตันตระวาณิชย์ โฆษก กห. เปิดเผยว่า ระหว่าง 24 - 25 เม.ย.63 พระสงฆ์ จำนวน 226 รูป รวมทั้งแม่ชี ผู้แสวงบุญ และผู้ตกค้างในอินเดีย จำนวน 116 คน ณ เมืองกัลกัตตา ประเทศอินเดีย จะเดินทางกลับไทย โดยสายการบิน Air Asia (เช่าเหมาลำ) จำนวน 2 เที่ยวบิน ในเส้นทางคยา - กรุงเทพฯ ( ท่าอากาศยานนานาชาติดอนเมือง )
ทั้งหมดจะเดินทางถึงประเทศไทย เที่ยวบินแรกใน 24 เม.ย.63 เวลา 1510 และเที่ยวบินถัดไปใน 25 เม.ย.63 เวลา 1510 โดยพระสงฆ์ทุกรูป รวมทั้งผู้แสวงบุญทั้งหมด จะต้องเข้าสู่กระบวนการคัดกรองโรค ณ ท่าอากาศยานนานาชาติดอนเมือง และเข้าสู่มาตรการกักตัวควบคุมโรคของรัฐในสถานที่ที่กำหนด โดยดำเนินการแยกพระสงฆ์ทุกรูป เข้าพักในพื้นที่ H2do Residence จว.สมุทรปราการ อยู่ในการกำกับของพระสังฆาธิการในพื้นที่ สำหรับผู้แสวงบุญทั้งหมด แยกเข้าพัก ณ รร.รัตนโกสินทร์ กทม. ภายใต้การดูแลของทุกส่วนราชการที่เกี่ยวข้อง
.........

ที่มา : https://www.thaigov.go.th/news/contents/details/29705
