รัฐบาลไทย-ข่าวทำเนียบรัฐบาล-สถานเอกอัครราชทูต ณ กรุงนิวเดลี ดำเนินการโอนเงินให้แก่วัดไทยพุทธคยาและวัดไทยกุสินาราเฉลิมราชย์ เพื่อสมทบทุนดูแลพระภิกษุสงฆ์และฆราวาสที่ตกค้างอยู่ในอินเดีย [กระทรวงการต่างประเทศ]

วันพุธที่ 22 เมษายน 2563
สถานเอกอัครราชทูต ณ กรุงนิวเดลี ดำเนินการโอนเงินให้แก่วัดไทยพุทธคยาและวัดไทยกุสินาราเฉลิมราชย์ เพื่อสมทบทุนดูแลพระภิกษุสงฆ์และฆราวาสที่ตกค้างอยู่ในอินเดีย [กระทรวงการต่างประเทศ]
สถานเอกอัครราชทูต ณ กรุงนิวเดลีได้ดำเนินการโอนเงินให้แก่วัดไทยพุทธคยาและวัดไทยกุสินาราเฉลิมราชย์ เพื่อสมทบทุนดูแลพระภิกษุสงฆ์และฆราวาสที่ตกค้างอยู่ในอินเดีย นับตั้งแต่อินเดียประกาศใช้มาตรการปิดเมืองทั่วประเทศเนื่องด้วยสถานการณ์การแพร่ระบาดของโรคโควิด
สถานเอกอัครราชทูต ณ กรุงนิวเดลีได้โอนเงินไปให้วัดไทยพุทธคยาและวัดไทยกุสินาราเฉลิมราชย์ แห่งละ 200,000 รูปีอินเดีย รวม 400,000 รูปีอินเดีย (หรือ 181,040 บาท) เพื่อสมทบทุนในการดูแลพระภิกษุสงฆ์และฆราวาสที่ตกค้างอยู่ในอินเดียนับตั้งแต่อินเดียประกาศใช้มาตรการปิดเมืองทั่วประเทศเนื่องด้วยสถานการณ์
การแพร่ระบาดของเชื้อไวรัส COVID-19 ในอินเดีย
พระเดชพระคุณ พระธรรมโพธิวงศ์ (วีรยุทธ์ วีรยุทฺโธ) เจ้าอาวาสวัดไทยพุทธคยา หัวหน้าพระธรรมทูตสายอินเดีย-เนปาล ได้มอบหมายพระมหานิพนธ์ ญาณวีโร พระธรรมทูต รับมอบปัจจัยจากสถานเอกอัครราชทูตฯ และสั่งการให้ความช่วยเหลือคนไทยที่ตกทุกข์ได้ยากทันที
ในเบื้องต้น พระมหานิพนธ์ ญาณวีโร ได้มอบสิ่งของยังชีพแก่คนไทยหลายกลุ่ม อาทิ คณะพระสงฆ์ไทยที่ไม่สามารถเดินทางกลับประเทศไทยได้เนื่องจากการระงับการดำเนินการบินของเที่ยวบินพาณิชย์ระหว่างประเทศเครื่องบินของอินเดีย และกลุ่มคนไทยที่พักอยู่ตามที่พักแห่งต่าง ๆ อีกประมาณ 5-6 แห่ง

ที่มา : https://www.thaigov.go.th/news/contents/details/29541
