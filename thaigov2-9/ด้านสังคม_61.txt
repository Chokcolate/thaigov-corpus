รัฐบาลไทย-ข่าวทำเนียบรัฐบาล-กระทรวงดิจิทัลฯ ผนึกสำนักงานตำรวจแห่งชาติ (สตช.) ดำเนินคดี 4 มือโพสต์เฟคนิวส์ กุข่าวไปรษณีย์เตือน! มีผู้ติดเชื้อ COVID-19 จากจดหมายหรือพัสดุ

วันศุกร์ที่ 24 เมษายน 2563
กระทรวงดิจิทัลฯ ผนึกสำนักงานตำรวจแห่งชาติ (สตช.) ดำเนินคดี 4 มือโพสต์เฟคนิวส์ กุข่าวไปรษณีย์เตือน! มีผู้ติดเชื้อ COVID-19 จากจดหมายหรือพัสดุ
กระทรวงดิจิทัลฯ ผนึกสำนักงานตำรวจแห่งชาติ (สตช.) ดำเนินคดี 4 มือโพสต์เฟคนิวส์ กุข่าวไปรษณีย์เตือน! มีผู้ติดเชื้อ COVID-19 จากจดหมายหรือพัสดุ
พล.ต.ต.พันธนะ นุชนารถ ผู้บังคับการข่าวกรองยาเสพติด กองบัญชาการตำรวจปราบปรามยาเสพติด หัวหน้าตำรวจประสานงานกระทรวงดิจิทัลฯ และเจ้าหน้าที่ศูนย์ปราบปรามอาชญากรรมเทคโนโลยีสารสนเทศสำนักงานตำรวจแห่งชาติ (ศปอส.ตร.) แถลงถึงผลการดำเนินคดีที่เกี่ยวกับการเสนอข่าวอันไม่เป็นความจริง บิดเบือนข่าวสารในสถานการณ์ฉุกเฉินตาม พ.ร.บ.คอมพิวเตอร์ พ.ศ. 2550 และ พ.ร.ก.การบริหารราชการในสถานการณ์ฉุกเฉิน พ.ศ. 2548 ว่า ได้ดำเนินการตรวจค้นเป้าหมาย 16 ราย โดยมีการออกหมายค้น 4 จุด และดำเนินคดี 4 ราย ซึ่งมีการโพสต์เฟซบุ๊ก “ไปรษณีย์เตือน! มีผู้ติดเชื้อ COVID-19 จากจดหมายหรือพัสดุ” ซึ่งทางบริษัท ไปรษณีย์ไทย จำกัด (ปณท) แจ้งว่าเป็นข่าวปลอม ทั้ง 4 ราย ยอมรับว่าโพสต์จริง  ส่วนอีก 12 ราย ได้เตือนให้ระงับ/สั่งให้แก้ไขข่าว อาศัยอำนาจตามข้อกำหนด (ฉบับที่ 1) ข้อที่ 6 ซึ่งออกตามความในมาตรา 9 แห่ง พ.ร.ก.การบริหารราชการในสถานการณ์ฉุกเฉิน พ.ศ. 2548 ณ ห้องประชุมชั้น 9 กระทรวงดิจิทัลฯ ถ.แจ้งวัฒนะ เมื่อวันที่ 23 เมษายน 2563  ทั้งนี้เป็นความร่วมมือระหว่างกระทรวงดิจิทัลฯ โดยนายพุทธิพงษ์ ปุณณกันต์ รัฐมนตรีว่าการกระทรวงดิจิทัลฯ และสำนักงานตำรวจแห่งชาติ (สตช.) โดย พล.ต.อ.จักรทิพย์ ชัยจินดา ผบ.ตร., พล.ต.อ.สุวัฒน์ แจ้งยอดสุข ผอ.ศปอส.ตร.(PCT) ได้สั่งการตามนโยบายรัฐบาลให้ดำเนินการตรวจสอบการกระทำความผิดดังกล่าว
***************

ที่มา : https://www.thaigov.go.th/news/contents/details/29662
