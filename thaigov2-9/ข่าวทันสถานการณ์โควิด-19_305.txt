รัฐบาลไทย-ข่าวทำเนียบรัฐบาล-สถานเอกอัครราชทูต ณ กรุงบัวโนสไอเรส จัดกิจกรรมสร้างขวัญและกำลังใจแก่นักเรียนโครงการแลกเปลี่ยนระดับมัธยมจากประเทศไทย ที่ศึกษาอยู่ในอาร์เจนตินา ปารากวัยและอุรุกวัย ผ่านโปรแกรม Zoom  [กระทรวงการต่างประเทศ]

วันจันทร์ที่ 27 เมษายน 2563
พิมพ์
สถานเอกอัครราชทูต ณ กรุงบัวโนสไอเรส จัดกิจกรรมสร้างขวัญและกำลังใจแก่นักเรียนโครงการแลกเปลี่ยนระดับมัธยมจากประเทศไทย ที่ศึกษาอยู่ในอาร์เจนตินา ปารากวัยและอุรุกวัย ผ่านโปรแกรม Zoom  [กระทรวงการต่างประเทศ]
สถานเอกอัครราชทูต ณ กรุงบัวโนสไอเรส จัดกิจกรรมสร้างขวัญและกำลังใจแก่นักเรียนโครงการแลกเปลี่ยนระดับมัธยมจากประเทศไทย ที่ศึกษาอยู่ในอาร์เจนตินา ปารากวัยและอุรุกวัย ผ่านโปรแกรม Zoom เป็นครั้งที่ 3
เมื่อวันอาทิตย์ที่ 26 เม.ย. 2563 สถานเอกอัครราชทูต ณ กรุงบัวโนสไอเรส นำโดย เอกอัครราชทูต พัชรี พุ่มพชาติ และข้าราชการทุกคน ได้แก่ นายจักรพันธ์ ยุวรี (อัครราชทูตที่ปรึกษา) นางสาวอรภา พุทธรักษา (อัครราชทูตที่ปรึกษาฝ่ายพาณิชย์) นางสาวพลาติมา อัตถากร (ที่ปรึกษา) นางสาววิริยาณ์ พรสุริยะ (เลขานุการเอก - กงสุล) นางสาวกมลพร จันทร์ไพร (เลขานุการตรี) ได้จัดกิจกรรมสร้างขวัญและกำลังใจแก่นักเรียนโครงการแลกเปลี่ยนระดับมัธยมจากประเทศไทย (AFS และ Rotary) ที่มาศึกษาอยู่ในอาร์เจนตินา ปารากวัยและอุรุกวัย ผ่านโปรแกรม Zoom ภายใต้ธีม “เราอยู่บ้าน แต่เราไม่ทิ้งกัน” เป็นครั้งที่ 3 เพื่อติดตามพัฒนาการความเป็นอยู่ ให้กำลังใจ ให้คำปรึกษา และแนะแนวทางการปฏิบัติตัวระหว่างการแพร่ระบาด COVID-19 แก่นักเรียนในทั้ง 3 ประเทศ และสถานเอกอัครราชทูตฯ จักได้ประสานข้อมูลดังกล่าวกับ AFS อาร์เจนตินาต่อไปเพื่อร่วมมือกันสนับสนุนการดูแลนักเรียนในพื้นที่อย่างดีที่สุด ระหว่างที่ยังไม่สามารถเดินทางกลับประเทศไทยในช่วงที่อาร์เจนตินา ปารากวัย และอุรุกวัยยังอยู่ในระหว่าง Lockdown ทั้งนี้ มีนักเรียนเข้าร่วมกิจกรรม Zoom ครั้งนี้ จำนวน 30 คน
ทั้งนี้ สถานเอกอัครราชทูต ฯ จะยังคงคิดตามความเป็นอยู่ และให้ความช่วยเหลือที่จำเป็นแก่นักเรียนทุกโครงการ ในช่วงที่มีการระบาดของ COVID-19 ผ่านการประสานงานกับ AFS Argentina และกับนักเรียนโดยตรงโดยผ่าน Zoom และ LINE ต่อไป

ที่มา : https://www.thaigov.go.th/news/contents/details/29844
