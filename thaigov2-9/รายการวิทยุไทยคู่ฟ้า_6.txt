รัฐบาลไทย-ข่าวทำเนียบรัฐบาล-ดูแลช่วยเหลือ อสม. กรณีติดเชื้อโควิด-19

วันอาทิตย์ที่ 26 เมษายน 2563
ดูแลช่วยเหลือ อสม. กรณีติดเชื้อโควิด-19
วันอาทิตย์ที่ 19 เมษายน 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลโดยสำนักงานหลักประกันสุขภาพแห่งชาติดูแลช่วยเหลือผู้ให้บริการและอาสาสมัครสาธารณสุขประจำหมู่บ้าน หรือ อสม. ที่มีสิทธิบัตรทอง หากต้องเจ็บป่วยเพราะติดโรคโควิด-19 ในระหว่างการปฏิบัติงาน โดยกรณีเสียชีวิตหรือทุพพลภาพอย่างถาวร หรือเจ็บป่วยเรื้อรังที่ต้องได้รับการรักษาตลอดชีวิต และมีผลกระทบอย่างรุนแรงต่อการดำรงชีวิต รับเงินช่วยเหลือได้ตั้งแต่ 480,000 - 800,000 บาท กรณีสูญเสียอวัยวะหรือพิการที่มีผลกระทบต่อการดำรงชีวิต รับเงินช่วยเหลือตั้งแต่ 200,000 - 480,000 บาท และกรณีบาดเจ็บหรือเจ็บป่วยต่อเนื่อง รับเงินช่วยเหลือไม่เกิน 200,000 บาท ทั้งนี้ รัฐบาลขอบคุณ อสม. ทุกคน ที่มีส่วนสำคัญในการดูแลประชาชนถึงในระดับครัวเรือน ทำให้ไทยมีมาตรฐานด้านสาธารณสุขที่มีประสิทธิภาพติดอันดับโลก
​
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/29779
