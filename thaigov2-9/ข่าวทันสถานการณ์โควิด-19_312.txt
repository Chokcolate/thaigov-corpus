รัฐบาลไทย-ข่าวทำเนียบรัฐบาล-รายงานข่าวกรณีโรคติดเชื้อไวรัสโคโรนา 2019(COVID-19) ประจำวันที่ 27 เมษายน 2563 [กระทรวงสาธารณสุข]

วันจันทร์ที่ 27 เมษายน 2563
รายงานข่าวกรณีโรคติดเชื้อไวรัสโคโรนา 2019(COVID-19) ประจำวันที่ 27 เมษายน 2563 [กระทรวงสาธารณสุข]
รายงานข่าวกรณีโรคติดเชื้อไวรัสโคโรนา 2019(COVID-19) ประจำวันที่ 27 เมษายน 2563
รายงานข่าวกรณีโรคติดเชื้อไวรัสโคโรนา 2019(COVID-19)
ประจำวันที่ 27 เมษายน 2563
สถานการณ์ผู้ติดเชื้อไวรัสโคโรนา 2019 ในประเทศไทย (26 เมษายน 2563 เวลา 16.00 น.) โดยสรุปภาพรวมวันนี้มีผู้ป่วยกลับบ้านได้ 15 ราย กลับบ้านสะสม 2,609 ราย (คิดเป็นร้อยละ 89.01 ของผู้ป่วยทั้งหมด) ยังรักษาในโรงพยาบาล 270 ราย (คิดเป็นร้อยละ 9.21 ของผู้ป่วยทั้งหมด) เสียชีวิตรวม 52 ราย ผู้ป่วยรายใหม่ 9 ราย ทำให้มีผู้ป่วยสะสม 2,931 ราย
สำหรับผู้ป่วยรายใหม่รายงานวันนี้ 9 ราย (ลำดับที่ 2,923 – 2,931) จำแนกได้ดังนี้
เป็นผู้สัมผัสกับผู้ป่วยที่มีรายงานมาแล้ว 3 ราย (พบที่จังหวัดภูเก็ต, สุพรรณบุรี, ยะลา)
จากการค้นหาผู้ป่วยเชิงรุกในชุมชน ที่จังหวัดยะลา 4 ราย
เดินทางมาจากต่างประเทศ เข้า State Quarantine 2 ราย (เดินทางจากสหรัฐอเมริกา เข้า State Quarantine ที่กรุงเทพฯ)
วันนี้ ไม่มีรายงานผู้ป่วยที่เป็นบุคลากรทางการแพทย์ ต่อเนื่องเป็นวันที่ 9 แล้ว
ได้รับรายงานผู้ป่วยเสียชีวิต 1 ราย เป็นหญิงไทย อายุ 64 ปี โรคประจำตัว โลหิตจาง มีประวัติสัมผัสผู้ป่วยโควิด 19 ซึ่งเป็นคนในครอบครัว เข้ารับการรักษาครั้งแรกที่โรงพยาบาลถลาง จังหวัดภูเก็ต ด้วยอาการไข้ ผลตรวจทางห้องปฏิบัติการพบเชื้อโควิด 19 ส่งต่อรักษาที่โรงพยาบาลวชิระภูเก็ต ต่อมาอาการไม่ดีขึ้นมีภาวะปอดอักเสบติดเชื้อร่วมกับระบบหายใจล้มเหลว เสียชีวิตวันที่ 26 เมษายน 2563 (เป็นผู้เสียชีวิตรายที่ 52)
********************************    27 เมษายน 2563

ที่มา : https://www.thaigov.go.th/news/contents/details/29854
