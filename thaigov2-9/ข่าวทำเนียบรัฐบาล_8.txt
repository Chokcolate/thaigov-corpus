รัฐบาลไทย-ข่าวทำเนียบรัฐบาล-นายกรัฐมนตรีสั่งดำเนินการกับเจ้าของบ่อนและคนเผาป่าอย่างเด็ดขาด

วันพุธที่ 15 เมษายน 2563
พิมพ์
นายกรัฐมนตรีสั่งดำเนินการกับเจ้าของบ่อนและคนเผาป่าอย่างเด็ดขาด
นายกรัฐมนตรีสั่งดำเนินการกับเจ้าของบ่อนและคนเผาป่าอย่างเด็ดขาด
วันนี้ (15 เม.ย. 63) เวลา 13.00 น. ณ โถงบัญชาการ ตึกบัญชาการ 1 ทำเนียบรัฐบาล หลังการประชุมคณะรัฐมนตรี พลเอก ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม  แถลงสั่งเจ้าหน้าที่ดำเนินการเด็ดขาดกับเจ้าของบ่อนและคนเผาป่า โดยมีสาระสำคัญดังนี้
นายกรัฐมนตรีได้สั่งการให้ดำเนินคดีกับผู้ที่เปิดบ่อนการพนันและผู้ที่จุดไฟเผาป่าเด็ดขาด โดยย้ำไม่อยากให้เกิดการสูญเสียเจ้าหน้าที่ผู้ปฏิบัติงานและงบประมาณ พร้อมขอความร่วมมือทั้งพรรคร่วมรัฐบาล และพรรคฝ่ายค้าน ให้ช่วยกันดูแลประชาชนคนไทยทั้งประเทศตามหน้าที่ ยืนยันไม่มีการทุจริตเด็ดขาดและสามารถตรวจสอบได้   นายกรัฐมนตรียังกังวลถึงการซื้อ - ขาย ทอง เนื่องจากประชาชนที่มีทองเก็บไว้เริ่มนำออกมาขาย อาจก่อให้เกิดปัญหาสภาพคล่องของร้านทอง จึงขอความร่วมมือหากไม่มีความจำเป็นให้ทยอยนำออกมาขาย เป็นการช่วยเหลือผู้ประกอบธุรกิจร้านขายทองที่จะได้มีเงินจ่ายเพียงพอ
..............
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/29142
