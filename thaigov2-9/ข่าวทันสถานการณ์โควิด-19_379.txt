รัฐบาลไทย-ข่าวทำเนียบรัฐบาล-สำนักงานปลัดกระทรวงยุติธรรม มอบ "ชุดเครื่องอุปโภคบริโภค" ให้แก่ผู้ได้รับผลกระทบจากเหตุการณ์การแพร่ระบาดของโรคติดเชื้อไวรัสโคโรนา 2019 (COVID-19) [กระทรวงยุติธรรม]

วันพุธที่ 29 เมษายน 2563
พิมพ์
สำนักงานปลัดกระทรวงยุติธรรม มอบ "ชุดเครื่องอุปโภคบริโภค" ให้แก่ผู้ได้รับผลกระทบจากเหตุการณ์การแพร่ระบาดของโรคติดเชื้อไวรัสโคโรนา 2019 (COVID-19) [กระทรวงยุติธรรม]
สำนักงานปลัดกระทรวงยุติธรรม มอบ "ชุดเครื่องอุปโภคบริโภค" ให้แก่ผู้ได้รับผลกระทบจากเหตุการณ์การแพร่ระบาดของโรคติดเชื้อไวรัสโคโรนา 2019 (COVID-19)
ในวันพุธที่ 29 เมษายน 2563 เวลา 10.00 น. ณ ห้องออกกำลังกายกระทรวงยุติธรรม ชั้น 7 สำนักงานปลัดกระทรวงยุติธรรม อาคารราชบุรีดิเรกฤทธิ์ ศูนย์ราชการเฉลิมพระเกียรติฯ นางสาวรวิวรรณ์ ศรีวนาภิรมย์ ผู้ช่วยปลัดกระทรวงยุติธรรม เป็นประธานมอบ "ชุดเครื่องอุปโภคบริโภค" ให้แก่ผู้ที่ได้รับความเดือดร้อนจากสถานการณ์การแพร่ระบาดของโรคติดเชื้อไวรัสโคโรนา 2019 (COVID-19) โดยมี นางสาวฉวีวรรณ แสนทวี ผู้อำนวยการสถาบันพัฒนาบุคลากรสำนักงานปลัดกระทรวงยุติธรรม นายสำรวม บุญเสริม ผู้เชี่ยวชาญด้านทรัพยากรบุคคล นางสาวแสงนภา ศรสิทธิ์ ผู้อำนวยการกองบริหารทรัพยากรบุคคลและผู้ที่เกี่ยวข้องร่วมมอบ "ชุดเครื่องอุปโภคบริโภค" ให้แก่ ข้าราชการ พนักงาน และเจ้าหน้าที่ที่ปฏิบัติหน้าที่ ณ สำนักงานปลัดกระทรวงยุติธรรม รวม 23 คน ซึ่งมีการจัดสรรการมอบให้เหลื่อมเวลากัน และจัดให้มีการเว้นระยะห่างทางสังคม เพื่อป้องกันโอกาสในการแพร่ระบาดของโรคติดเชื้อไวรัสโคโรนา 2019
การจัดสรร “ชุดเครื่องอุปโภคบริโภค” ในส่วนงบประมาณจะมาจากเงินกองทุนสวัสดิการสำนักงานปลัดกระทรวงยุติธรรม ซึ่งทางสำนักงานปลัดกระทรวงยุติธรรม เล็งเห็นถึงความสำคัญและมีความห่วงใยบุคลากรและประชาชนที่ได้รับผลกระทบจากเหตุการณ์การแพร่ระบาดของโรคติดเชื้อไวรัสโคโรนา 2019 (COVID-19) ซึ่งภายใน "ชุดเครื่องอุปโภคบริโภค" 1 ชุด ประกอบด้วย ข้าวสาร 5 กิโลกรัม บะหมี่กึ่งสำเร็จรูป 10 ซอง ปลากระป๋อง 5 กระป๋อง ผักกาดดอง 6 กระป๋อง และหน้ากากอนามัยชนิดผ้า จำนวน 10 ชิ้น
ทั้งนี้ สำนักงานปลัดกระทรวงยุติธรรม ยังมีเป้าหมายมอบให้กับประชาชนทั่วไปที่ได้รับผลกระทบจากเหตุการณ์ดังกล่าวอีก ซึ่งจะมีการคัดกรองและนัดหมายในการส่งมอบในโอกาสต่อไป

ที่มา : https://www.thaigov.go.th/news/contents/details/30022
