รัฐบาลไทย-ข่าวทำเนียบรัฐบาล-“จุรินทร์”คิกออฟพาณิชย์ลดราคาช่วยประชาชน ล็อต 2 มีสินค้าเข้าร่วม 3,025 รายการ [กระทรวงพาณิชย์]

วันเสาร์ที่ 25 เมษายน 2563
“จุรินทร์”คิกออฟพาณิชย์ลดราคาช่วยประชาชน ล็อต 2 มีสินค้าเข้าร่วม 3,025 รายการ [กระทรวงพาณิชย์]
“จุรินทร์”คิกออฟพาณิชย์ลดราคาช่วยประชาชน ล็อต 2 มีสินค้าเข้าร่วม 3,025 รายการ
“จุรินทร์”คิกออฟโครงการพาณิชย์ลดราคาช่วยประชาชน ล็อต 2 มี 6 กลุ่มสินค้า จำนวน 3,025 รายการ ลดราคาสูงสุด 68% เริ่มลดทันทีถึงวันที่ 30 มิ.ย.63 คาดช่วยลดภาระค่าครองชีพให้กับประชาชนทั้งประเทศได้มูลค่ากว่า 1,000 ล้านบาท
นายจุรินทร์ ลักษณวิศิษฎ์ รองนายกรัฐมนตรีและรัฐมนตรีว่าการกระทรวงพาณิชย์ เปิดเผยในการเปิดโครงการพาณิชย์ลดราคาช่วยประชาชน ล็อต 2 ว่า วันนี้ถือเป็นวันประวัติศาสตร์ที่กระทรวงพาณิชย์ร่วมกับภาคเอกชนช่วยกันลดภาระค่าของชีพให้กับพี่น้องประชาชนคนไทยทั่วทั้งประเทศ ภายใต้ภารกิจร่วมกันที่ต้องการลดราคาสินค้าให้กับผู้บริโภคชาวไทย โดยได้ดำเนินการมาแล้วครั้งหนึ่งเมื่อวันที่ 16 เม.ย.2563 ที่ผ่านมา ภายใต้โครงการพาณิชย์ลดราคาช่วยประชาชน ล็อต 1 ตอนนั้นสินค้าที่เข้าร่วมลดราคากับกระทรวงพาณิชย์จำนวน 6 กลุ่มสินค้าด้วยกันประกอบด้วยกลุ่มอาหารและเครื่องดื่ม กลุ่มอาหารปรุงสำเร็จแช่แข็ง กลุ่มซอสปรุงรส กลุ่มของใช้ประจำวัน กลุ่มผลิตภัณฑ์ชำระร่างกาย และกลุ่มผลิตภัณฑ์ซักล้าง มีสินค้าเข้าร่วมลดราคา 72 รายการ ลดสูงสุดถึง 58%
ส่วนครั้งนี้ คือ โครงการพาณิชย์ลดราคาช่วยประชาชน ล็อต 2 ซึ่งยังคงสินค้า 6 กลุ่มเช่นเดิม แต่มีรายการสินค้าที่เข้าร่วมมากกว่าล็อต 1 หลายเท่าตัว โดยมีมากถึง 3,025 รายการ โดยลดราคาสูงสุดถึง 68% มีผู้ผลิตและผู้จำหน่ายเข้าร่วมโครงการล็อต 2 รวมกันถึง 51 องค์กร เป็นข้าวสารถุง 18 บริษัท สินค้าอุปโภคบริโภค 20 บริษัท และห้างสรรพสินค้าต่างๆ 13 ห้างทั่วประเทศ เริ่มลดราคาตั้งแต่วันนี้ (24 เม.ย.) ถึง 30 มิ.ย.2563 เป็นอย่างน้อย
ทั้งนี้ ประชาชนสามารถหาซื้อสินค้าได้จากห้างค้าส่งค้าปลีก 13 ห้าง และสาขาทั่วประเทศของห้างที่เข้าร่วมประกอบด้วย 1.บิ๊กซี 2.เทสโก้ โลตัส 3.แม็คโคร 4.ฟู้ดแลนด์ 5.ซี เจ เอ็กซ์เพรส 6.สหลอว์สัน 7.ซีพี ออลล์ 8.เดอะมอลล์ 9.Maxvalue 10.Tops 11.Gourmet Market 12.Home Fresh Mart และ 13.Family Mart
โดยผู้ประกอบการหรือแบรนด์ยี่ห้อสินค้าที่เข้าร่วมทั้งหมด ขอชี้แจงเป็นยี่ห้อก็แล้วกัน จะได้เข้าใจกันง่าย โดยข้าวมี 18 ยี่ห้อ ได้แก่ 1.ข้าวตราฉัตร 2.ข้าวตรามาบุญครอง 3.ข้าวตราแสนดี 4.ข้าวตราพนมรุ้ง 5.ข้าวตราปิ่นเงิน 6.ข้าวตราหงษ์ทอง 7.ข้าวตราเบญจรงค์ 8.ข้าวตราบัวชมพู 9.ข้าวตราพันธุ์ดี 10.ข้าวตราดอกบัว ตงฮั้ว 11.ข้าวตราซันลี 12.ข้าวตราธรรม 13.ข้าวตราไก่แจ้ 14.ข้าวตราเอโร่ 15.ข้าวตรา Tesco 16.ข้าวตรา Big C 17.ข้าวตราท็อปส์/มายช้อยส์ 18.ข้าวตรา Home Fresh Mart
สำหรับสินค้าอุปโภคบริโภคอื่น ประกอบด้วยตราบรีส คอมฟอร์ท ซันไลต์ เซลล็อกซ์ นกแก้ว เบบี้มายด์ คอลเกต โพรเทค แคร์ ซื่อสัตย์ โคโดโมะ เปา เด็กสมบูรณ์ ซีเล็ค ซูเปอร์ ซีเชฟ มาม่า ซีพี โฟร์โมสต์ ดัชมิลล์ ไวตามิ้ลค์ เมจิ เนสท์เล่ คาร์เนชั่น บิโอเร แอทแทค แฟซ่า ไฟน์ไลน์ สมาร์ท ดีนี่ โก๋แก่ และอิมพีเรียล เป็นต้น
“ขอขอบคุณเอกชนที่ได้เข้าร่วมโครงการพาณิชย์ลดราคาช่วยประชาชนล็อตที่ 2 ซึ่งกรมการค้าภายในได้ทำการประเมินว่าโครงการนี้ ทั้งล็อต 1 ที่เริ่มต้นตั้งแต่วันที่ 16 เม.ย.2563 และล็อต 2 ที่เริ่ม 25 เม.ย.2563 และจะไปสิ้นสุดวันที่ 30 มิ.ย.2563 คาดว่าจะช่วยลดค่าของชีพของประชาชนได้ไม่ต่ำกว่า 1000 ล้านบาทด้วยกัน”นายจุรินทร์กล่าว
>>>ติดตามข่าวสารพาณิชย์แบบฉับไว ส่งตรงถึงมือถือได้ที่ http://line.me/ti/p/%40uld0329i
>>>ติดตามข่าวสารพาณิชย์ ผ่านทวิตเตอร์ https://twitter.com/CNAOnlineTwit

ที่มา : https://www.thaigov.go.th/news/contents/details/29763
