รัฐบาลไทย-ข่าวทำเนียบรัฐบาล-รมช.ธรรมนัส เยี่ยมชมโครงการ“ตลาด อ.ต.ก.ร่วมใจ ส่งเสริมบริโภคผลไม้ไทย ต้านภัยโควิค -19”

วันศุกร์ที่ 24 เมษายน 2563
รมช.ธรรมนัส เยี่ยมชมโครงการ“ตลาด อ.ต.ก.ร่วมใจ ส่งเสริมบริโภคผลไม้ไทย ต้านภัยโควิค -19”
รมช.ธรรมนัส เยี่ยมชมโครงการ“ตลาด อ.ต.ก.ร่วมใจ ส่งเสริมบริโภคผลไม้ไทย ต้านภัยโควิค -19”เพื่อกระตุ้นเศรษฐกิจภาคการเกษตร เพิ่มช่องทางช่วยเกษตรกรสร้างรายได้
รมช.ธรรมนัส เยี่ยมชมโครงการ“ตลาด อ.ต.ก.ร่วมใจ ส่งเสริมบริโภคผลไม้ไทย ต้านภัยโควิค -19”เพื่อกระตุ้นเศรษฐกิจภาคการเกษตร เพิ่มช่องทางช่วยเกษตรกรสร้างรายได้
ร้อยเอก ธรรมนัส พรหมเผ่า รัฐมนตรีช่วยว่าการกระทรวงเกษตรและสหกรณ์ เปิดเผยภายหลังเยี่ยมชมโครงการ “ตลาด อ.ต.ก.ร่วมใจ
ส่งเสริมบริโภคผลไม้ไทย ต้านภัยโควิค -19” ณ ตลาด อ.ต.ก. (โซนตลาดเกษตรกร) ว่า จากวิกฤตการแพร่ระบาดของเชื้อไวรัสโควิด – 19 ที่กำลังกลายเป็นปัญหาสำคัญของโลกและของประเทศไทยนั้น ส่งผลกระทบต่อทุกภาคส่วน รวมทั้งภาคการเกษตร ส่งผลกระทบต่อเกษตรกรไทยผู้ปลูกผลไม้ทั่วทุกภูมิภาค ซึ่งผลไม้บางชนิดที่ไม่สามารถส่งออกต่างประเทศได้ จะมีผลผลิตออกสู่ตลาดในช่วงเดือนมีนาคม-พฤษภาคม 2563 เป็นจำนวนมาก อาทิ มะม่วง ขนุน และผลไม้ไทยที่ได้รับความนิยมในต่างประเทศ อาทิ ทุเรียน มังคุด เงาะ จะมีผลกระทบต่อราคา และการส่งออก
ทาง กระทรวงเกษตรและสหกรณ์ โดย องค์การตลาดเพื่อเกษตรกร หรือ อ.ต.ก. จึงเร่งส่งเสริมภาคการเกษตรของไทยเพื่อพลิกฟื้นกระตุ้นเศรษฐกิจ ปฏิรูปทั้งระบบการผลิต การแปรรูป การจำหน่าย เน้นคุณภาพ และราคาที่จำหน่าย
ทั้งนี้ จึงได้มีการจัดโครงการ“ตลาด อ.ต.ก.ร่วมใจ ส่งเสริมบริโภคผลไม้ไทย ต้านภัยโควิค -19” เป็นการพัฒนาและแก้ไขปัญหาผลไม้เศรษฐกิจหลัก เพื่อประชาสัมพันธ์ รณรงค์ ส่งเสริมการบริโภคผลไม้ไทย เพิ่มช่องทางการตลาด แก้ไขปัญหาราคาผลผลิตล้นตลาด สร้างรายได้ให้เกษตรกร และเป็นการกระจายผลผลิตจากแหล่งปลูกสู่ผู้บริโภคโดยตรง ภายในงานจำหน่ายสินค้าเกษตรคุณภาพ สินค้าแปรรูป เช่น ลิ้นจี่พันธุ์ฮงฮวย จากตำบลแม่สุก จังหวัดพะเยา ทุเรียน มังคุด เงาะ จากภาคตะวันออก มะม่วงสายพันธุ์งามเมืองย่า จากจังหวัดอุทัยธานี  น้ำหมากเม่า จังหวัดสกลนคร ฯลฯ
จัดขึ้นระหว่างวันที่  23 เมษายน - 17 พฤษภาคม 2563  ตลาด อ.ต.ก.
นายศุภฤกษ์  เอี่ยมลออ รักษาการแทนในตำแหน่งผู้อำนวยการ อ.ต.ก. กล่าวเพิ่มเติมว่า เพื่อเป็นการลดความเสี่ยงและป้องกันการแพร่ระบาดของเชื้อไวรัสโควิด – 19 เป็นไปตามนโยบายของรัฐบาล และเพื่อความปลอดภัย ความสะดวกสบายแก่ผู้บริโภค  ทาง อ.ต.ก. ได้เพิ่มช่องทางการจำหน่ายออนไลน์ และจะมอบส่วนลดในการซื้อสินค้ากิโลกรัมละ 5 บาท สำหรับซื้อสินค้าผ่าน www.ortorkor.com, facebook (อตก เดลิเวอรี่ - www.ortorkor.com) และ Line @ortorkordelivery  โดย อ.ต.ก. จะนำส่วนลดดังกล่าวมาใช้เป็นส่วนลดราคาค่าขนส่งสินค้าที่คิดตามระยะทางการ สอบรายละเอียดเพิ่มเติมได้ที่ 092 289 2895 และ
089 079 9545

ที่มา : https://www.thaigov.go.th/news/contents/details/29673
