รัฐบาลไทย-ข่าวทำเนียบรัฐบาล-สถานเอกอัครราชทูต ณ กรุงโคลัมโบ ร่วมกับสถานกงสุลกิตติมศักดิ์ไทย ณ มัลดีฟส์ ประสานงานกับสายการบิน Maldivian Airlines  จัดเที่ยวบินพิเศษ เพื่อนำคนไทยที่ตกค้างในมัลดีฟส์ กลับประเทศ [กระทรวงการต่างประเทศ]

วันจันทร์ที่ 20 เมษายน 2563
สถานเอกอัครราชทูต ณ กรุงโคลัมโบ ร่วมกับสถานกงสุลกิตติมศักดิ์ไทย ณ มัลดีฟส์ ประสานงานกับสายการบิน Maldivian Airlines  จัดเที่ยวบินพิเศษ เพื่อนำคนไทยที่ตกค้างในมัลดีฟส์ กลับประเทศ [กระทรวงการต่างประเทศ]
สถานเอกอัครราชทูต ณ กรุงโคลัมโบ ร่วมกับสถานกงสุลกิตติมศักดิ์ไทย ณ มัลดีฟส์ ประสานงานกับสายการบิน Maldivian Airlines และหน่วยงานที่เกี่ยวข้อง จัดเที่ยวบินพิเศษ เพื่อนำคนไทยที่ตกค้างในมัลดีฟส์ จำนวน 55 คน เดินทางกลับประเทศไทย
เมื่อวันที่ 16 เมษายน 2563 สถานเอกอัครราชทูต ณ กรุงโคลัมโบ ร่วมกับสถานกงสุลกิตติมศักดิ์ไทย ณ มัลดีฟส์ ได้ประสานงานกับสายการบิน Maldivian Airlines และหน่วยงานที่เกี่ยวข้อง ได้จัดเที่ยวบินพิเศษเพื่อนำคนไทยที่ตกค้างในมัลดีฟส์ จำนวน 55 คน เดินทางกลับประเทศไทย โดยให้ความสำคัญลำดับต้นกับนักท่องเที่ยวที่ติดค้างอยู่ ทั้งนี้ เที่ยวบินดังกล่าวจำเป็นต้องจำกัดจำนวนที่นั่งเนื่องจากเงื่อนไขด้านสาธารณสุขในขณะนี้
สำหรับผู้ที่ยังติดค้างอยู่ในศรีลังกาและที่ยังเหลืออยู่ในมัลดีฟส์ สถานเอกอัครราชทูตฯ ไม่ได้นิ่งนอนใจ และจะพยายามจัดหาเที่ยวบินกลับไทยให้ท่านโดยเร็ว โดยคำนึงถึงระบบการกักตัวภายในประเทศไทยที่สามารถรองรับผู้เดินทางกลับประเทศในแต่ละวัน
ในชั้นนี้ หากท่านต้องการความช่วยเหลือเร่งด่วน โปรดติดต่อ +94 3070747 +94 3070748 และ และในกรณีของมัลดีฟส์ ท่านสามารถติดต่อกงสุลกิตติมศักดิ์ได้อีกทางหนึ่ง ที่ +960 7398765 (สถานกงสุลกิตติมศักดิ์ไม่มีคนพูดภาษาไทยได้)
โปรดติดตามข้อมูลเกี่ยวกับเที่ยวบินกลับไทยได้จากเว็บไซต์และ facebook ของสถานเอกอัครราชทูตฯ และสถานกงสุลกิตติมศักดิ์ไทย ณ กรุงมาเล สำหรับคนไทยที่อยู่มัลดีฟส์

ที่มา : https://www.thaigov.go.th/news/contents/details/29418
