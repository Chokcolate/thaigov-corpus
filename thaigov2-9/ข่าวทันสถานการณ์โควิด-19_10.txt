รัฐบาลไทย-ข่าวทำเนียบรัฐบาล-ด่วน !!! คลังแจ้ง ประชาชนสามารถ อุทธรณ์บนเว็บไซด์ “เราไม่ทิ้งกัน” จะมีการเพิ่มปุ่มเพื่อ “อุทธรณ์” ในสัปดาห์หน้า ขอแนะนำให้ทำการอุทธรณ์ด้วยตนเองผ่านระบบ online จะถูกต้องและรวดเร็วที่สุด [กระทรวงการคลัง]

วันอังคารที่ 14 เมษายน 2563
พิมพ์
ด่วน !!! คลังแจ้ง ประชาชนสามารถ อุทธรณ์บนเว็บไซด์ “เราไม่ทิ้งกัน” จะมีการเพิ่มปุ่มเพื่อ “อุทธรณ์” ในสัปดาห์หน้า ขอแนะนำให้ทำการอุทธรณ์ด้วยตนเองผ่านระบบ online จะถูกต้องและรวดเร็วที่สุด [กระทรวงการคลัง]
ด่วน !!! คลังแจ้ง ประชาชนสามารถ อุทธรณ์บนเว็บไซด์ “เราไม่ทิ้งกัน” จะมีการเพิ่มปุ่มเพื่อ “อุทธรณ์” ในสัปดาห์หน้า ขอแนะนำให้ทำการอุทธรณ์ด้วยตนเองผ่านระบบ online จะถูกต้องและรวดเร็วที่สุด
ตามที่ได้มีการเผยแพร่ข่าวในสื่อแขนงต่าง ๆ ว่าในวันที่ 14 เมษายน 2563 กระทรวงการคลังจะเปิดจุดรับร้องทุกข์ สำหรับผู้ที่ไม่ผ่านการพิจารณา เพื่อรับเงินเยียวยา 5,000 บาท ณ โรงอาหารกระทรวงการคลังนั้น
ขอเรียนให้ทราบว่า การอุทธรณ์ ผลการพิจารณาเพื่อรับเงินเยียวยา 5,000 บาท จะเริ่มเปิดให้ดำเนินการเฉพาะทางออนไลน์ ทางเว็บไซต์ "เราไม่ทิ้งกัน" เท่านั้น ในช่วงสัปดาห์หน้า ซึ่งคาดว่าจะเป็นประมาณวันที่ 19 เมษายน 2563 เพื่อให้เป็นไปตามมาตรฐานการป้องกันการระบาดโควิด19 ของกระทรวงสาธารณสุข
ดังนั้นประชาชนที่ต้องการอุทธรณ์ จึงไม่มีความจำเป็น ที่จะต้องมาที่กระทรวงการคลัง ทั้งนี้ระบบเว็บไซด์ “เราไม่ทิ้งกัน” จะมีการเพิ่มปุ่มเพื่อ “อุทธรณ์” ในสัปดาห์หน้า ขอแนะนำให้ทำการอุทธรณ์ด้วยตนเองผ่านระบบ online จะถูกต้องและรวดเร็วที่สุด
ระหว่างนี้หากประสงค์จะร้องเรียนเกี่ยวกับมาตรการเยียวยา 5,000 บาทขอให้ติดต่อ call center ของธนาคารกรุงไทย 021111144 (ตลอด 24 ชั่วโมง) หรือ call center ของสำนักงานเศรษฐกิจการคลัง 022739020 (เฉพาะวันและเวลาราชการ)
เพื่อสอดคล้องกับแนวปฏิบัติของศูนย์ covid แห่งชาติที่ไม่ให้คนมารวมตัวอยู่ในสถานที่แห่งเดียวกันจำนวนมาก ถึงแม้จะมีการป้องกันโดยการสวมแมสก์ก็ตาม เพราะมีความเสี่ยงที่จะทำให้เกิดการแพร่ระบาดของเชื้อ covid-19 ได้

ที่มา : https://www.thaigov.go.th/news/contents/details/29073
