รัฐบาลไทย-ข่าวทำเนียบรัฐบาล-SME D Bank จัดอบรมออนไลน์ ฟรี เพิ่มช่องทางขายยอดปังด้วย ‘LINE OA’ [กระทรวงการคลัง]

วันพุธที่ 29 เมษายน 2563
SME D Bank จัดอบรมออนไลน์ ฟรี เพิ่มช่องทางขายยอดปังด้วย ‘LINE OA’ [กระทรวงการคลัง]
SME D Bank จัดอบรมออนไลน์ ฟรี เพิ่มช่องทางขายยอดปังด้วย ‘LINE OA’
ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank จัดสัมมนาเชิงปฏิบัติการผ่านออนไลน์ หัวข้อ “รวยง่าย ขายคล่อง ยอดปัง ด้วย LINE OA” สิทธิพิเศษเฉพาะลูกค้า ธพว. และผู้ประกอบการที่สนใจ เพื่อยกระดับและเรียนรู้การเปิดร้านขายสินค้าบนตลาดออนไลน์ผ่านแพลตฟอร์ม LINE OA (LINE Official Account) รับโลกยุคดิจิทัลไร้พรมแดน แบบตรงจุดโดนใจผู้บริโภคง่ายๆ ได้อย่างรวดเร็ว
โดยวิทยากร คุณปรีดี โรจน์ภิญโญ Line Certified Coach 2 ปีซ้อน และผู้เชี่ยวชาญการโฆษณาบน Line จะมาแนะนำพร้อม Workshop การใช้งาน LINE OA เช่น สิ่งที่ต้องเรียนรู้ ฟีเจอร์ใหม่ และบริการทั้งหมดของ LINE OA รวมถึงสมัครใช้งานได้ทันที เป็นต้น พบการเวิร์คช้อปออนไลน์ได้ในวันพฤหัสบดีที่ 14 พฤษภาคม 2563 เวลา 13.00-15.00 น. ผู้สนใจลงทะเบียนร่วมเวิร์คช็อปออนไลน์ได้ฟรี เพียงสแกน QR Line ในโปสเตอร์ประชาสัมพันธ์ ด่วนจำนวนจำกัด สอบถามเพิ่มเติม โทร.1357

ที่มา : https://www.thaigov.go.th/news/contents/details/30023
