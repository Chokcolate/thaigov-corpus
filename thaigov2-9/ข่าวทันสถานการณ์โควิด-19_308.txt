รัฐบาลไทย-ข่าวทำเนียบรัฐบาล-สถานเอกอัครราชทูต ณ กรุงเวลลิงตัน ส่งคนไทยในนิวซีแลนด์ จำนวน 168 คนกลับประเทศไทยโดยเที่ยวบินพิเศษของการบินไทย [กระทรวงการต่างประเทศ]

วันจันทร์ที่ 27 เมษายน 2563
สถานเอกอัครราชทูต ณ กรุงเวลลิงตัน ส่งคนไทยในนิวซีแลนด์ จำนวน 168 คนกลับประเทศไทยโดยเที่ยวบินพิเศษของการบินไทย [กระทรวงการต่างประเทศ]
สถานเอกอัครราชทูต ณ กรุงเวลลิงตัน ส่งคนไทยในนิวซีแลนด์ จำนวน 168 คนกลับประเทศไทยโดยเที่ยวบินพิเศษของการบินไทย
ภารกิจส่งคนไทยกลับบ้านของสถานเอกอัครราชทูต ณ กรุงเวลลิงตัน #น้ำใจคนไทยไม่ทิ้งกัน
ในวันนี้ ( 27 เมษายน 2563) สถานเอกอัครราชทูต ณ กรุงเวลลิงตันได้เสร็จสิ้นภารกิจในการส่งคนไทยในนิวซีแลนด์จำนวน 168 คนกลับบ้านโดยเที่ยวบินพิเศษของการบินไทย โดยในจำนวนนี้เป็นผู้เยาว์ (7-19 ปี) ถึง 88 คน ที่เกือบทั้งหมดเดินทางมาศึกษาในนิวซีแลนด์เองโดยไม่มีผู้ปกครองมาด้วย ทั้งนี้ เที่ยวบินดังกล่าวจะเดินทางออกจากท่าอากาศยานนครโอ๊กแลนด์ เวลา 13.10 น. (เวลานิวซีแลนด์) และมีกำหนดจะถึงท่าอากาศยานสุวรรณภูมิในเวลา 20.15 น. (เวลาประเทศไทย) ในวันเดียวกัน
ภารกิจการส่งคนไทยกลับบ้านครั้งนี้ เกิดขึ้นได้โดยการประสานงานอย่างใกล้ชิดกับหน่วยงานภาครัฐและเอกชนทั้งของไทยและนิวซีแลนด์ ซึ่งรวมถึง บริษัทการบินไทย จำกัด มหาชน เอเจนท์การศึกษาของไทยที่ส่งนักเรียนมานิวซีแลนด์ กระทรวงการต่างประเทศของไทยและนิวซีแลนด์ กระทรวงศึกษาธิการนิวซีแลนด์ Education New Zealand
สถานเอกอัครราชทูตนิวซีแลนด์ประจำประเทศไทย และสมาคมคนไทยในนิวซีแลนด์ในทุกๆ เมือง
สถานเอกอัครราชทูต ณ กรุงเวลลิงตันขอขอบคุณหน่วยงานทุกแห่งที่ได้สนับสนุนภารกิจในครั้งนี้จนประสบความสำเร็จ และสามารถนำคนไทยที่ตกค้างในนิวซีแลนด์ “กลับบ้าน” ได้อย่างปลอดภัย
ท้ายที่สุด สถานเอกอัครราชทูตฯ รู้สึกซาบซึ้งในความปรารถนาดี และกำลังใจที่คนไทยทุกคนมีให้กันมาโดยตลอด กำลังใจเหล่านี้ เป็นแรงผลักดันที่สำคัญในการดำเนินการของสถานเอกอัครราชทูตฯ เสมอมา  #น้ำใจคนไทยไม่ทิ้งกัน

ที่มา : https://www.thaigov.go.th/news/contents/details/29847
