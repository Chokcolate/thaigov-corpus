รัฐบาลไทย-ข่าวทำเนียบรัฐบาล-สธ.ค้นหาผู้ป่วยโควิด 19 เชิงรุก

วันเสาร์ที่ 18 เมษายน 2563
สธ.ค้นหาผู้ป่วยโควิด 19 เชิงรุก
กระทรวงสาธารณสุข รักษามาตรฐานควบคุมโควิด 19 คาดสิ้นเดือนเม.ย. มีผู้ป่วยสะสมอยู่ราว 3,000 คน  เร่งค้นหาผู้ป่วยเชิงรุก สกัดผู้ป่วยโควิด 19 รายใหม่ป้องกันแพร่เชื้อ จับตาสถานการณ์ในทวีปใหญ่ รับมือไม่ให้เกิดระบาดซ้ำ ขณะที่องค์การเภสัชกรรม
กระทรวงสาธารณสุข รักษามาตรฐานควบคุมโควิด 19 คาดสิ้นเดือนเม.ย. มีผู้ป่วยสะสมอยู่ราว 3,000 คน  เร่งค้นหาผู้ป่วยเชิงรุก สกัดผู้ป่วยโควิด 19 รายใหม่ป้องกันแพร่เชื้อ จับตาสถานการณ์ในทวีปใหญ่ รับมือไม่ให้เกิดระบาดซ้ำ ขณะที่องค์การเภสัชกรรม ห่วงใช้ยา Favipiravir ในหญิงตั้งครรภ์อันตรายต่อเด็ก
บ่ายวันนี้ (18 เมษายน 2563) ที่ศูนย์ปฏิบัติการด้านข่าวโรคติดเชื้อไวรัสโคโรนา 2019 กระทรวงสาธารณสุข จ.นนทบุรี นายแพทย์โสภณ เอี่ยมศิริถาวร ผู้อำนวยการกองโรคติดต่อทั่วไป เปิดเผยว่า สถานการณ์โรคติดเชื้อไวรัสโคโรนา 2019 (โควิด 19) ในประเทศไทย เป็นที่น่ายินดีว่าวันนี้ไม่มีผู้เสียชีวิต สอดคล้องกับการควบคุมสถานการณ์โรคที่ประเทศไทยทำได้ดีต่อเนื่อง ขณะนี้ 29 จังหวัดไม่มีรายงานผู้ป่วยรายใหม่ติดต่อกันอย่างน้อย 14 วันแล้ว และอีก 9 จังหวัดยังไม่พบผู้ป่วย คาดว่าหากคงมาตรการเข้มข้นภายในสิ้นเดือนเมษายนนี้ อาจจะ มียอดผู้ป่วยสะสมประมาณ 3,000 คน และหากจะเริ่มผ่อนปรนมาตรการต่างๆ ประชาชนก็ขอให้อย่าประมาทเพราะการระบาดของโรคทางเดินหายใจเกิดขึ้นได้เร็วหากพบผู้ป่วยรายใหม่ อีกทั้งสถานการณ์ระดับโลกทั้งในทวีป อเมริกาและยุโรปยังคงมีการระบาดอยู่ จึงยังคงต้องเฝ้าระวังติดตามอย่างใกล้ชิดเพื่อกำหนดมาตรการให้เหมาะสมป้องกันไม่ให้ระบาดซ้ำ

ที่มา : https://www.thaigov.go.th/news/contents/details/29321
