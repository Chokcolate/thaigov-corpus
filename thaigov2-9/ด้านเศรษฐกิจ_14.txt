รัฐบาลไทย-ข่าวทำเนียบรัฐบาล-ออมสิน ปิดระบบลงทะเบียนเงินกู้เพื่อเป็นค่าใช้จ่ายชั่วคราว คนสนใจเข้าเว็บไซต์ธนาคารจำนวนมากพร้อมกัน เร่งแก้ไขและเพิ่มประสิทธิภาพ พร้อมเปิดพรุ่งนี้ 8.00 น.

วันพุธที่ 15 เมษายน 2563
พิมพ์
ออมสิน ปิดระบบลงทะเบียนเงินกู้เพื่อเป็นค่าใช้จ่ายชั่วคราว คนสนใจเข้าเว็บไซต์ธนาคารจำนวนมากพร้อมกัน เร่งแก้ไขและเพิ่มประสิทธิภาพ พร้อมเปิดพรุ่งนี้ 8.00 น.
ตามที่ธนาคารออมสินได้เปิดให้บริการสินเชื่อเพื่อเป็นค่าใช้จ่ายสำหรับผู้ที่ได้รับผลกระทบจากไวรัสโคโรนา (COVID-19) 2 ประเภท
ดร.ชาติชาย พยุหนาวีชัย ผู้อำนวยการธนาคารออมสิน เปิดเผยว่า ตามที่ธนาคารออมสินได้เปิดให้บริการสินเชื่อเพื่อเป็นค่าใช้จ่ายสำหรับผู้ที่ได้รับผลกระทบจากไวรัสโคโรนา (COVID-19) 2 ประเภท คือ สินเชื่อผู้มีอาชีพอิสระ วงเงินกู้สูงสุด 10,000 บาท และ สินเชื่อผู้มีรายได้ประจำ วงเงินกู้สูงสุด 50,000 บาท โดยให้ลงทะเบียนผ่านเว็บไซต์ธนาคารออมสิน www.gsb.or.th นั้น เนื่องจากมีลูกค้าและประชาชนให้ความสนใจลงทะเบียนเป็นจำนวนมากอย่างพร้อมเพรียงกัน ส่งผลให้ระบบเครือข่ายการสื่อสารของเว็บไซต์ธนาคารฯ และระบบลงทะเบียนเกิดความขัดข้อง ซึ่งขณะนี้อยู่ระหว่างปรับปรุงเพิ่มประสิทธิภาพและทำการทดสอบระบบใหม่ จึงขอปิดระบบเพื่อปรับปรุง และจะเปิดให้ลงทะเบียนอีกครั้งในวันพรุ่งนี้ (16 เมษายน 2563) เวลา 8.00 น. เป็นต้นไป
ธนาคารออมสิน จึงขออภัยในความไม่สะดวกมา ณ ที่นี้

ที่มา : https://www.thaigov.go.th/news/contents/details/29130
