รัฐบาลไทย-ข่าวทำเนียบรัฐบาล-กกท. เร่งดำเนินการพิจารณากำหนดหลักเกณฑ์ การเยียวยานักกีฬา สมาคมกีฬา และบุคลากรทางกีฬา ที่ได้รับผลกระทบจากการยกเลิก และเลื่อนการแข่งขันกีฬา [กระทรวงการท่องเที่ยวและกีฬา]

วันพฤหัสบดีที่ 30 เมษายน 2563
พิมพ์
กกท. เร่งดำเนินการพิจารณากำหนดหลักเกณฑ์ การเยียวยานักกีฬา สมาคมกีฬา และบุคลากรทางกีฬา ที่ได้รับผลกระทบจากการยกเลิก และเลื่อนการแข่งขันกีฬา [กระทรวงการท่องเที่ยวและกีฬา]
กกท. เร่งดำเนินการพิจารณากำหนดหลักเกณฑ์ การเยียวยานักกีฬา สมาคมกีฬา และบุคลากรทางกีฬา ที่ได้รับผลกระทบจากการยกเลิก และเลื่อนการแข่งขันกีฬา เพื่อความปลอดภัยจากการแพร่ระบาดของโรคโควิด-19 ตามนโยบายของรัฐบาล
พลเอก ประวิตร วงษ์สุวรรณ รองนายกรัฐมนตรี เป็นประธานในการประชุมคณะกรรมการการกีฬาแห่งประเทศไทย (กกท.) ครั้งที่ 5/2563 ณ ห้องประชุมวิจิตรวาทการ สำนักงานสภาความมั่นคงแห่งชาติ (สมช.) ทำเนียบรัฐบาล เมื่อวันที่ 29 เมษายน 2563 สรุปสาระสำคัญได้ดังนี้
ที่ประชุมรับทราบการดำเนินงานตามแผนงานของ กกท. เพื่อพัฒนาการกีฬา ซึ่งมีความก้าวหน้าอย่างต่อเนื่อง โดยเฉพาะด้านการปรับปรุงศูนย์วิทยาศาสตร์การกีฬา และที่ประชุมยังได้เห็นชอบให้ กกท. เร่งดำเนินการพิจารณากำหนดหลักเกณฑ์ การเยียวยานักกีฬา สมาคมกีฬา และบุคลากรทางกีฬา ที่ได้รับผลกระทบจากการยกเลิก และเลื่อนการแข่งขันกีฬา เพื่อความปลอดภัยจากการแพร่ระบาดของโรคโควิด-19 ตามนโยบายของรัฐบาล
“พลเอก ประวิตร ได้กำชับ กกท.ให้เร่งดำเนินการ เยียวยานักกีฬาและเจ้าหน้าที่ อย่างเร่งด่วนเพื่อเป็นขวัญกำลังใจ พร้อมชื่นชมนักกีฬาที่มีความมุ่งมั่นในการฝึกซ้อมแม้จะอยู่ในอาคารที่พักอาศัยของตนเอง และขอให้มีความระมัดระวัง ดูแลสุขภาพตนเองจากโรคโควิด-19 ด้วย พร้อมกล่าวขอบคุณนักกีฬาและเจ้าหน้าที่การกีฬาทุกคนที่พยายามช่วยกันรักษาชื่อเสียงของประเทศชาติด้านกีฬาอย่างต่อเนื่อง แม้จะอยู่ในภาวะวิกฤติขณะนี้ก็ตาม”

ที่มา : https://www.thaigov.go.th/news/contents/details/30054
