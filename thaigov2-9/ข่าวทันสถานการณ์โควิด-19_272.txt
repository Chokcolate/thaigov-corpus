รัฐบาลไทย-ข่าวทำเนียบรัฐบาล-บริษัท การบินไทย จำกัด (มหาชน) จัดกิจกรรมรอยัล ออร์คิด พลัส “เก็บตัว เก็บไมล์ ช่วยชาติกับการบินไทย” [กระทรวงคมนาคม]

วันเสาร์ที่ 25 เมษายน 2563
พิมพ์
บริษัท การบินไทย จำกัด (มหาชน) จัดกิจกรรมรอยัล ออร์คิด พลัส “เก็บตัว เก็บไมล์ ช่วยชาติกับการบินไทย” [กระทรวงคมนาคม]
บริษัท การบินไทย จำกัด (มหาชน) จัดกิจกรรมรอยัล ออร์คิด พลัส “เก็บตัว เก็บไมล์ ช่วยชาติกับการบินไทย”
ฉบับที่ 429/2563
บริษัท การบินไทย จำกัด (มหาชน) จัดกิจกรรมรอยัล ออร์คิด พลัส “เก็บตัว เก็บไมล์ ช่วยชาติกับการบินไทย”
บริษัท การบินไทย จำกัด (มหาชน) (บกท.) กระทรวงคมนาคม จัดกิจกรรม รอยัล ออร์คิด พลัส “เก็บตัว เก็บไมล์ ช่วยชาติกับการบินไทย” ทุกการอยู่บ้านทุก 4 ชั่วโมง จะได้ไมล์สะสมรอยัล ออร์คิด พลัส 1 ไมล์ เพื่อลดการแพร่ระบาดของไวรัสโคโรนา 2019 (COVID-19) เริ่มตั้งแต่วันที่ 24 เมษายน – 26 พฤษภาคม 2563
นางปรียาศิริ เชื้อเทศ ผู้อำนวยการใหญ่ฝ่ายบริหารผลิตภัณฑ์และประสบการณ์ลูกค้า บกท. กล่าวว่า เพื่อสนับสนุนนโยบายของรัฐบาลในการรณรงค์ให้ประชาชนอยู่บ้าน ลดการแพร่ระบาดของเชื้อโควิด-19 บกท. ร่วมมือกับวันเดอร์แมน ธอมสัน บริษัท ครีเอทีฟเอเจนซี่ จัดกิจกรรม “เก็บตัว เก็บไมล์ ช่วยชาติกับการบินไทย” มอบไมล์สะสม รอยัล ออร์คิด พลัส จำนวนรวม 1,000,000 ไมล์ สำหรับผู้ที่มีถิ่นพำนักในประเทศไทย โดยการอยู่บ้านทุก ๆ 4 ชั่วโมง จะได้รับ 1 ไมล์ และสามารถเก็บไมล์สะสม รอยัล ออร์คิด พลัส ไว้ใช้เดินทางท่องเที่ยวอีกครั้งหลังจากสถานการณ์คลี่คลาย หรือเก็บไว้แลกโรงแรมที่พัก และอื่น ๆ ตามเงื่อนไข ผู้ที่สนใจสามารถดาวน์โหลดแอปพลิเคชั่น THAI STAY HOME MILES EXCHANGE
สำหรับเช็คอินอยู่บ้านเพื่อสะสมไมล์ โดยมี 3 ขั้นตอน ดังนี้
1. ดาวน์โหลดแอปพลิเคชั่น THAI STAY HOME MILES EXCHANGE
- ผู้ใช้ระบบ Android ดาวน์โหลดที่ https://bit.ly/THAIStayHome และร่วมแคมเปญได้ตั้งแต่วันที่ 24 เมษายน – 23 พฤษภาคม 2563
- ผู้ใช้ระบบ IOS ดาวน์โหลดที่ App Store และร่วมแคมเปญได้ตั้งแต่วันที่ 27 เมษายน – 26 พฤษภาคม 2563
2. เมื่อดาวน์โหลดแอปพลิเคชั่นแล้ว ค้นหาตำแหน่งที่บ้าน หรือที่พักอาศัย หากระบุตำแหน่งแล้วจะไม่สามารถเปลี่ยนแปลงได้ แอปพลิเคชั่นจะเริ่มเก็บข้อมูล หากอยู่ในสถานที่ดังกล่าว หรือมีการเคลื่อนที่ในรัศมีไม่เกิน 100 เมตร ระบบจะสะสมไมล์อย่างต่อเนื่อง หากผู้ใช้มีการออกจากตำแหน่งที่เก็บตัว ระบบจะมีการแจ้งเตือนและหยุดนับไมล์ในช่วงที่ออกนอกพื้นที่
3. เมื่อครบกำหนดวันสิ้นสุดแคมเปญของผู้ใช้ระบบ Android ในวันที่ 23 พฤษภาคม 2563 หรือเมื่อจำนวน500,000 ไมล์ ที่บริษัทฯ มอบให้หมดลง และเมื่อครบกำหนดวันสิ้นสุดแคมเปญของผู้ใช้ระบบ IOS ในวันที่ 26 พฤษภาคม 2563 หรือเมื่อจำนวน 500,000 ไมล์ ที่บริษัทฯ มอบให้หมดลง จากนั้นขอให้สมาชิกที่ร่วมแคมเปญกรอกข้อมูลสมาชิก รอยัล ออร์คิด พลัส ของตนเอง ระบบจะโอนไมล์สะสม รอยัล ออร์คิด พลัส  เข้าบัญชีส่วนตัวของท่าน ภายในวันที่ 10 กรกฎาคม 2563
ทั้งนี้ เป็นไปตามเงื่อนไขที่บริษัทฯ กำหนด หากท่านใดยังไม่ได้เป็นสมาชิกสามารถสมัครผ่านระบบออนไลน์โดยไม่มีค่าใช้จ่ายใด ๆ ได้ที่เว็บไซต์ thaiairways.com/rop (เฉพาะผู้มีถิ่นพำนักในประเทศไทย)

ที่มา : https://www.thaigov.go.th/news/contents/details/29758
