รัฐบาลไทย-ข่าวทำเนียบรัฐบาล-รมต.นร.เทวัญ รับมอบ ชุด Isolation Gown 2,000 ชุด จากเครือสหพัฒน์ เพื่อสนับสนุนการปฏิบัติหน้าที่ของบุคลากรทางการแพทย์ และให้โรงพยาบาลที่ขาดแคลนทั่วประเทศ

วันจันทร์ที่ 27 เมษายน 2563
พิมพ์
รมต.นร.เทวัญ รับมอบ ชุด Isolation Gown 2,000 ชุด จากเครือสหพัฒน์ เพื่อสนับสนุนการปฏิบัติหน้าที่ของบุคลากรทางการแพทย์ และให้โรงพยาบาลที่ขาดแคลนทั่วประเทศ
รมต.นร.เทวัญ รับมอบ ชุด Isolation Gown 2,000 ชุด จากเครือสหพัฒน์ เพื่อสนับสนุนการปฏิบัติหน้าที่ของบุคลากรทางการแพทย์ และให้โรงพยาบาลที่ขาดแคลนทั่วประเทศ
วันนี้ (27 เมษายน 2563) เวลา 09.00 น. ณ ตึกบัญชาการ 1 ทำเนียบรัฐบาล นายเทวัญ ลิปตพัลลภ รัฐมนตรีประจำสำนักนายกรัฐมนตรี ในนามรัฐบาลเป็นผู้รับมอบชุด Isolation Gown จำนวน 2,000 ชุด จากเครือสหพัฒน์ นำโดย นางผาสุข รักษาวงศ์ รองประธานกรรมการบริหาร บมจ.สหพัฒนพิบูล โดยมีวัตถุประสงค์เพื่อมอบให้กับศูนย์บริหารสถานการณ์แพร่ระบาดของโรคติดเชื้อไวรัสโคโรนา 2019 (โควิด-19) หรือ ศบค. นำไปแจกจ่ายสนับสนุนการปฏิบัติหน้าที่ของบุคลากรทางการแพทย์ และให้โรงพยาบาลที่ขาดแคลนทั่วประเทศ
รัฐมนตรีประจำสำนักนายกรัฐมนตรี กล่าวขอบคุณ เครือสหพัฒน์ ที่เล็งเห็นถึงความสำคัญของการปฏิบัติหน้าที่ของบุคลากรทางการแพทย์ เพื่อใช้ในการป้องกันตัวเองในการช่วยเหลือผู้ป่วย ลดการแพร่ระบาดของเชื้อไวรัสโควิด-19 ซึ่งในวันนี้ ปลัดกระทรวงสาธารณสุขได้มาร่วมรับมอบด้วยเช่นกัน และจะนำแจกจ่ายไปยังบุคลากรทางการแพทย์ตามวัตถุประสงค์ของเครือสหพัฒน์
นายบุญชัย  โชควัฒนา ประธานกรรมการ บริษัท สหพัฒนพิบูล จำกัด (มหาชน) กล่าวว่า จากสถานการณ์การแพร่ระบาดของเชื้อไวรัสโควิด-19 ส่งผลกระทบต่อประชาชนในวงกว้าง ซึ่งเครือสหพัฒน์ได้มีการผลิตหน้ากากอนามัย เพื่อแจกจ่ายให้ประชาชนที่ขาดแคลน จำนวน 1 ล้านชิ้น และยังเล็งเห็นถึงความสำคัญของบุคลากรที่ปฏิบัติหน้าที่ช่วยเหลือประชาชน โดยคำนึงถึงความปลอดภัยของบุคลากร จึงได้ส่งมอบชุด Isolation Gown ซึ่งเป็นเสื้อกาวน์สำหรับป้องกันการปนเปื้อนของเชื้อโรคและเชื้อไวรัส จำนวน 2,000 ชุด ให้กับทาง ศบค. เพื่อนำไปแจกจ่ายให้โรงพยาบาลที่ขาดแคลน
สำหรับชุด Isolation Gown เป็นชุดที่ได้รับมาตรฐานการใช้งานในโรงพยาบาล ผลิตจากผ้า Polyester Recycle 100% และเคลือบ Teflon โดยผ่านมาตรฐาน AATCC มีคุณสมบัติกันน้ำ อากาศผ่านได้ สามารถนำไปซักแล้วใช้ซ้ำได้ 10 ครั้ง
.............

ที่มา : https://www.thaigov.go.th/news/contents/details/29822
