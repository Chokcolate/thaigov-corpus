รัฐบาลไทย-ข่าวทำเนียบรัฐบาล-กอช. ย้ำ!! สมาชิกไม่ต้องกังวล “กอช. เป็นการออมภาคสมัครใจและมีความยืดหยุ่นในการส่งเงินออม”

วันจันทร์ที่ 20 เมษายน 2563
พิมพ์
กอช. ย้ำ!! สมาชิกไม่ต้องกังวล “กอช. เป็นการออมภาคสมัครใจและมีความยืดหยุ่นในการส่งเงินออม”
กอช. ย้ำสมาชิกไม่ต้องกังวลการส่งเงินออมสะสม ยันสิทธิการเป็นสมาชิกยังคงอยู่ เนื่องด้วย กอช. เป็นการออมภาคสมัครใจ มีความยืดหยุ่นในการส่งเงินออมสูง สมาชิกสามารถส่งเงินได้เมื่อพร้อม ทั้งนี้ สมาชิกสามารถติดต่อสื่อสารกับ กอช. ผ่านช่องทางต่างๆ ได้
กองทุนการออมแห่งชาติ หรือ กอช. ย้ำสมาชิกไม่ต้องกังวลการส่งเงินออมสะสม ยันสิทธิการเป็นสมาชิกยังคงอยู่ เนื่องด้วย กอช. เป็นการออมภาคสมัครใจ มีความยืดหยุ่นในการส่งเงินออมสูง สมาชิกสามารถส่งเงินได้เมื่อพร้อม ทั้งนี้ สมาชิกสามารถติดต่อสื่อสารกับ กอช. ผ่านช่องทางต่างๆ ได้ โดยไม่ต้องออกจากบ้าน ตามนโยบายของรัฐบาล “อยู่บ้าน หยุดเชื้อ เพื่อชาติ” ป้องกันการแพร่ระบาดของเชื้อไวรัสโควิด-19
นางสาวจารุลักษณ์ เรืองสุวรรณ เลขาธิการคณะกรรมการกองทุนการออมแห่งชาติ หรือ กอช. เปิดเผยว่า จากการสอบถามของสมาชิกเข้ามาผ่านช่องทางต่างๆ ของ กอช. สมาชิกที่ได้รับผลกระทบจากสถานการณ์โรคติดเชื้อไวรัสโคโรนา 2019 (COVID-19) อาทิ ผู้ประกอบอาชีพอิสระ พ่อค้าแม่ค้า ชาวไร่ชาวนา มอเตอร์ไซต์รับจ้าง มีความกังวลในการส่งเงินออมสะสมต่อเนื่อง กับสิทธิการเป็นสมาชิก กอช. นั้น สมาชิกไม่ต้องกังวลแต่อย่างใด กอช. เป็นการออมภาคสมัครใจ มีความยืดหยุ่นในการส่งเงินออมสะสม สมาชิกสามารถส่งเงินได้เมื่อพร้อม ในช่วงนี้สมาชิกไม่ส่งเงินออมสะสม สิทธิในการเป็นสมาชิกยังคงสภาพเดิม
ทั้งนี้ กอช. มีช่องทางอำนวยความสะดวก สร้างความมั่นใจให้บริการสมาชิก ผ่านระบบบริการอิเล็กทรอนิกส์ (e-Service) บริการไร้กังวลในการติดต่อสื่อสารอำนวยความสะดวกให้สมาชิก กอช. สอบถามข้อมูลหรือข่าวสารต่างๆ ได้หลากหลายช่องทาง โดยไม่ต้องออกจากบ้าน ตามนโยบายของรัฐบาล “อยู่บ้าน หยุดเชื้อ เพื่อชาติ”  ป้องกันการแพร่ระบาดของเชื้อไวรัสโควิด-19 ด้วยสมาร์ทโฟนของท่าน อาทิ   เฟซบุ๊ก กอช. “กองทุนการออมแห่งชาติ – กอช.”, ไลน์ “@nsf.th”, อีเมล “info@nsf.or.th” หรือ                     แอปพลิเคชัน “กอช” เพื่อสมัครสมาชิก ดูข้อมูลบัญชีเงินออม และใช้ตรวจสอบสิทธิการสมัครสมาชิกได้ทั้งระบบ IOS และ Android หรือดูข้อมูลข่าวสารต่างๆ ของ กอช. ได้ทางเว็บไซต์ กอช.“www.nsf.or.th” และสายด่วนเงินออม โทร.02-049-9000
“คุณออม  รัฐช่วยออม   คุณได้บำนาญ”

ที่มา : https://www.thaigov.go.th/news/contents/details/29363
