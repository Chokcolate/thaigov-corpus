รัฐบาลไทย-ข่าวทำเนียบรัฐบาล-สธ.แนะอาหารสร้างระบบภูมิคุ้มกัน สู้โควิด 19

วันพฤหัสบดีที่ 30 เมษายน 2563
สธ.แนะอาหารสร้างระบบภูมิคุ้มกัน สู้โควิด 19
กระทรวงสาธารณสุข แนะประชาชนรับประทานอาหารที่มีวิตามินสูง และมีแร่ธาตุที่ช่วยสร้างเสริมภูมิคุ้มกันร่างกาย เช่น ฝรั่ง มะขามป้อม เงาะ ผักคะน้า มะระขี้นก ปลา เนื้อสัตว์ ไข่ นม กะเพรา ย้ำกินร้อน ช้อนกลางส่วนตัว ล้างมือ ป้องกันโรคโควิด 19
กระทรวงสาธารณสุข แนะประชาชนรับประทานอาหารที่มีวิตามินสูง และมีแร่ธาตุที่ช่วยสร้างเสริมภูมิคุ้มกันร่างกาย เช่น ฝรั่ง มะขามป้อม เงาะ ผักคะน้า มะระขี้นก ปลา เนื้อสัตว์ ไข่ นม กะเพรา ย้ำกินร้อน ช้อนกลางส่วนตัว ล้างมือ ป้องกันโรคโควิด 19
บ่ายวันนี้ (30 เมษายน 2563) ที่ศูนย์ปฏิบัติการด้านข่าวโรคติดเชื้อไวรัสโคโรนา 2019 กระทรวงสาธารณสุข จ.นนทบุรี แพทย์หญิงพรรณพิมล วิปุลากร อธิบดีกรมอนามัย กล่าวว่า จากการคาดการณ์ของผู้เชี่ยวชาญ นักวิชาการ คาดว่าเราจะยังต้องอยู่กับสถานการณ์โรคติดเชื้อไวรัสโคโรนา 2019 (โควิด 19) ไปจนกว่าจะมีวัคซีนป้องกันโรค ประชาชนจึงต้องปรับการใช้ชีวิตในวิถีใหม่ (New Normal) นอกจากการเว้นระยะห่างทางสังคม สวมหน้ากากอนามัยหรือหน้ากากผ้า กินร้อน ช้อนกลางส่วนตัว ล้างมือบ่อยๆ เพื่อป้องกันการติดเชื้อ และสิ่งสำคัญคือการดูแลตนเองให้มีสุขภาพแข็งแรง ออกกำลังกาย พักผ่อนให้เพียงพอ กินอาหารถูกหลักโภชนาการทุกกลุ่มวัย แนะนำให้มีความหลากหลาย มีผักผลไม้ทุกมื้อ ในเด็กให้กินนมจืดวันละ 1-2 แก้ว และเด็กทารกกินนมแม่
แพทย์หญิงพรรณพิมลกล่าวต่อว่า ขอให้เลือกกินอาหารที่มีวิตามิน เกลือแร่สูง เพื่อเสริมสร้างระบบภูมิคุ้มกันของร่างกาย ได้แก่ วิตามินซี ซึ่งร่างกายไม่สามารถสังเคราะห์ได้เอง ช่วยการทำงานของเม็ดเลือดขาว

ที่มา : https://www.thaigov.go.th/news/contents/details/30078
