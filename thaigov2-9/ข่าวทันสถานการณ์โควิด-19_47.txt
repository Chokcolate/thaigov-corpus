รัฐบาลไทย-ข่าวทำเนียบรัฐบาล-ก.แรงงาน รับมอบถุงซิปจากภาคเอกชน 102,000 ชิ้น ใช้ประโยชน์ในราชการร่วมสู้โควิด - 19 [กระทรวงเเรงงาน]

วันพฤหัสบดีที่ 16 เมษายน 2563
ก.แรงงาน รับมอบถุงซิปจากภาคเอกชน 102,000 ชิ้น ใช้ประโยชน์ในราชการร่วมสู้โควิด - 19 [กระทรวงเเรงงาน]
กระทรวงแรงงาน รับมอบผลิตภัณฑ์ถุงซิปพลาสติกภายใต้แบรนด์ฮีโร่ จำนวน 102,000 ชิ้น เพื่อใช้ประโยชน์ในราชการให้แก่ข้าราชการ เจ้าหน้าที่ หน่วยงานในสังกัดกระทรวงแรงงานและอาสาสมัครแรงงาน ใช้บรรจุสิ่งของเอนกประสงค์เพื่อป้องกันการแพร่ระบาดของไวรัส COVID -19
เมื่อวันที่ 16 เมษายน 2563 เวลา 09.30 น. หม่อมราชวงศ์จัตุมงคล โสณกุล รัฐมนตรีว่าการกระทรวงแรงงาน เป็นประธานรับมอบผลิตภัณฑ์ถุงซิปพลาสติก จำนวน 102,000 ชิ้น
จากนายทวี จุลศักดิ์ศรีสกุล กรรมการบริษัท คิงส์แพ็ค อินดัสเตรียล จำกัด ผู้จัดจำหน่ายผลิตภัณฑ์พลาสติก ภายใต้แบรนด์ “HERO” ณ ห้องจัตุมงคล ชั้น 6 อาคารกระทรวงแรงงาน โดยมี ผู้บริหารระดับสูงกระทรวงแรงงาน เข้าร่วมในครั้งนี้ด้วย เพื่อใช้ประโยชน์ในราชการให้แก่ข้าราชการและเจ้าหน้าที่ หน่วยงานในสังกัดกระทรวงแรงงานและอาสาสมัครแรงงาน สามารถใช้บรรจุสิ่งของเอนกประสงค์ได้ทั้งเงิน เจลแอลกอฮอล์ขนาดพกพา และหน้ากากอนามัย เพื่อป้องกันการแพร่ระบาดของไวรัส COVID -19 ได้

ที่มา : https://www.thaigov.go.th/news/contents/details/29186
