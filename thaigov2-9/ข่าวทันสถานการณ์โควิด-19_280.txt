รัฐบาลไทย-ข่าวทำเนียบรัฐบาล-ก.อุตฯ แจงการกระจายหน้ากากผ้าของกระทรวงอุตสาหกรรมใน กทม. แจกตามข้อมูลตามทะเบียนราษฏร กรมการปกครอง พร้อมตรวจสอบและจัดส่งให้ครบถ้วน [กระทรวงอุตสาหกรรม]

วันอาทิตย์ที่ 26 เมษายน 2563
พิมพ์
ก.อุตฯ แจงการกระจายหน้ากากผ้าของกระทรวงอุตสาหกรรมใน กทม. แจกตามข้อมูลตามทะเบียนราษฏร กรมการปกครอง พร้อมตรวจสอบและจัดส่งให้ครบถ้วน [กระทรวงอุตสาหกรรม]
ก.อุตฯ แจงการกระจายหน้ากากผ้าของกระทรวงอุตสาหกรรมใน กทม. แจกตามข้อมูลตามทะเบียนราษฏร กรมการปกครอง พร้อมตรวจสอบและจัดส่งให้ครบถ้วน
นางสาวสุชาดา แทนทรัพย์ โฆษกกระทรวงอุตสาหกรรม เปิดเผยว่า จากกรณีที่ประชาชนมีข้อสงสัยถึงจำนวนหน้ากากผ้าที่ครัวเรือนได้รับแจกจากกระทรวงอุตสาหกรรม นั้น
ขอชี้แจงให้ทราบว่า ประชาชนในเขตพื้นที่กรุงเทพมหานครจะได้รับแจก จำนวนรวม 5,450,000 ชิ้น ผ่านช่องทางการจัดส่งโดยไปรษณีย์ไทย และเน้นย้ำว่า จำนวนที่ได้รับ คือ "จำนวนคนที่ปรากฏในข้อมูลทะเบียนบ้านทุกครัวเรือน" ของกรมการปกครอง กระทรวงมหาดไทย ตามบัญชีรายชื่อในทะเบียนบ้าน 1 คนต่อ 1 ชิ้น อาทิ หากประชาชนมีรายชื่อในทะเบียนบ้านจำนวน 3 คน จะได้รับแจกหน้ากากผ้าจำนวน 3 ชิ้น เป็นต้น
ดังนั้น หากท่านใดได้รับไม่ครบถ้วนตามจำนวนรายชื่อในทะเบียนบ้าน สามารถติดต่อแจ้งเรื่องมาได้ที่กระทรวงอุตสาหกรรม ผ่านทางเว็บไซต์ www.industry.go.th หรือ เว็บไซต์หน้ากากไทยต้านโควิค https://www.xn--12caj8ddlle3f8b9a4fbe7a8r2a9fi.com/ โดยขอให้มั่นใจว่า กระทรวงอุตสาหกรรมจะเร่งประสานงานกับไปรษณีย์ไทยในการจัดส่งหน้ากากผ้าให้ครบถ้วนตามรายชื่อในทะเบียนบ้านทุกครัวเรือนอย่างรวดเร็ว

ที่มา : https://www.thaigov.go.th/news/contents/details/29774
