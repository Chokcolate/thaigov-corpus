รัฐบาลไทย-ข่าวทำเนียบรัฐบาล-สถานเอกอัครราชทูต ณ กรุงกาฐมาณฑุเยี่ยมเยียนและมอบอาหารช่วยเหลือชาวไทยที่ได้รับผลกระทบจากการแพร่ระบาดของ Covid 19 ในเนปาล [กระทรวงการต่างประเทศ]

วันเสาร์ที่ 25 เมษายน 2563
พิมพ์
สถานเอกอัครราชทูต ณ กรุงกาฐมาณฑุเยี่ยมเยียนและมอบอาหารช่วยเหลือชาวไทยที่ได้รับผลกระทบจากการแพร่ระบาดของ Covid 19 ในเนปาล [กระทรวงการต่างประเทศ]
สถานเอกอัครราชทูต ณ กรุงกาฐมาณฑุเยี่ยมเยียนและมอบอาหารช่วยเหลือชาวไทยที่ได้รับผลกระทบจากการแพร่ระบาดของ Covid 19 ในเนปาล
เมื่อวันที่ 21 และ 23 เมษายน 2563 นางสาวอุทุมพร อำไพวิทย์ อุปทูต พร้อมด้วยข้าราชการสถานเอกอัครราชทูต ณ กรุงกาฐมาณฑุ ได้เยี่ยมเยียนและมอบอาหารไทยให้กับคนไทยที่ได้รับผลกระทบจากมาตรการ lockdown ของรัฐบาลเนปาลและยังไม่สามารถเดินทางกลับประเทศไทยได้ในพื้นที่ต่างๆ ของกรุงกาฐมาณฑุ ได้แก่ Thamel Swayambhu Jawalakhel Jhaldhunga Marg Dhapakhel Lazimpat และ Boudhanath
ภายใต้สถานการณ์ปัจจุบัน จำนวนผู้ป่วยที่ติดเชื้อจากการแพร่ระบาดของโรคเชื้อไวรัสโคโรนาฯ (COVID 19) ในเนปาลมีแนวโน้มเพิ่มขึ้นอย่างต่อเนื่อง และได้ส่งผลกระทบต่อสภาพความรู้สึกของกลุ่มชาวไทยมากยิ่งขึ้น เนื่องจากรัฐบาลยังไม่มีแนวโน้มจะยกเลิกการ lockdown ทั่วประเทศ อย่างไรก็ดี สถานเอกอัครราชทูตและทีมประเทศไทยในเนปาลซึ่งประกอบด้วยวัดไทยลุมพินีและบริษัทการบินไทยจำกัด (มหาชน) ได้ติดตามสถานการณ์ พร้อมทั้งติดตามสถานะความเป็นอยู่ของคนไทยในเนปาล นอกจากนี้ สถานเอกอัครราชทูตฯ ได้รับความสนับสนุนด้านงบประมาณจากวัดไทยลุมพินี ในการสนับสนุนการจัดซื้อของใช้ที่จำเป็นและการจัดทำอาหารมอบกับคนไทยในเนปาล
#คนไทยไม่ทิ้งกัน #การทูตเพื่อประชาชน ทุกหนแห่งเราดูแล

ที่มา : https://www.thaigov.go.th/news/contents/details/29754
