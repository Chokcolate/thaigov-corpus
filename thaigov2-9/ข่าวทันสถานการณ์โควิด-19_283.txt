รัฐบาลไทย-ข่าวทำเนียบรัฐบาล-สถานเอกอัครราชทูต ณ กรุงซันติอาโก มอบถุงยังชีพจำนวน 60 ชุด ให้แก่ชุมชนคนไทยในกรุงซันติอาโกที่ได้รับผลกระทบจากการแพร่ระบาดของเชื้อไวรัส COVID-19 [กระทรวงการต่างประเทศ]

วันอาทิตย์ที่ 26 เมษายน 2563
พิมพ์
สถานเอกอัครราชทูต ณ กรุงซันติอาโก มอบถุงยังชีพจำนวน 60 ชุด ให้แก่ชุมชนคนไทยในกรุงซันติอาโกที่ได้รับผลกระทบจากการแพร่ระบาดของเชื้อไวรัส COVID-19 [กระทรวงการต่างประเทศ]
สถานเอกอัครราชทูต ณ กรุงซันติอาโก มอบถุงยังชีพจำนวน 60 ชุด ให้แก่ชุมชนคนไทยในกรุงซันติอาโกที่ได้รับผลกระทบจากการแพร่ระบาดของเชื้อไวรัส COVID-19
"มีสุขร่วมสุข มีทุกข์ร่วมต้าน เดินหน้าก้าวผ่าน ไม่ทอดทิ้งกัน"
นางศริกานต์ พลมณี เอกอัครราชทูต ณ กรุงซันติอาโก นำทีมข้าราชการสถานเอกอัครราชทูตฯ มอบถุงยังชีพแก่พี่น้องชาวไทย ที่ได้รับผลกระทบจากการแพร่ระบาดของเชื้อไวรัส COVID-19 โดยเริ่มจากชุมชนคนไทยในกรุงซันติอาโก ซึ่งมีจำนวนมากที่สุดในชิลี และได้รับผลกระทบโดยตรงจากมาตรการล็อคดาวน์ การรักษาระยะห่างทางสังคม และเคอร์ฟิวของรัฐบาล ทำให้ร้านอาหาร ร้านสปาของไทยต้องปิดลงชั่วคราว เช่นเดียวกับร้านค้าต่าง ๆ ของชาวชิลีเอง ซึ่งกระทบต่อรายได้ของแรงงานไทย
สถานเอกอัครราชทูตฯ จึงได้สนองนโยบายของรัฐบาลในการหาทางบรรเทาทุกข์ให้แก่พี่น้องชาวไทยในยามนี้ โดยจัดส่งหน้ากากผ้า และต่อมาได้มอบถุงยังชีพให้แก่คนไทยที่ได้รับผลกระทบทางเศรษฐกิจ จากวิกฤตโควิด-19  (ในแง่รายได้) รวมไปถึงนักท่องเที่ยว และนักเรียนที่ยังกลับบ้านไม่ได้  ตามจำนวนที่ได้แจ้งลงทะเบียนไว้ ซึ่งขณะนี้ สถานเอกอัครราชทูตฯ ได้จัดส่งให้แล้ว 60 ชุด
สำหรับพี่น้องคนไทยที่ยังไม่ได้รับถุงยังชีพ สถานเอกอัครราชทูตฯ จะทยอยจัดส่งให้ทางไปรษณีย์ด่วนต่อไป ดังนั้น หากท่านที่ยังไม่เคยลงทะเบียนกับสถานเอกอัครราชทูตฯ ขอให้ท่านติดต่อฝ่ายกงสุลได้ทาง inbox เฟซบุ๊ก หรือทางอีเมล์ at.khonwai@mfa.mail.go.th พร้อม แจ้งชื่อภาษาไทยและอังกฤษ ที่อยู่ และหมายเลขโทรศัพท์ไว้ เพื่อสถานเอกอัครราชทูตฯ ดำเนินการจัดส่งถุงยังชีพให้ต่อไป
ด้วยความรักและปรารถนาดีจากทีมสถานเอกอัครราชทูตฯ
#คนแปลกหน้าที่ดูแลคุณ #คนไทยไม่ทิ้งกัน

ที่มา : https://www.thaigov.go.th/news/contents/details/29790
