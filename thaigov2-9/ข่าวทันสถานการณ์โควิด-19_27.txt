รัฐบาลไทย-ข่าวทำเนียบรัฐบาล-กนอ. ห่วงใยผู้ประกอบการนิคมอุตสาหกรรมทั่วประเทศ เน้นใช้บริการขออนุมัติและอนุญาตผ่านทางระบบ e-PP (e-Permission &amp; Privilege) เพื่ออำนวยความสะดวกในการออกใบอนุมัติ-อนุญาตต่างๆ [กระทรวงอุตสาหกรรม]

วันพุธที่ 15 เมษายน 2563
กนอ. ห่วงใยผู้ประกอบการนิคมอุตสาหกรรมทั่วประเทศ เน้นใช้บริการขออนุมัติและอนุญาตผ่านทางระบบ e-PP (e-Permission & Privilege) เพื่ออำนวยความสะดวกในการออกใบอนุมัติ-อนุญาตต่างๆ [กระทรวงอุตสาหกรรม]
กนอ. ห่วงใยผู้ประกอบการนิคมอุตสาหกรรมทั่วประเทศ เน้นใช้บริการขออนุมัติและอนุญาตผ่านทางระบบ e-PP (e-Permission & Privilege) เพื่ออำนวยความสะดวกในการออกใบอนุมัติ-อนุญาตต่างๆ
ในช่วงที่สถานการณ์ที่โรค COVID-19 กำลังระบาด ทาง กนอ. ห่วงใยผู้ประกอบการนิคมอุตสาหกรรมทั่วประเทศ เน้นใช้บริการขออนุมัติและอนุญาตผ่านทางระบบ e-PP (e-Permission & Privilege) เพื่ออำนวยความสะดวกในการออกใบอนุมัติ-อนุญาตต่างๆ ที่จำเป็นต่อการประกอบธุรกิจของโรงงาน เช่น การขออนุญาตใช้ที่ดิน การขออนุญาตการก่อสร้าง การขอรับสิทธิประโยชน์ทางด้านภาษีอากรและที่ไม่ใช่ภาษีอากร การขออนุญาตถือครองกรรมสิทธิ์ที่ดิน การขออนุญาตทำงานคนต่างด้าว เป็นต้น
ทั้งนี้ ผู้ประกอบการสามารถยื่นคำขอและแนบเอกสารคำขอในหมวดการอนุญาตใช้ที่ดิน ก่อสร้าง ประกอบกิจการ และสิทธิประโยชน์ผ่านระบบ e-PP เมื่อ กนอ. ได้พิจารณาอนุมัติคำขอดังกล่าวแล้ว ระบบจะสร้างใบแจ้งหนี้โดยมี Barcode เพื่อให้ผู้ประกอบการสามารถชำระค่าบริการอนุญาต/ค่าธรรมเนียมต่าง ๆ ในรูปแบบ e-Payment โดยชำระผ่าน Mobile Banking ธนาคารต่างๆ หรือเคาน์เตอร์เซอร์วิส เมื่อชำระค่าบริการดังกล่าวเสร็จสิ้นแล้ว ผู้ประกอบการสามารถพิมพ์หนังสืออนุญาตต่าง ๆ ได้ โดยไม่จำเป็นต้องเดินทางมาติดต่อที่สำนักงานใหญ่ หรือสำนักงานนิคมอุตสาหกรรม โดยในแต่ละใบอนุญาตจะมีลายเซ็นอิเล็กทรอนิกส์ (e-Signature) รวมถึงมี QR Code เพื่อให้หน่วยงานอื่นสามารถตรวจสอบความถูกต้องของใบอนุญาตได้ ทั้งนี้ ผู้ประกอบการสามารถสอบถามการใช้งาน หรือปัญหาการใช้งาน กับทีม IEAT e-PP Support ผ่านช่องทาง ดังนี้
Email : ieat_support@ieat.mail.go.th
Line : @IEAT-ePP-Support
เบอร์โทร : 063 435 2015 หรือ 090 240 6270
———————————————
กนอ. ผู้นำการพัฒนานิคมอุตสาหกรรมครบวงจร ระดับภูมิภาคด้วยนวัตกรรมสู่ความยั่งยืน
#กนอ #IEAT #INDUSTRIALCENTER #SMARTINVESTMENT #ePPService

ที่มา : https://www.thaigov.go.th/news/contents/details/29147
