รัฐบาลไทย-ข่าวทำเนียบรัฐบาล-รมว.ศธ.เชื่อมั่นพลังอาชีวะ เป็นกำลังหลักผลักดันการขยายธุรกิจของประเทศ เมื่อโควิด-19 สงบ [กระทรวงศึกษาธิการ]

วันพฤหัสบดีที่ 30 เมษายน 2563
พิมพ์
รมว.ศธ.เชื่อมั่นพลังอาชีวะ เป็นกำลังหลักผลักดันการขยายธุรกิจของประเทศ เมื่อโควิด-19 สงบ [กระทรวงศึกษาธิการ]
รมว.ศธ.เชื่อมั่นพลังอาชีวะ เป็นกำลังหลักผลักดันการขยายธุรกิจของประเทศ เมื่อโควิด-19 สงบ
นายณัฏฐพล ทีปสุวรรณ รมว.ศึกษาธิการ เป็นประธานการประชุมมอบนโยบายการเตรียมความพร้อมในการจัดการเรียนการสอนออนไลน์ สำหรับสถานศึกษาในสังกัดสำนักงานคณะกรรมการการอาชีวศึกษา (สอศ.)  เมื่อวันที่ 29 เมษายน 2563
ประเด็นสำคัญการมอบนโยบาย
การเรียนการสอนของอาชีวะ มีทั้งภาคทฤษฎีและปฏิบัติ แต่ส่วนใหญ่จะเน้นภาคปฏิบัติ จึงขอให้จัดแบ่งเวลาเรียนภาคปฏิบัติของนักศึกษาให้มีความเหมาะสม และปฏิบัติตามมาตรการการแพร่ระบาดของโรคโควิด-19 อย่างเคร่งครัด และเชื่อมั่นว่าอาชีวะมีความพร้อมในการเรียนออนไลน์ภาคทฤษฎี
หลังการแพร่ระบาดโควิด-19 ยุติลง อาชีวะจะเป็นกำลังหลักที่จะผลักดันการขยายธุรกิจของประเทศไทย
การเปิดภาคเรียนที่ 1 ในวันที่ 1 กรกฎาคม 2563 หากสถานการณ์เลวร้ายที่สุด ก็ต้องจัดสอนออนไลน์ พร้อมกับบูรณาการการเรียนการสอนในรูปแบบอื่น ๆ ประกอบไปด้วย
จะมีการเตรียมความพร้อมการจัดสอนออนไลน์ ระหว่างวันที่ 18 พ.ค.-30 มิ.ย.2563 ซึ่งทุกวิทยาลัยจะหาจุดลงตัวในการจัดการเรียนการสอนที่เหมาะสมของตัวเอง
รูปแบบการเตรียมความพร้อมเรียนการสอนช่วงก่อนเปิดภาคเรียน จะใช้ช่องทีวีดิจิทัลทั้งหมด 17 ช่อง แบ่งเป็นการศึกษาขั้นพื้นฐาน 15 ช่อง ส่วนอีก 2 ช่องเป็นของ กศน.และอาชีวศึกษา
ในช่วงเปิดภาคเรียน หากพื้นที่ใดไม่มีตัวเลขผู้ติดเชื้อ และสามารถบริหารจัดการโรคระบาดได้ โรงเรียนในพื้นที่จังหวัดนั้น ๆ ก็สามารถจัดการเรียนการสอนได้ตามปกติ

ที่มา : https://www.thaigov.go.th/news/contents/details/30055
