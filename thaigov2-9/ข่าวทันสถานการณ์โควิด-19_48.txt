รัฐบาลไทย-ข่าวทำเนียบรัฐบาล-‘ก.แรงงาน ร่วมกับ HERO’ มอบถุงซิป 102,000 ชิ้น ให้ ‘สภากาชาดไทย ส่งต่อประชาชนป้องกันโควิด - 19’ [กระทรวงเเรงงาน]

วันพฤหัสบดีที่ 16 เมษายน 2563
‘ก.แรงงาน ร่วมกับ HERO’ มอบถุงซิป 102,000 ชิ้น ให้ ‘สภากาชาดไทย ส่งต่อประชาชนป้องกันโควิด - 19’ [กระทรวงเเรงงาน]
กระทรวงแรงงาน ร่วมกับ แบรนด์ HERO มอบผลิตภัณฑ์ถุงซิปพลาสติก จำนวน 102,000 ชิ้น ให้กับสภากาชาดไทย นำไปมอบให้ประชาชนใช้บรรจุหน้ากากผ้าเพื่อป้องกันการแพร่ระบาดของไวรัส COVID -19
วันนี้ (16 เม.ย. 63) เวลา 10.00 น. ดร.ดวงฤทธิ์ เบ็ญจาธิกุล ชัยรุ่งเรือง ผู้ช่วยรัฐมนตรีประจำกระทรวงแรงงาน พร้อมด้วย นายสุทธิ สุโกศล ปลัดกระทรวงแรงงาน และ นางเธียรรัตน์ นะวะมะวัฒน์ รองปลัดกระทรวงแรงงาน ร่วมกับ นายทวี จุลศักดิ์ศรีสกุล กรรมการบริษัท คิงส์แพ็ค อินดัสเตรียล จำกัด ผู้จัดจำหน่ายผลิตภัณฑ์พลาสติก ภายใต้แบรนด์ “HERO” มอบผลิตภัณฑ์ถุงซิปพลาสติก จำนวน 102,000 ชิ้น ให้กับ นางสุนันทา ศรอนุสิน ผู้อำนวยการสำนักงานยุวกาชาด และ นายแพทย์พิชิต ศิริวรรณ รองผู้อำนวยการสำนักงานบรรเทาทุกข์และประชานามัยพิทักษ์ สภากาชาดไทย ณ ห้องประชุมประสงค์ รณะนันทน์ ชั้น 5 อาคารกระทรวงแรงงาน เพื่อนำไปมอบต่อให้กับประชาชนใช้บรรจุหน้ากากผ้ารวมทั้งสิ่งของเอนกประสงค์ได้ทั้งเงิน เจลแอลกอฮอล์ขนาดพกพา เพื่อป้องกันการแพร่ระบาดของไวรัส COVID -19 ได้
+++++++++++++++++++
กองเผยแพร่และประชาสัมพันธ์
ปริยรณ พรหมสาขา ณ สกลนคร ภาพและข่าว
16 เมษายน 2563

ที่มา : https://www.thaigov.go.th/news/contents/details/29187
