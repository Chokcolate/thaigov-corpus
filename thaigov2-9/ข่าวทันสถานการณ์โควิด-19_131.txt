รัฐบาลไทย-ข่าวทำเนียบรัฐบาล-สถานเอกอัครราชทูต และสถานกงสุลใหญ่ทั้ง 3 แห่งในสหรัฐฯ ร่วมกับทีมประเทศไทย ช่วยคนไทยติดค้างกว่า 400 คนเดินทางกลับประเทศไทย 17-19 เม.ย. 2563 [กระทรวงการต่างประเทศ]

วันจันทร์ที่ 20 เมษายน 2563
สถานเอกอัครราชทูต และสถานกงสุลใหญ่ทั้ง 3 แห่งในสหรัฐฯ ร่วมกับทีมประเทศไทย ช่วยคนไทยติดค้างกว่า 400 คนเดินทางกลับประเทศไทย 17-19 เม.ย. 2563 [กระทรวงการต่างประเทศ]
สถานเอกอัครราชทูต และสถานกงสุลใหญ่ทั้ง 3 แห่งในสหรัฐฯ ร่วมกับทีมประเทศไทย ช่วยคนไทยติดค้างกว่า 400 คนเดินทางกลับประเทศไทย 17-19 เม.ย. 2563
ทีมประเทศไทยในสหรัฐฯ นำโดยสถานเอกอัครราชทูต ณ กรุงวอชิงตัน สถานกงสุลใหญ่ ณ นครลอสแอนเจลิส สถานกงสุลใหญ่ ณ นครนิวยอร์ก และสถานกงสุลใหญ่ ณ นครชิคาโกดำเนินนโยบาย “ไม่ทิ้งใครไว้ข้างหลัง” ของรัฐบาลด้วยการให้ความช่วยเหลืออำนวยความสะดวกส่งนักเรียนไทย โดยเฉพาะผู้เยาว์และคนไทยที่ประสบปัญหากว่า 400 คนในสหรัฐฯ กลับประเทศไทยระหว่างวันที่ 17 - 19 เม.ย. 2563
โดยเมื่อวันที่ 17 เม.ย. 2563 นายธานี ทองภักดี เอกอัครราชทูต ณ กรุงวอชิงตัน พร้อมด้วย พอ. (พิเศษ) สยามรัฐ รุ่งสังข์ ผู้ช่วยทูตทหารบก ในนามของทีมประเทศไทยฯ ร่วมกับกงสุลใหญ่กิตติมศักดิ์ ณ เมืองดัลลัส และชุมชนไทยในรัฐเท็กซัส อำนวยความสะดวกพร้อมมอบ “ถุงอุ่นใจ” สำหรับการเดินทาง ที่มีหน้ากากอนามัย ถุงมือ ทิชชู่ และแผ่นแอลกอฮอล์ทำความสะอาด และขนมจากสถานเอกอัครราชทูตฯ ก่อนส่งนักเรียนไทยและคนไทยกว่า 160 คน ซึ่งส่วนใหญ่เป็นนักเรียนแลกเปลี่ยน ออกจากท่าอากาศยานเมืองดัลลัสกลับประเทศไทยโดยเครื่องบินพิเศษที่กองทัพบกให้การสนับสนุน ขณะที่เมื่อวันที่ 16 เม.ย. 2563 นายมังกร ประทุมแก้ว กงสุลใหญ่ ณ นครลอสแอนเจลิส อำนวยความสะดวกพร้อมมอบหน้ากากอนามัยและแผ่นแอลกอฮอล์ทำความสะอาด ก่อนส่งนักเรียนไทยและคนไทยกว่า 30 คน ออกจากท่าอากาศยานนครลอสแอนเจลิสไปเปลี่ยนเครื่องที่กรุงโซลเพื่อกลับประเทศไทย
การดำเนินการในครั้งนี้เป็นไปตามนโยบายของรัฐบาลที่ให้ความสำคัญกับการดูแลสวัสดิภาพของคนไทยในต่างประเทศ โดยเฉพาะอย่างยิ่งในภาวะการแพร่ระบาดของเชื้อไวรัส COVID-19 โดยให้ความสำคัญอันดับต้นแก่กลุ่มเยาวชนและนักเรียน ตลอดจนผู้ประสบปัญหากลุ่มต่าง ๆ ที่ตกค้างให้สามารถเดินทางกลับประเทศไทยได้อย่างปลอดภัย
สำหรับคนไทยกลุ่มอื่นๆ ในสหรัฐฯ สถานเอกอัครราชทูต ณ กรุงวอชิงตัน และสถานกงสุลใหญ่ทั้ง 3 แห่

ที่มา : https://www.thaigov.go.th/news/contents/details/29417
