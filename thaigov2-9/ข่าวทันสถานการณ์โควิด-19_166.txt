รัฐบาลไทย-ข่าวทำเนียบรัฐบาล-การทางพิเศษแห่งประเทศไทย กำหนดมาตรการในการลดความเสี่ยงจากการติดเชื้อไวรัส COVID -19 [กระทรวงคมนาคม]

วันพุธที่ 22 เมษายน 2563
พิมพ์
การทางพิเศษแห่งประเทศไทย กำหนดมาตรการในการลดความเสี่ยงจากการติดเชื้อไวรัส COVID -19 [กระทรวงคมนาคม]
การทางพิเศษแห่งประเทศไทย กำหนดมาตรการในการลดความเสี่ยงจากการติดเชื้อไวรัส COVID -19
การทางพิเศษแห่งประเทศไทย กระทรวงคมนาคมมีความห่วงใย และ คำนึงถึงความปลอดภัยของผู้ใช้ทางพิเศษ ตลอดจนพนักงานจัดเก็บค่าผ่านทางพิเศษ ในช่วงที่สถานการณ์การแพร่ระบาดของเชื้อไวรัส COVID-19 ที่ยังมีอยู่ จึงกำหนดมาตรการในการลดความเสี่ยงจากการติดเชื้อไวรัส COVID -19 ไว้หลายด้านด้วยกัน อย่างเช่นที่ด่านดินแดง ทางพิเศษเฉลิมมหานครได้กำหนดมาตราการต่างไว้ดังนี้
1.ส่วนของพนักงานจัดเก็บค่าผ่านทางพิเศษ
- ตรวจวัดอุณหภูมิ ก่อนเริ่มปฏิบัติงาน ,
- เปลี่ยนวิธีการตรวจค้นตัวก่อนเริ่มปฏิบัติงาน โดยให้ผู้ที่จะต้องปฏิบัติงาน ตรวจค้นตัวเองผ่านกล้องวงจรปิด
- จัดเตรียมอุปกรณ์ป้องกันการติดเชื้อไวรัส ให้พนักงานใช้ระหว่างปฏิบัติหน้าที่ เช่น หน้ากากอนามัย ถุงมือยาง เจลแอลกอฮฮล์ และ face shield
- พร้อมทั้งการทำความสะอาด ฆ่าเชื้อโรคที่ตู้เก็บค่าผ่านทางพิเศษและอาคารด่าน เป็นประจำ
2.ส่วนผู้ใช้ทางพิเศษ ที่ต้องมาติดต่อที่อาคารด่านเก็บค่าผ่านทาง จะมีการทำสัญลักษณ์เพื่อเว้นระยะห่าง ระหว่างเจ้าหน้าที่ กับผู้ใช้ทางพิเศษ และจัดเตรียมภาชนะสำหรับใส่อุปกรณ์ เอกสาร และเงิน เพื่อลดการสัมผัสระหว่างกัน และที่ด่านดินแดง ยังมีการจัดทำตู้ pass box หรือกล่องอัจฉริยะ ให้ผู้ใช้ทางพิเศษได้ใช้ในกรณีไม้กั้น Easy Pass ไม่เปิด อีกด้วย
คุณผู้ชมที่สนใจใช้ระบบ Easy Pass สามารถสมัครใช้บริการได้ที่ทางพิเศษทุกสายทาง หรือ สมัคร ผ่านแอปพลิเคชั่น True Money Wallet ฟรี!! ค่าบริการจัดส่งสำหรับผู้ที่อยู่ในกรุงเทพและปริมณฑล ถึงวันที่ 31 พฤษภาคมนี้

ที่มา : https://www.thaigov.go.th/news/contents/details/29512
