รัฐบาลไทย-ข่าวทำเนียบรัฐบาล-สถานทูตไทย ณ กรุงบูดาเปสต์ ปฏิบัติภารกิจช่วยคนไทยที่ติดค้างในประเทศมอนเตเนโกร เดินทางกลับถึงไทย หลังต้องกักตัว 28 วัน และเดินทางผ่าน 7 ประเทศ [กระทรวงการต่างประเทศ]

วันจันทร์ที่ 20 เมษายน 2563
สถานทูตไทย ณ กรุงบูดาเปสต์ ปฏิบัติภารกิจช่วยคนไทยที่ติดค้างในประเทศมอนเตเนโกร เดินทางกลับถึงไทย หลังต้องกักตัว 28 วัน และเดินทางผ่าน 7 ประเทศ [กระทรวงการต่างประเทศ]
สถานทูตไทย ณ กรุงบูดาเปสต์ ปฏิบัติภารกิจช่วยคนไทยที่ติดค้างในประเทศมอนเตเนโกร เดินทางกลับถึงไทย หลังต้องกักตัว 28 วัน และเดินทางผ่าน 7 ประเทศ
สถานทูตอยากจะแบ่งปันประสบการณ์ดีๆ จากเรื่องราวการให้ความช่วยเหลือพี่น้องคนไทยนะคะ
Mission Impossible?
เมื่อวันที่ 17 มี.ค. 2563 สถานทูตได้รับแจ้งจากนักท่องเที่ยวชาวไทยว่าติดอยู่ที่กรุงพอดโกริซา ประเทศมอนเตเนโกร เนื่องจากตกเครื่องบินและไม่มีเที่ยวบินกลับประเทศไทยอีกต่อไป สถานทูตได้พยายามหาเที่ยวบินในเมืองต่างๆ ทั้งจากกรุงซาราเยโว ประเทศบอสเนียและเฮอร์เซโกวีนา หรือจากกรุงซาเกร็บ ประเทศโครเอเชีย แต่ก็ไม่สามารถทำได้เพราะอุปสรรคนานัปการ ไม่ว่าจะเป็นการจำกัดการเดินทางภายในมอนเตเนโกร การทยอยปิดพรมแดน การปิดสนามบิน การยกเลิกเที่ยวบินระหว่างประเทศ อีกทั้งกฎระเบียบภายในที่เคร่งครัดทำให้แพทย์มอนเตเนโกรไม่สามารถออกใบรับรองแพทย์เพื่อการขึ้นเครื่องบินได้หากนักท่องเที่ยวชาวไทยยังไม่กักตัวครบ 28 วัน ฤาแผนการช่วยนักท่องเที่ยวชาวไทยจะเป็น Mission Impossible?
วางแผนการใหญ่
จากการติดต่อพูดคุยรายวัน สถานทูตรับทราบถึงความใจสู้ของนักท่องเที่ยวไทยเพื่อเอาตัวรอดในกรุงพอดโกริซา เพราะการพำนักอยู่ในประเทศที่เราไม่เคยไปมาก่อนและการมีโรคระบาดร้ายแรงเช่นนี้ไม่ใช่เรื่องสนุกอีกต่อไป สถานทูตยืนยันกับนักท่องเที่ยวคนนี้ว่าเราจะพาคุณกลับบ้านให้ได้! จากการประเมินสถานการณ์ สนามบินนานาชาติ ณ กรุงบูดาเปสต์ ประเทศฮังการีกลายเป็นสถานบินที่ใกล้ที่สุด แต่ก็ยังห่างจากกรุงพอดโกริซาเกือบ 1,200 กิโลเมตร
การเดินทางจะเป็นไปได้อย่างไร ภายใต้สถานการณ์ที่ทุกประเทศปิดชายแดนและไม่ให้ชาวต่างชาติผ่านแดนรวมทั้งออกมาตรการกักตัว 14 หรือ 28 วัน
สถานทูตต้องวางแผนที่มีความซับซ้อนมากขึ้นเพราะต้องมั่นใจว่าเมื่อเริ่มการเดินทางซึ่งต้องใช้

ที่มา : https://www.thaigov.go.th/news/contents/details/29422
