รัฐบาลไทย-ข่าวทำเนียบรัฐบาล-สถานกงสุลใหญ่ ณ เมืองเจดดาห์ จัดส่งสิ่งของยังชีพเพื่อแจกจ่ายให้แก่คนไทยในเมืองมักกะห์ที่ได้รับความเดือดร้อนจากมาตรการเคอร์ฟิว [กระทรวงการต่างประเทศ]

วันศุกร์ที่ 24 เมษายน 2563
พิมพ์
สถานกงสุลใหญ่ ณ เมืองเจดดาห์ จัดส่งสิ่งของยังชีพเพื่อแจกจ่ายให้แก่คนไทยในเมืองมักกะห์ที่ได้รับความเดือดร้อนจากมาตรการเคอร์ฟิว [กระทรวงการต่างประเทศ]
สถานกงสุลใหญ่ ณ เมืองเจดดาห์ จัดส่งสิ่งของยังชีพเพื่อแจกจ่ายให้แก่คนไทย จำนวน 400 ครอบครัว รวมกว่า 1,600 คนในเมืองมักกะห์ที่ได้รับความเดือดร้อนจากมาตรการเคอร์ฟิว
สถานกงสุลใหญ่ฯ จัดส่งสิ่งของยังชีพเพื่อมอบให้คนไทย 400 ครอบครัว ในเมืองมักกะห์
เมื่อวันที่ 23 เมษายน 2563 สถานกงสุลใหญ่ ณ เมืองเจดดาห์ ได้จัดเตรียมถุงยังชีพ ประกอบด้วย ข้าวสาร แป้งสาลี ปลากระป๋อง ซอสปรุงรส น้ำปลา น้ำตาล และน้ำมันประกอบอาหาร รวมจำนวน 400 ชุด เพื่อส่งมอบให้ไปแจกจ่ายให้แก่ครอบครัวคนไทยกว่า 1,600 คน ในเมืองมักกะห์ที่ได้รับความเดือดร้อนจากมาตรการเคอร์ฟิว
การจัดส่งสิ่งของไปยังเมืองมักกะห์สามารถเกิดขึ้นได้เนื่องจากความพยายามอย่างหนักในการประสานงานกับหน่วยงานที่เกี่ยวข้องหลายฝ่ายภายใต้ข้อจำกัดที่สถานกงสุลใหญ่ฯ ไม่ได้รับอนุญาตให้เดินทางออกจากเมืองเจดดาห์ โดยสถานกงสุลใหญ่ฯ ขอขอบคุณชมรมคนไทยในภาคตะวันตกฯ และแกนนำชุมชนไทยในเมืองมักกะห์ ซึ่งมีบทบาทสำคัญในการช่วยกระจายสิ่งของไปยังเขตต่าง ๆ ของเมืองมักกะห์ มา ณ โอกาสนี้
สถานกงสุลใหญ่ฯ ขอยืนยันความพร้อมในการดูแลและให้ความช่วยเหลือชุมชนไทยในภาคตะวันตกทุกท่านอย่างเต็มที่ อย่างไรก็ตาม ภายใต้ข้อจำกัดของสถานการณ์และงบประมาณที่มีอยู่ จึงอาจไม่สามารถครอบคลุมได้อย่างทั่วถึงในเวลาอันสั้น ทั้งนี้ หากมีชุมชนไทยที่ต้องการได้รับความช่วยเหลือเร่งด่วน ก็ขอได้โปรดติดต่อประสานงานโดยตรงมายังสถานกงสุลใหญ่ฯ ที่หมายเลขฉุกเฉิน 056 808 1224 และ 056 8212203

ที่มา : https://www.thaigov.go.th/news/contents/details/29689
