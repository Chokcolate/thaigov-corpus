รัฐบาลไทย-ข่าวทำเนียบรัฐบาล-สถานเอกอัครราชทูต ณ กรุงโคเปนเฮเกน มอบเงินสนับสนุนสมาคมคนไทย และมอบอุปกรณ์ป้องกันโรคระบาด COVID-19 ให้แก่สำนักสงฆ์วัดป่าธรรมชาติในเดนมาร์ก [กระทรวงการต่างประเทศ]

วันพฤหัสบดีที่ 23 เมษายน 2563
พิมพ์
สถานเอกอัครราชทูต ณ กรุงโคเปนเฮเกน มอบเงินสนับสนุนสมาคมคนไทย และมอบอุปกรณ์ป้องกันโรคระบาด COVID-19 ให้แก่สำนักสงฆ์วัดป่าธรรมชาติในเดนมาร์ก [กระทรวงการต่างประเทศ]
สถานเอกอัครราชทูต ณ กรุงโคเปนเฮเกน มอบเงินสนับสนุนสมาคมคนไทย และมอบอุปกรณ์ป้องกันโรคระบาด COVID-19 ให้แก่สำนักสงฆ์วัดป่าธรรมชาติในเดนมาร์ก
เอกอัครราชทูต ณ กรุงโคเปนเฮเกน มอบเงินสนับสนุนสมาคมคนไทยและอุปกรณ์ป้องกันโรคระบาด COVID-19 ให้แก่สำนักสงฆ์วัดป่าธรรมชาติ
เมื่อวันที่ ๒๒ เมษายน ๒๕๖๓ นายวิชิต ชิตวิมาน เอกอัครราชทูต ณ กรุงโคเปนเฮเกน ได้พบกับผู้แทนของสำนักสงฆ์วัดป่าธรรมชาติ ซึ่งประกอบด้วยพระเลอพันธ์ ปัญญาปสุโต พระภิกษุสงฆ์สำนักสงฆ์วัดป่าธรรมชาติ นาย Finn Lauritzen Holm เหรัญญิกของสำนักสงฆ์ฯ และนางสุกัญญา นวลนรนาถ คณะกรรมการวัด ที่สถานเอกอัครราชทูต ณ กรุงโคเปนเฮเกน โดยมีนางสาวปรารถนา ดิษยทัต อัครราชทูตที่ปรึกษา และนาย ธนภูมิ ริมชลา ที่ปรึกษาและหัวหน้าฝ่ายกงสุล เข้าร่วมด้วย โดยเอกอัครราชทูตฯ ได้สอบถามเกี่ยวกับสภาพความเป็นอยู่ของชุมชนคนไทยที่พำนักอาศัยอยู่ในเมืองรานัสและเมืองออร์ฮุสว่าได้รับผลกระทบจากโรคระบาด COVID-19 มากน้อยแค่ไหน ซึ่งทางผู้แทนสำนักสงฆ์ฯ ได้แจ้งว่า ทางสำนักสงฆ์ พระสงฆ์ และชุมชนคนไทยได้ปฏิบัติตามกฎระเบียบของเดนมาร์กอย่างเคร่งครัด อาทิ การห้ามชุมนุมเกินกว่า ๑๐ คน การมีระยะห่างทางสังคม และการล้างมือบ่อยๆ ซึ่งคนไทยส่วนใหญ่ในพื้นที่สามารถปรับตัวได้และอาศัยอยู่กับครอบครัว ทั้งนี้ เอกอัครราชทูตฯ ได้แจ้งว่า ในสถานการณ์ COVID-19 ทางสถานเอกอัครราชทูตฯ มีความประสงค์ที่จะประสานงานกับสำนักสงฆ์และเจ้าอาวาสก็เพื่อให้ได้รับทราบปัญหาและสภาพความเป็นอยู่ของคนไทยในช่วงที่มีการระบาดของโรค COVID-19 เพื่อจะได้พิจารณาให้ความช่วยเหลือต่อไป
ในโอกาสนี้ สถานเอกอัครราชทูตฯ ได้มอบเงินสนับสนุนสมาคมคนไทยในต่างประเทศประจำปี ๒๕๖๓ ให้แก่ผู้แทนของสำนักสงฆ์วัดป่าธรรมชาติเพื่อนำไปดำเนินกิจกรรมที่เป็นประโยชน์ในการสร้างความเข้มแข็งให้กับชุมชนคนไทยในเดนมาร์กในสถานการณ์ COVID-19 และได้มอบหน้ากากผ้าและเจลแอลกอฮอล์ล้างมือ เพื่อนำไปแจกจ่ายให้แก่ชุมชนคนไทยในพื้นที่เพื่อป้องกันโรคระบาด COVID-19 ด้วย
--------------------------------------

ที่มา : https://www.thaigov.go.th/news/contents/details/29598
