รัฐบาลไทย-ข่าวทำเนียบรัฐบาล-EXIM BANK สมทบทุนคณะแพทยศาสตร์โรงพยาบาลรามาธิบดี ซื้อเครื่องมือรักษาโควิด-19 [กระทรวงการคลัง]

วันอังคารที่ 14 เมษายน 2563
พิมพ์
EXIM BANK สมทบทุนคณะแพทยศาสตร์โรงพยาบาลรามาธิบดี ซื้อเครื่องมือรักษาโควิด-19 [กระทรวงการคลัง]
EXIM BANK สมทบทุนคณะแพทยศาสตร์โรงพยาบาลรามาธิบดี ซื้อเครื่องมือรักษาโควิด-19
นายระพีภัทร์ จันทรศรีวงศ์ ประธานกรรมการกำกับดูแลกิจการที่ดีและความรับผิดชอบต่อสังคม ธนาคารเพื่อการส่งออกและนำเข้าแห่งประเทศไทย (EXIM BANK) และนายพิศิษฐ์ เสรีวิวัฒนา กรรมการผู้จัดการ EXIM BANK มอบเงินบริจาคในนาม EXIM BANK และบริจาคสมทบจากผู้บริหารและพนักงานธนาคาร จำนวน 437,500 บาท สมทบทุนซื้อเครื่องมือแพทย์สำหรับรักษาและช่วยชีวิตผู้ป่วยโควิด-19 ให้แก่โครงการป้องกันและช่วยเหลือสถานการณ์แพร่ระบาดของโควิด-19 คณะแพทยศาสตร์โรงพยาบาลรามาธิบดี โดยมีศาสตราจารย์ นายแพทย์รณชัย คงสกนธ์ รองคณบดีฝ่ายการคลังและการพัสดุ คณะแพทยศาสตร์โรงพยาบาลรามาธิบดี และผู้บริหารโรงพยาบาลรามาธิบดี เป็นผู้รับมอบ ณ สำนักงานคณบดี คณะแพทยศาสตร์โรงพยาบาลรามาธิบดี เมื่อวันศุกร์ที่ 10 เมษายน 2563
สอบถามรายละเอียดเพิ่มเติมได้ที่ส่วนสื่อสารองค์กร ฝ่ายพัฒนาความยั่งยืนและสื่อสารองค์กร โทร. 0 2271 3700, 0 2278 0047, 0 2617 2111 ต่อ 4120-4

ที่มา : https://www.thaigov.go.th/news/contents/details/29072
