รัฐบาลไทย-ข่าวทำเนียบรัฐบาล-ทางหลวงชนบท ตรวจเข้มและคัดกรองคนเข้าสำนักงานทั่วประเทศอย่างต่อเนื่อง ป้องกันการแพร่ระบาดของเชื้อไวรัสโควิด–19 [กระทรวงคมนาคม]

วันพุธที่ 29 เมษายน 2563
พิมพ์
ทางหลวงชนบท ตรวจเข้มและคัดกรองคนเข้าสำนักงานทั่วประเทศอย่างต่อเนื่อง ป้องกันการแพร่ระบาดของเชื้อไวรัสโควิด–19 [กระทรวงคมนาคม]
ทางหลวงชนบท ตรวจเข้มและคัดกรองคนเข้าสำนักงานทั่วประเทศอย่างต่อเนื่อง ป้องกันการแพร่ระบาดของเชื้อไวรัสโควิด–19
กรมทางหลวงชนบท (ทช.) ติดตามเฝ้าระวังและป้องกันการแพร่ระบาดของเชื้อไวรัสโควิด–19 อย่างต่อเนื่อง โดยตรวจเข้มคนเข้าสำนักงานทั่วประเทศอย่างต่อเนื่อง พร้อมกำชับให้หน่วยงานในส่วนภูมิภาคทั่วประเทศ เร่งดำเนินการอย่างเคร่งครัด และเพิ่มมาตรการคัดกรองตามนโยบายของรัฐมนตรีว่าการกระทรวงคมนาคม (นายศักดิ์สยาม ชิดชอบ) ในกรณีที่มีประชาชน หรือ ผู้ปฏิบัติงาน ที่จะเข้ามาในสถานที่อาคารสำนักงาน หรือ อาคารบ้านพัก จะมีการใช้เครื่องตรวจวัดอุณหภูมิ ก่อนเข้ามาในพื้นที่ดังกล่าว ทั้งนี้ หากพบว่ามีผู้ที่มีอาการป่วย หรือ อุณหภูมิร่างกาย เกินกว่า 37.5 องศาเซลเซียส จะประสานงานส่งตัวให้โรงพยาบาลต่อไป ซึ่งสำนักงานทางหลวงชนบทที่ 1-18 แขวงทางหลวงชนบท และหมวดบำรุงทางหลวงชนบททั่วประเทศ ได้ดำเนินการคัดกรองเจ้าหน้าที่ และประชาชนก่อนเข้าสำนักงาน โดยจะมีการตรวจวัดอุณหภูมิร่างกายด้วยเครื่องวัดอุณหภูมิ ล้างมือฆ่าเชื้อด้วยเจลแอลกอฮอล์ ทำความสะอาดโต๊ะสถานที่ทำงาน ทั้งภายในและภายนอกห้องสำนักงาน และขอความร่วมมือในการสวมหน้ากากอนามัย เพื่อควบคุมการแพร่ระบาดของไวรัสโควิด -19 ทั้งนี้ จะดำเนินการคัดกรองทุกวันจนกว่าสถานการณ์การแพร่ระบาดของไวรัส โควิด-19 จะคลี่คลาย

ที่มา : https://www.thaigov.go.th/news/contents/details/29993
