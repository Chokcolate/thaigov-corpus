รัฐบาลไทย-ข่าวทำเนียบรัฐบาล-รายงานข่าวกรณีโรคติดเชื้อไวรัสโคโรนา 2019(COVID-19) ประจำวันที่ 26 เมษายน 2563 [กระทรวงสาธารณสุข]

วันอาทิตย์ที่ 26 เมษายน 2563
พิมพ์
รายงานข่าวกรณีโรคติดเชื้อไวรัสโคโรนา 2019(COVID-19) ประจำวันที่ 26 เมษายน 2563 [กระทรวงสาธารณสุข]
รายงานข่าวกรณีโรคติดเชื้อไวรัสโคโรนา 2019(COVID-19) ประจำวันที่ 26 เมษายน 2563
รายงานข่าวกรณีโรคติดเชื้อไวรัสโคโรนา 2019(COVID-19)
ประจำวันที่ 26 เมษายน 2563
สถานการณ์ผู้ติดเชื้อไวรัสโคโรนา 2019 ในประเทศไทย (25 เมษายน 2563 เวลา 16.00 น.) โดยสรุปภาพรวมวันนี้มีผู้ป่วยกลับบ้านได้ 47 ราย กลับบ้านสะสม 2,594 ราย (คิดเป็นร้อยละ 88.77 ของผู้ป่วยทั้งหมด) ยังรักษาในโรงพยาบาล 277 ราย (คิดเป็นร้อยละ 9.48 ของผู้ป่วยทั้งหมด) เสียชีวิตรวม 51 ราย ผู้ป่วยรายใหม่ 15 ราย ทำให้มีผู้ป่วยสะสม 2,922 ราย
สำหรับผู้ป่วยรายใหม่รายงานวันนี้ 15 ราย (ลำดับที่ 2,908 – 2,922) จำแนกได้ดังนี้
เป็นผู้สัมผัสกับผู้ป่วยที่มีรายงานมาแล้ว 4 ราย (ทุกรายพบที่จังหวัดภูเก็ต)
เป็นผู้เดินทางไปสถานที่ชุมนุมชน เช่น ห้างสรรพสินค้า, ตลาดนัดสถานที่ท่องเที่ยว 3 ราย
อาชีพเสี่ยง 1 ราย (ขับรถโดยสารรับจ้าง)
จากการค้นหาผู้ป่วยเชิงรุกในชุมชน ที่จังหวัดยะลา 2 ราย
เดินทางมาจากต่างประเทศ เข้า State Quarantine 5 ราย (เดินทางจากสหรัฐอาหรับอิมิเรตส์ เข้า
State Quarantine ที่กรุงเทพฯ 4 ราย, เดินทางจากเนเธอร์แลนด์ เข้า State Quarantine ที่ชลบุรี 1 ราย)
วันนี้ ไม่มีรายงานผู้ป่วยที่เป็นบุคลากรทางการแพทย์ ต่อเนื่องเป็นวันที่ 8 แล้ว และไม่มีรายงานผู้เสียชีวิต
สำหรับสถานการณ์ทั่วโลกข้อมูลตั้งแต่วันที่ 5 มกราคม – 26 เมษายน 2563  (07.00 น.) พบผู้ป่วย 2,920,738 ราย เสียชีวิต 203,355 ราย ประเทศที่มีผู้ป่วยมาก 3 อันดับแรก คือ สหรัฐอเมริกาพบผู้ป่วย 960,651 ราย เสียชีวิต 54,256 ราย สเปนพบผู้ป่วย 223,759 ราย เสียชีวิต 22,902 ราย และอิตาลีพบผู้ป่วย 195,351 ราย เสียชีวิต 26,384 ราย
********************************
26 เมษายน 2563

ที่มา : https://www.thaigov.go.th/news/contents/details/29796
