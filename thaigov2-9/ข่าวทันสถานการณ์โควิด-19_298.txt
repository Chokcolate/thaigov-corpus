รัฐบาลไทย-ข่าวทำเนียบรัฐบาล- กอช. จัดกิจกรรม “ฝากร้านออนไลน์สร้างรายได้” แก่สมาชิก ในสถานการณ์โควิด-19 [กระทรวงการคลัง]

วันจันทร์ที่ 27 เมษายน 2563
พิมพ์
กอช. จัดกิจกรรม “ฝากร้านออนไลน์สร้างรายได้” แก่สมาชิก ในสถานการณ์โควิด-19 [กระทรวงการคลัง]
กอช. ส่งเสริมสมาชิกสร้างรายได้ ผ่านช่องทางออนไลน์ช่วยเหลือสมาชิกที่ได้รับผลกระทบจากสถานการณ์โรคติดเชื้อไวรัสโคโรนา 2019 (โควิด-19) ในกิจกรรม “กอช. ฝากร้านออนไลน์สร้างรายได้”
กองทุนการออมแห่งชาติ หรือ กอช. ส่งเสริมสมาชิกสร้างรายได้ ผ่านช่องทางออนไลน์ช่วยเหลือสมาชิกที่ได้รับผลกระทบจากสถานการณ์โรคติดเชื้อไวรัสโคโรนา 2019 (โควิด-19) ในกิจกรรม “กอช. ฝากร้านออนไลน์สร้างรายได้” โดย กอช. เป็นตัวกลางในการประชาสัมพันธ์สินค้าให้กับสมาชิก เกิดการสร้างรายได้ผ่านช่องทางออนไลน์ พร้อมเชิญชวนประชาชนทั่วไปอุดหนุนสินค้าสมาชิก กอช. ดูรายละเอียดสินค้าได้ที่ เฟซบุ๊ก กอช. “กองทุนการออมแห่งชาติ – กอช.”
นางสาวจารุลักษณ์ เรืองสุวรรณ เลขาธิการคณะกรรมการกองทุนการออมแห่งชาติ หรือ กอช. เปิดเผยว่า ด้วยสถานการณ์โรคติดเชื้อไวรัสโคโรนา 2019 (โควิด-19) ตามนโยบายของรัฐบาลรณรงค์ให้ประชาชนไม่ออกจากบ้านป้องกันการแพร่ระบาดของเชื้อไวรัสโควิด-19 “อยู่บ้าน หยุดเชื้อ เพื่อชาติ” กอช. จึงเป็นส่วนหนึ่งในการส่งเสริมการสร้างรายได้ให้แก่สมาชิกที่ได้รับผลกระทบจากสถานการณ์โรคติดเชื้อไวรัสโควิด-19 ในกิจกรรม “กอช. ฝากร้านออนไลน์สร้างรายได้” โดยสมาชิก กอช. ผู้ประกอบอาชีพอิสระ ค้าขาย เกษตรกร หรือสมาชิกผู้สนใจที่ประกอบอาชีพอื่นๆ สามารถฝากร้านกับ กอช. เพียงส่งรายละเอียดสินค้า อาทิ ชื่อร้าน รูปภาพสินค้า เบอร์โทรศัพท์ หรือรายละเอียดอื่นๆ ตาม กอช. กำหนด ผ่านช่องทางไลน์ “@nsf.th” หรือ ทางข้อความเฟซบุ๊ก กอช. “กองทุนการออมแห่งชาติ – กอช.”  โดย กอช. จะเป็นตัวกลางในการประชาสัมพันธ์ให้กับสมาชิก ในการสร้างรายได้ ด้วยวิธีการขายสินค้าผ่านช่องทางออนไลน์
ทั้งนี้ กอช. ขอเชิญชวนประชาชนทั่วไปร่วมอุดหนุนสินค้าของสมาชิก โดยสามารถเลือกดูสินค้าตามความต้องการ ได้ผ่านช่องทางออนไลน์ เฟซบุ๊ก กอช. “กองทุนการออมแห่งชาติ – กอช.” ซึ่งกิจกรรมนี้สมาชิกสามารถฝากร้านขายสินค้าได้ตั้งแต่วันนี้เป็นต้นไป
สำหรับช่องทางอำนวยความสะดวกให้บริการสมาชิก ได้หลากหลายช่องทาง ด้วยสมาร์ทโฟนของท่าน อาทิ แอปพลิเคชัน “กอช” เพื่อสมัครสมาชิก ดูข้อมูลบัญชีเงินออม และใช้ตรวจสอบสิทธิการสมัครสมาชิกได้ทั้งระบบ IOS และ Android หรือดูข้อมูลข่าวสารต่างๆ ของ กอช. ได้ทางเว็บไซต์ กอช. “www.nsf.or.th” และสายด่วนเงินออม โทร. 02-049-9000
“คุณออม  รัฐช่วยออม   คุณได้บำนาญ”

ที่มา : https://www.thaigov.go.th/news/contents/details/29830
