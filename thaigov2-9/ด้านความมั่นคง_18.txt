รัฐบาลไทย-ข่าวทำเนียบรัฐบาล-ทส. มอบประกาศกรมป่าไม้ให้พนักงานเจ้าหน้าที่ เข้าดำเนินการเพื่อควบคุม ดูแล หรือบำรุงป่าสงวนแห่งชาติ ในพื้นที่โครงการหลวง

วันพุธที่ 22 เมษายน 2563
พิมพ์
ทส. มอบประกาศกรมป่าไม้ให้พนักงานเจ้าหน้าที่ เข้าดำเนินการเพื่อควบคุม ดูแล หรือบำรุงป่าสงวนแห่งชาติ ในพื้นที่โครงการหลวง
ทส. มอบประกาศกรมป่าไม้ให้พนักงานเจ้าหน้าที่ เข้าดำเนินการเพื่อควบคุม ดูแล หรือบำรุงป่าสงวนแห่งชาติ ในพื้นที่โครงการหลวง
ทส. มอบประกาศกรมป่าไม้ให้พนักงานเจ้าหน้าที่ เข้าดำเนินการเพื่อควบคุม ดูแล หรือบำรุงป่าสงวนแห่งชาติ ในพื้นที่โครงการหลวง
วานนี้ (21 เมษายน 2563)​ เวลา 14.30 น. นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วย นายธเนศพล ธนบุณยวัฒน์ เลขานุการรัฐมนตรีว่าการกระทรวงทรัพยากรธรรมชาติและสิ่งแวดล้อม นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม และผู้บริหารกรมป่าไม้ เข้าร่วมพิธี มอบประกาศกรมป่าไม้ ให้พนักงานเจ้าหน้าที่เข้าดำเนินการเพื่อควบคุม ดูแล หรือบำรุงป่าสงวนแห่งชาติ ในพื้นที่โครงการหลวง ให้ พลเอก กัมปนาท รุดดิษฐ์ องคมนตรี ประธานกรรมการบริหารมูลนิธิโครงการหลวง ณ ทำเนียบองคมนตรี พระราชอุทยานสราญรมย์ เขตพระนคร กรุงเทพฯ
ในการนี้ นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม ได้กล่าวเจตนารมณ์สนับสนุนมูลนิธิโครงการหลวง โดยกรมป่าไม้ ได้อนุมัติโครงการพัฒนาป่าไม้ในพื้นที่โครงการหลวง ซึ่งใช้พื้นที่ป่าสงวนแห่งชาติ จำนวน 37 แห่ง โดยเป็นโครงการในพื้นที่จังหวัดเชียงใหม่ 26 โครงการ จังหวัดลำพูน 1 โครงการ จังหวัดเชียงราย 6 โครงการ จังหวัดพะเยา 1 โครงการ จังหวัดแม่ฮ่องสอน 2 โครงการ และจังหวัดตาก 1 โครงการ พร้อมทั้งได้ออกประกาศ ให้พนักงานเจ้าหน้าที่กรมป่าไม้เข้าดำเนินการเพื่อควบคุม ดูแล รักษา หรือบำรุงป่าสงวนแห่งชาติ สำหรับหน่วยงานเดิมที่ร่วมดำเนินงานภายใต้โครงการหลวง สามารถที่จะดำเนินการตามภารกิจต่างๆ ที่มูลนิธิโครงการหลวงได้ให้ความเห็นชอบ และภายใต้ขอบเขตพื้นที่ตามพระราชบัญญัติป่าสงวนแห่งชาติ พ.ศ 2507 ต่อไป

ที่มา : https://www.thaigov.go.th/news/contents/details/29483
