รัฐบาลไทย-ข่าวทำเนียบรัฐบาล-กรมอนามัย หารือ 20 องค์กรเครือข่ายแรงงาน ร่วมสกัดจุดเสี่ยงโควิด-19 [กระทรวงสาธารณสุข]

วันพฤหัสบดีที่ 30 เมษายน 2563
พิมพ์
กรมอนามัย หารือ 20 องค์กรเครือข่ายแรงงาน ร่วมสกัดจุดเสี่ยงโควิด-19 [กระทรวงสาธารณสุข]
กรมอนามัย หารือ 20 องค์กรเครือข่ายแรงงาน ร่วมสกัดจุดเสี่ยงโควิด-19
กรมอนามัย กระทรวงสาธารณสุข ร่วมกับเครือข่ายแรงงานกว่า 20 องค์กร หารือแนวทางมาตรการป้องกันการแพร่ระบาดของเชื้อไวรัสโคโรนา 2019 ลดความเสี่ยงกลุ่มแรงงานทั้งในระบบ นอกระบบ และแรงงานข้ามชาติในพื้นที่กรุงเทพมหานครและต่างจังหวัด
วันนี้ (30 เมษายน 2563) แพทย์หญิงพรรณพิมล  วิปุลากร  อธิบดีกรมอนามัย เปิดเผยถึงการประชุมปรึกษาหารือแนวทางมาตรการป้องกันการแพร่ระบาดของเชื้อไวรัสโคโรนา 2019 (COVID-191) ร่วมกับภาคีเครือข่ายแรงงานทั้งในระบบและนอกระบบ แรงงานข้ามชาติ และภาคีเครือข่ายภาคประชาสังคม ณ ห้องประชุมกำธร  สุวรรณกิจ อาคาร 1 ชั้น 1 กรมอนามัย ว่า ประเทศไทยมีกลุ่มแรงงานที่ทำงานในสถานที่ก่อสร้างและสถานประกอบต่าง ๆ เป็นจำนวนมาก โดยพบว่ากลุ่มแรงงานกลุ่มนี้จะมีการอาศัยอยู่ร่วมกันทำให้เป็นสถานที่เสี่ยงต่อการแพร่ระบาดของโรคได้ง่ายและรวดเร็ว กรมอนามัยจึงขอความร่วมมือผู้ประกอบการหรือนายจ้างที่ดูแลแรงงานเหล่านี้ ให้ปฏิบัติตามคำแนะนำในช่วงการระบาดของโรคติดเชื้อไวรัสโคโรนา 2019 หรือ CIVID-19 อย่างเคร่งครัด โดยมีการทำความสะอาดห้องพักและบริเวณพื้นที่ส่วนกลางหรือพื้นที่ที่ใช้ร่วมกันในที่พักคนงานก่อสร้าง และให้มีการเปิดประตู หน้าต่างเพื่อระบายอากาศเป็นประจำทุกวัน  ดูแลให้มีการทำความสะอาด ห้องน้ำ ห้องส้วม และอาจใช้น้ำยาฆ่าเชื้อในจุดที่มีการสัมผัสร่วมกัน เช่น ลูกบิดประตู ราวจับ และสวิตซ์ไฟอย่างสม่ำเสมอ  รวมทั้งดูแลไม่ให้มีน้ำเสียหรือน้ำที่ใช้แล้วเฉอะแฉะพื้นที่โดยรอบที่พัก
“สำหรับในกรณีที่มีการปรุงประกอบอาหารในที่พัก ควรล้างมือด้วยสบู่และน้ำทุกครั้งก่อนหยิบหรือจับอาหารปกปิดอาหารให้สะอาดเสมอใช้ถุงมือและปากคีบหยิบจับอาหารและใช้ช้อนกลางส่วนตัวเมื่อต้องรับประทานอาหารร่วมกันในครอบครัว ทำความสะอาดบริเวณจุดเสี่ยงบ่อย ๆ เช่น ห้องครัว โต๊ะอาหาร รวมถึงล้างภาชนะ อุปกรณ์หรือสิ่งของเครื่องใช้ให้สะอาดเป็นประจำ และให้รวบรวมขยะทั่วไปใส่ถุงขยะ มัดปากถุงให้แน่น และนำไปทิ้งในจุดรวบรวมขยะที่องค์

ที่มา : https://www.thaigov.go.th/news/contents/details/30117
