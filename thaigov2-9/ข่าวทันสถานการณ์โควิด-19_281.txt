รัฐบาลไทย-ข่าวทำเนียบรัฐบาล-สถานเอกอัครราชทูต ณ กรุงแคนเบอร์รา  สถานกงสุลใหญ่ ณ นครซิดนีย์ ร่วมกับทีมประเทศไทย และหน่วยงานที่เกี่ยวข้องของไทยและออสเตรเลีย จัดเที่ยวบินพาณิชย์พิเศษ นำคนไทยจำนวน 207 คน กลับประเทศไทย [กระทรวงการต่างประเทศ]

วันอาทิตย์ที่ 26 เมษายน 2563
พิมพ์
สถานเอกอัครราชทูต ณ กรุงแคนเบอร์รา  สถานกงสุลใหญ่ ณ นครซิดนีย์ ร่วมกับทีมประเทศไทย และหน่วยงานที่เกี่ยวข้องของไทยและออสเตรเลีย จัดเที่ยวบินพาณิชย์พิเศษ นำคนไทยจำนวน 207 คน กลับประเทศไทย [กระทรวงการต่างประเทศ]
สถานเอกอัครราชทูต ณ กรุงแคนเบอร์รา  สถานกงสุลใหญ่ ณ นครซิดนีย์ ร่วมกับทีมประเทศไทย และหน่วยงานที่เกี่ยวข้องของไทยและออสเตรเลีย จัดเที่ยวบินพาณิชย์พิเศษ นำคนไทยจำนวน 207 คน กลับประเทศไทย
เมื่อวันที่ 26 เมษายน 2563 สถานเอกอัครราชทูต ณ กรุงแคนเบอร์รา และสถานกงสุลใหญ่ ณ นครซิดนีย์ ร่วมกับหน่วยงานทีมประเทศไทยในออสเตรเลีย และหน่วยงานที่เกี่ยวข้องของไทยและออสเตรเลียได้จัดเที่ยวบินพาณิชย์พิเศษ TG 476 โดยสายการบินไทย นำคนไทยในออสเตรเลียจำนวน 207 คนเดินทางออกจากนครซิดนีย์เมื่อเวลา 10.00 น. และมีกำหนดถึงกรุงเทพฯ เวลาประมาณ 16.00 น. ในวันเดียวกัน
การจัดเที่ยวบินพิเศษ TG 476 นี้เป็นไปตามแนวทางจัดการเคลื่อนย้ายคนไทยในต่างประเทศกลับประเทศไทยของศูนย์บริหารสถานการณ์โควิด-19 รวมถึงมาตรการสาธารณสุขเพื่อป้องกัน/ควบคุมโรค และมาตรการจำกัดการเดินทางของรัฐบาลไทยและออสเตรเลีย โดยผู้โดยสารที่เดินทางกลับประเทศไทยกับเที่ยวบินพิเศษนี้เป็นบุคคลสัญชาติไทยที่มีความจำเป็นเร่งด่วน อาทิ ผู้ที่ประสบปัญหาด้านสุขภาพ และผู้ที่ถือวีซ่าออสเตรเลียประเภทท่องเที่ยว(visitor) หรือวีซ่าชั่วคราวประเภทอื่นๆ ที่หมดอายุแล้วหรือใกล้หมดอายุและไม่สามารถต่ออายุได้อีก
การดำเนินการในครั้งนี้เป็นไปตามนโยบายของรัฐบาลไทยที่ให้ความสำคัญกับการดูแลสวัสดิภาพของคนไทยในต่างประเทศโดยเฉพาะอย่างยิ่งในภาวะการแพร่ระบาดของโรคโควิด-19 โดยให้ความสำคัญกับการนำกลุ่มเยาวชนและคนไทยที่ตกค้างในต่างแดนและประสบปัญหาต่างๆ ให้สามารถเดินทางกลับประเทศไทยได้อย่างปลอดภัย
สำหรับคนไทยในออสเตรเลียที่ยังประสงค์จะกลับประเทศไทย  สถานเอกอัครราชทูตฯ และสถานกงสุลใหญ่จะดำเนินการหารือกับหน่วยงานที่เกี่ยวข้องของไทยและออสเตรเลียเพื่อหาแนวทางช่วยเหลือต่อไปและจะแจ้งความคืบหน้าให้ทราบเป็นระยะ
ในกรณีฉุกเฉินโปรดติดต่อหมายเลขโทรศัพท์สายด่วน 0402 735 642 หรือ 0429 597 191 หรือ Line ID: CBRCONSULAR

ที่มา : https://www.thaigov.go.th/news/contents/details/29788
