รัฐบาลไทย-ข่าวทำเนียบรัฐบาล-วราวุธ! รุดเยี่ยมเจ้าหน้าที่ดับไฟป่า พลัดตกเขาเชียงดาว

วันจันทร์ที่ 27 เมษายน 2563
พิมพ์
วราวุธ! รุดเยี่ยมเจ้าหน้าที่ดับไฟป่า พลัดตกเขาเชียงดาว
วราวุธ! รุดเยี่ยมเจ้าหน้าที่ดับไฟป่า พลัดตกเขาเชียงดาว
วราวุธ! รุดเยี่ยมเจ้าหน้าที่ดับไฟป่า พลัดตกเขาเชียงดาว
วันที่ 24 เมษายน 2563 เวลา 10.30 น นายวราวุธ ศิลปอาชารัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วย นายจตุพร  บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม เดินทางไปยังโรงพยาบาลนครพิงค์ จังหวัดเชียงใหม่ เพื่อเยี่ยมให้ขวัญและกำลังใจพร้อมมอบเงินจำนวน 10,000 บาท แก่ นายทนง เหมยป้อ เจ้าหน้าที่สถานีควบคุมไฟป่าแม่ตะไคร้ ซึ่งประสบอุบัติเหตุพลัดตกเขา ขณะปฏิบัติหน้าที่สนธิกำลังดับไฟป่าบริเวณร่องห้วยในป่าบ้านนาเลาใหม่ อำเภอเชียงดาว จังหวัดเชียงใหม่ เมื่อวันที่ 21 เมษายน 2563
นายวราวุธ ศิลปอาชา กล่าวว่า ฯพณฯ นายกรัฐมนตรี พลเอกประยุทธ์ จันทร์โอชา ได้กำชับ ขอให้ให้กำลังใจเจ้าหน้าที่ที่ได้รับบาดเจ็บพร้อมฝากกระเช้ามาเยี่ยมให้กำลังใจในโอกาสนี้ด้วย และขอขอบคุณเจ้าหน้าที่ดับไฟป่าและอาสาสมัครทุกๆ ท่าน เพราะ ปีนี้ไฟป่าที่เกิดขึ้นได้พรากชีวิตอาสาสมัครไปหลายคนแล้ว ดังนั้น หลังจากนี้ไปจะต้องทำ after action review มาประเมินสถานการณ์เพื่อที่จะป้องกันเหตุการณ์เช่นนี้ที่จะเกิดขึ้นอีก วันนี้หัวใจสำคัญก็คือจะต้องเยียวยารักษาพยาบาลเจ้าหน้าที่ของเราให้หายดี เพราะกว่าจะกลับมาปฏิบัติหน้าที่ได้เหมือนเดิมก็ต้องใช้เวลา

ที่มา : https://www.thaigov.go.th/news/contents/details/29818
