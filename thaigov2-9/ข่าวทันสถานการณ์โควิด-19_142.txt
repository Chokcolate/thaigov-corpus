รัฐบาลไทย-ข่าวทำเนียบรัฐบาล-สถานเอกอัครราชทูต ณ กรุงสตอกโฮล์ม จัดทำโครงการให้คำปรึกษาหรือให้กำลังใจแก่คนไทยที่มีความกังวลจากสถานการณ์แพร่ระบาดเชื้อไวรัสโควิด-19 [กระทรวงการต่างประเทศ]

วันอังคารที่ 21 เมษายน 2563
สถานเอกอัครราชทูต ณ กรุงสตอกโฮล์ม จัดทำโครงการให้คำปรึกษาหรือให้กำลังใจแก่คนไทยที่มีความกังวลจากสถานการณ์แพร่ระบาดเชื้อไวรัสโควิด-19 [กระทรวงการต่างประเทศ]
สถานเอกอัครราชทูต ณ กรุงสตอกโฮล์ม ร่วมกับนักบำบัดจิตและที่ปรึกษาทางจิตวิทยาชาวไทยในสวีเดนจัดทำโครงการให้คำปรึกษาหรือให้กำลังใจแก่คนไทยที่มีความกังวลจากสถานการณ์แพร่ระบาดเชื้อไวรัสโควิด-19 ในเดือนเมษายน 2563 ซึ่งโครงการได้รับการตอบรับจากคนไทยในพื้นที่
โครงการให้คำปรึกษาหรือให้กำลังใจแก่คนไทยที่มีความกังวลจากสถานการณ์แพร่ระบาดเชื้อไวรัส
โควิด-19
ข่าวดีสำหรับคนไทยในสวีเดนและลัตเวีย
สถานเอกอัครราชทูต ณ กรุงสตอกโฮล์ม ขอประชาสัมพันธ์โครงการให้คำปรึกษาหรือให้กำลังใจแก่คนไทยที่มีความกังวลจากสถานการณ์แพร่ระบาดเชื้อไวรัสโควิด-19 ในเดือนเมษายน 2563 โดยสถานเอกอัครราชทูตฯ ได้รับความอนุเคราะห์จาก คุณจุฬารัตน์ งาคชสาร (คุณปุ๋ย) นักบำบัดจิตและที่ปรึกษาทางจิตวิทยามากความสามารถ จบการฝึกอบรมหลักสูตรนักบำบัดการปรึกษาเชิงจิตวิทยา มาตรฐาน สหพันธ์โค้ชนานาชาติ (International Coach Federation - ICF) และหลักสูตรความรู้ทางโภชนาการเพื่อเสริมภูมิต้านทานร่างกาย จากสถาบัน Hippocrates Health Institute มลรัฐฟลอริด้า สหรัฐอเมริกา รวมถึงเป็นล่ามไทย-สวีเดน ซึ่งคุณปุ๋ยจะเป็นผู้ให้คำปรึกษาและพูดคุยกับท่าน ตั้งแต่บัดนี้ จนถึงวันที่ 30 เมษายน 2563 โดยไม่คิดค่าใช้จ่ายใดๆ
ผู้ที่สนใจรับบริการจากโครงการดังกล่าว สามารถติดต่อคุณปุ๋ยได้โดยตรงที่อินบอกซ์ข้อความเฟซบุ๊ค https://www.facebook.com/thaisamtalsterapi/ โดยโปรดแจ้งรายละเอียดต่างๆ ให้คุณปุ๋ยทราบ ดังนี้
(1) แนะนำตัวท่าน เช่น ชื่อ นามสกุล เพศ อายุ อาชีพ เมืองที่ท่านพำนักอยู่ ฯลฯ
(2) สรุปประเด็นปัญหาหรือความกังวลใจอันเกิดจากสถานการณ์โควิด-19 ที่ท่านต้องการปรึกษา และ
(3) หมายเลขโทรศัพท์ของท่านเพื่อคุณปุ๋ยติดต่อกลับ
ทั้งนี้ เพื่อเป็นการรักษาความเป็นส่วนตัวของท่าน และด้วยจรรยาบรรณของนักจิตบำบัดและที่ปรึกษาเชิงจิตวิทยา ข้อมูลและเรื่องราวของท่านจะไม่ถูกเปิดเผยในที่ใด (ไม่ว่าจะเป็นกับผู้อื่น หรือกับสถานเอกอัครราชทูตฯ เอง) หากมีผู้สนใจรับคำปรึกษาจากคุณปุ๋ยเป็นจำนวนมาก คุณปุ๋ยจะพิจารณาตามรายกรณี ค่อยๆ ทะยอยตอบข้อความหรือโทรศัพท์กลับไปหาท่านนะคะ
ด้วยความปรารถนาดี จาก สถานเอกอัครราชทูต ณ กรุงสตอกโฮล์ม

ที่มา : https://www.thaigov.go.th/news/contents/details/29444
