รัฐบาลไทย-ข่าวทำเนียบรัฐบาล-อดีตแพทย์ทหารอากาศ 50 นาย คว้าชุดหมอกลับมาสู้โควิด-19 [กระทรวงกลาโหม]

วันพฤหัสบดีที่ 16 เมษายน 2563
อดีตแพทย์ทหารอากาศ 50 นาย คว้าชุดหมอกลับมาสู้โควิด-19 [กระทรวงกลาโหม]
อดีตแพทย์ทหารอากาศ 50 นาย คว้าชุดหมอกลับมาสู้โควิด-19
"กองทัพอากาศ เรียกกำลังพลสำรองเหล่าแพทย์เข้าปฏิบัติราชการ
เพื่อรองรับสถานการณ์การแพร่ระบาดของ COVID-19"
วันนี้ (วันพุธที่ ๑๕ เมษายน ๒๕๖๓) เวลา ๑๓.๓๐ น. พลอากาศเอก มานัต วงษ์วาทย์ ผู้บัญชาการทหารอากาศ เป็นประธานในพิธีเปิดการเรียกกำลังพลสำรองเพื่อปฏิบัติราชการของกองทัพอากาศ ประจำปี ๒๕๖๓ ณ อาคารรณนภากาศ โรงเรียนนายเรืออากาศนวมินทกษัตริยาธิราช โดยเรียกกำลังพลสำรองเหล่าแพทย์ จำนวน ๕๐ คน เข้ามาปฏิบัติราชการ เพื่อปฏิบัติหน้าที่ในภารกิจสนับสนุนด้านการแพทย์ รับมือสถานการณ์การแพร่ระบาดของ COVID-19

ที่มา : https://www.thaigov.go.th/news/contents/details/29223
