รัฐบาลไทย-ข่าวทำเนียบรัฐบาล-บสย. มอบอุปกรณ์ดับไฟป่า

วันศุกร์ที่ 17 เมษายน 2563
พิมพ์
บสย. มอบอุปกรณ์ดับไฟป่า
บสย.มอบอุปกรณ์ดับไฟป่าให้แก่กรมป่าไม้ โดยอุปกรณ์ที่ บสย. มอบให้ ประกอบด้วยเครื่องเป่าลมดับไฟ และอุปกรณ์ป้องกันส่วนบุคคล อาทิ หมวกนิรภัย แว่นนิรภัยกันแสง หน้ากากป้องกันควันไฟ ถุงมือกันความร้อน และไฟฉาย
ดร.รักษ์ วรกิจโภคาทร กรรมการและผู้จัดการทั่วไป บรรษัทประกันสินเชื่ออุตสาหกรรมขนาดกลางและขนาดย่อม (บสย.) พร้อมด้วยนางสาวพูลสิริ จันทร์เสวี ผู้อำนวยการฝ่ายสื่อสารและภาพลักษณ์องค์กร มอบอุปกรณ์ดับไฟป่า ให้แก่ นายอรรถพล เจริญชันษา อธิบดีกรมป่าไม้ โดยอุปกรณ์ที่ บสย. มอบให้ ประกอบด้วยเครื่องเป่าลมดับไฟ และอุปกรณ์ป้องกันส่วนบุคคล อาทิ หมวกนิรภัย แว่นนิรภัยกันแสง หน้ากากป้องกันควันไฟ ถุงมือกันความร้อน และไฟฉาย ซึ่งเป็นส่วนหนึ่งของโครงการด้านการกำกับดูแลกิจการที่ดีและการแสดงความรับผิดชอบต่อสังคม (CG & CSR) ภายใต้กิจกรรม “บสย. บรรเทา ส่งเสริม เยียวยา ผลกระทบจากไฟป่า”
สำหรับการมอบอุปกรณ์ดับไฟป่าครั้งนี้ บสย. เล็งเห็นถึงความสำคัญของทรัพยากรธรรมชาติและสิ่งแวดล้อม และการป้องกันผลกระทบจากการเกิดไฟป่า รวมถึงอุบัติภัยที่อาจเกิดขึ้นในชุมชนส่งผลกระทบกับเจ้าหน้าที่ และอาสาสมัครในการเฝ้าระวังการเกิดไฟป่า ซึ่งปัจจุบันประเทศไทยเกิดไฟป่าในหลายพื้นที่ และลุกลามเป็นวงกว้าง ส่งผลกระทบต่อระบบนิเวศน์ และทรัพย์สินของประชาชน รวมถึงเศรษฐกิจ สังคม และการท่องเที่ยวของชุมชนใกล้เคียง
ทั้งนี้ หลังจากที่ บสย. ส่งมอบแล้ว กรมป่าไม้ได้ขนส่งอุปกรณ์ทั้งหมดขึ้นไปช่วยเหตุการณ์ไฟป่าในพื้นที่ จ.เชียงใหม่ทันที

ที่มา : https://www.thaigov.go.th/news/contents/details/29261
