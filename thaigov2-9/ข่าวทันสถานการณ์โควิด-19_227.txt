รัฐบาลไทย-ข่าวทำเนียบรัฐบาล-ธ.ออมสิน มอบแอลกอฮอล์สเปรย์ให้ประชาชนเขตพญาไท [กระทรวงการคลัง]

วันพฤหัสบดีที่ 23 เมษายน 2563
พิมพ์
ธ.ออมสิน มอบแอลกอฮอล์สเปรย์ให้ประชาชนเขตพญาไท [กระทรวงการคลัง]
ธ.ออมสิน มอบแอลกอฮอล์สเปรย์ให้ประชาชนเขตพญาไท
นางพิชญ์สินี ตั้งตรงจิตต์ ผู้ช่วยผู้อำนวยการธนาคารออมสิน นายวินัย สิทธิไวทยาภรณ์ ผู้อำนวยการฝ่ายพัฒนาสังคมและสิ่งแวดล้อม พร้อมด้วยพนักงาน-ลูกจ้างธนาคารออมสิน ลงพื้นที่มอบผลิตภัณฑ์แอลกอฮอล์สเปรย์ ตาม "โครงการกระทรวงการคลังร่วมใจสู้ภัย COVID-19" สำหรับทำความสะอาดมือ จำนวน 1,200 ชิ้น ให้กับประชาชนในพื้นที่เขตพญาไท เพื่อนำไปใช้ในการป้องกันและแก้ไขปัญหาการแพร่ระบาดของเชื้อไวรัส COVID-19 ณ ย่านสะพานควาย-ย่านอารีย์สัมพันธ์ เขตพญาไท กรุงเทพฯ เมื่อวันที่ 23 เมษายน 2563
สำหรับการมอบแอลกอฮอล์เจล หรือแอลกอฮอล์สเปรย์ ในโครงการดังกล่าวเป็นความร่วมมือระหว่าง กรมสรรพสามิต ธนาคารออมสิน และสำนักงานสลากกินแบ่งรัฐบาล ได้ปรับวิธีการแจกจ่ายประชาชนให้เหมาะกับสถานการณ์ เพื่อลดการรวมตัวของคนจำนวนมากตามมาตรการ Social Distancing ของรัฐบาล ซึ่งก่อนหน้านี้ธนาคารได้ส่งมอบแอลกอฮอล์เจลให้กับโรงพยาบาล หน่วยงานด้านสาธารณสุข และจังหวัดต่างๆ เพื่อนำไปมอบให้แก่ประชาชน ตามที่ได้นำเสนอข่าวมาก่อนหน้านี้แล้ว

ที่มา : https://www.thaigov.go.th/news/contents/details/29636
