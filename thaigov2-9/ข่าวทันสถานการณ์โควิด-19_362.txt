รัฐบาลไทย-ข่าวทำเนียบรัฐบาล-สถานเอกอัครราชทูต ณ กรุงนิวเดลี และทีมประเทศไทยในอินเดีย ส่งคนไทย 200 คนกลับถึงบ้านอย่างปลอดภัย [กระทรวงการต่างประเทศ]

วันพุธที่ 29 เมษายน 2563
สถานเอกอัครราชทูต ณ กรุงนิวเดลี และทีมประเทศไทยในอินเดีย ส่งคนไทย 200 คนกลับถึงบ้านอย่างปลอดภัย [กระทรวงการต่างประเทศ]
สถานเอกอัครราชทูต ณ กรุงนิวเดลี และทีมประเทศไทยในอินเดีย ส่งคนไทย 200 คนกลับถึงบ้านอย่างปลอดภัยแล้วในเช้าวันนี้ (28 เม.ย. 2563)
วันที่ 28 เม.ย. 2563 สถานเอกอัครราชทูต ณ กรุงนิวเดลี ด้วยความร่วมมือจากทีมประเทศไทย ได้ส่งคนไทยที่ประสงค์จะเดินทางกลับมาตุภูมิจากอินเดียในช่วงสถานการณ์ COVID-19 จำนวน 200 คน แบ่งเป็น (1) นักท่องเที่ยว 97 คน (48.5%) (2) นักเรียน/นักศึกษา 74 คน (37%) (3) คนทำงาน 23 คน (รวม GM และทีม บมจ. การบินไทยทั้งหมดในเดลี (11.5%) (4) พระภิกษุ 3 รูป (1.5%) และ (5) ผู้ที่อยู่อาศัยในอินเดีย 3 คน (1.5%)
ทั้งนี้ มีผู้ตั้งครรภ์ 3 คน ด้วย ขณะนี้​ ทุกคนเข้ารับการกักตัวครบถ้วนในสถานที่ที่รัฐบาลกำหนด (state quarantine) เป็นเวลา 14 วัน
สถานเอก​อัครราชทูต​ฯ​ และทีมประเทศไทยภูมิใจที่ได้พาคนไทยทุกคนกลับบ้าน และขอขอบคุณรัฐบาล​ หน่วยงานที่เกี่ยวข้องทุกหน่วย และผู้ที่มีส่วนร่วมทุกคนมา ณ ที่นี้

ที่มา : https://www.thaigov.go.th/news/contents/details/29990
