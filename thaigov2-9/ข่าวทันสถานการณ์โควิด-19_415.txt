รัฐบาลไทย-ข่าวทำเนียบรัฐบาล-รายงานข่าวกรณีโรคติดเชื้อไวรัสโคโรนา 2019 (COVID-19) ประจำวันที่ 1 พฤษภาคม 2563 [กระทรวงสาธารณสุข]

วันศุกร์ที่ 1 พฤษภาคม 2563
รายงานข่าวกรณีโรคติดเชื้อไวรัสโคโรนา 2019 (COVID-19) ประจำวันที่ 1 พฤษภาคม 2563 [กระทรวงสาธารณสุข]
รายงานข่าวกรณีโรคติดเชื้อไวรัสโคโรนา 2019 (COVID-19) ประจำวันที่ 1 พฤษภาคม 2563
รายงานข่าวกรณีโรคติดเชื้อไวรัสโคโรนา 2019(COVID-19)
ประจำวันที่ 1 พฤษภาคม 2563
สถานการณ์ผู้ติดเชื้อไวรัสโคโรนา 2019 ในประเทศไทยรายงานวันนี้ มีผู้ป่วยกลับบ้านได้ถึงร้อยละ 91.86ของผู้ป่วยทั้งหมด (กลับบ้าน 32 ราย รวมกลับบ้านสะสม 2,719 ราย) ทำให้ขณะนี้เหลือผู้ป่วยที่ยังรักษาอยู่ในโรงพยาบาล 187 ราย หรือคิดเป็นร้อยละ 6.32 ของผู้ป่วยทั้งหมด
ขณะนี้ จำนวนผู้ป่วยรายใหม่ลดลง รายงานวันนี้ 6 ราย (ลำดับที่ 2,955 - 2,960)  เป็นผู้ที่มีประวัติไปในสถานที่ชุมชน เช่น ตลาดนัด สถานที่ท่องเที่ยว 1 ราย และพบจากการลงพื้นที่ค้นหาเชิงรุกในชุมชน จังหวัดยะลา
5 ราย ไม่มีรายงานผู้เสียชีวิต
จากรายงานผู้ป่วยรายใหม่วันนี้ พบว่าติดเชื้อจากการไปในสถานที่แออัด เช่น ตลาดนัด สถานที่ท่องเที่ยว ที่มีคนหนาแน่น ทำให้เสี่ยงต่อการรับเชื้อ ประชาชนจึงควรระมัดระวังตัวเองหากจำเป็นต้องเข้าไปในสถานที่ที่มีคนหนาแน่นจำนวนมาก คงเข้มในมาตรการสวมหน้ากากอนามัยหรือหน้ากากผ้าทุกครั้ง เว้นระยะห่าง เลี่ยงการอยู่ในจุดที่มีคนหนาแน่น ไม่พูดคุยใกล้ชิดกันและไม่ควรใช้เวลานานจนเกินไป สถานที่ที่มีคนรวมกันจำนวนมากเท่าใดยิ่งเพิ่มความเสี่ยงในการรับเชื้อมากขึ้นเท่านั้น และจะเกิดผู้สัมผัสเชื้ออีกจำนวนมากตามมา แนะนำเมื่อกลับถึงบ้านให้รีบอาบน้ำ ชำระล้างร่างกายให้สะอาด เลี่ยงการคลุกคลีกับคนในบ้าน เพื่อป้องกันการสัมผัสแพร่เชื้อระหว่างคนในครอบครัว หากเป็นไปได้ขอให้บันทึกการเดินทางของตัวเองหลังจากไปในพื้นที่เสี่ยง เพื่อง่ายต่อการสอบสวนโรคหากเกิดการเจ็บป่วย ย้ำเตือนประชาชนอย่าประมาท การ์ดต้องไม่ตก แม้ว่าสถานการณ์การติดเชื้อไวรัสโคโรนา 2019 จะเริ่มคลี่คลายลง ยังขอให้ทุกคนเข้มมาตรการ เว้นระยะห่าง สวมหน้ากากอนามัย หน้ากากผ้า
ล้างมือบ่อยๆ กินร้อน ช้อนส่วนตัวต่อไป
สรุปภาพรวมวันนี้มีผู้ป่วยรายใหม่ 6 ราย กลับบ้านวันนี้ 32 ราย รวมสะสม 2,719 ราย ยังรักษาอยู่ในโรงพยาบาล 187 ราย ผู้เสียชีวิตรวม 54 ราย ทำให้มีผู้ป่วยสะสมทั้งสิ้น 2,960 ราย มากที่สุดอยู่ในกรุงเทพมหานคร รองลงมา ภูเก็ต นนทบุรี ยะลา ตามลำดับ
******************************  1 พฤษภาคม 2563

ที่มา : https://www.thaigov.go.th/news/contents/details/30169
