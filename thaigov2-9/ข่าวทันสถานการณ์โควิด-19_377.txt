รัฐบาลไทย-ข่าวทำเนียบรัฐบาล-ความคืบหน้ามาตรการเยียวยา 5,000 บาท ในส่วนที่ผู้ลงทะเบียนอาจจะยังประสบปัญหาหรือไม่ได้รับความสะดวก [กระทรวงการคลัง]

วันพุธที่ 29 เมษายน 2563
พิมพ์
ความคืบหน้ามาตรการเยียวยา 5,000 บาท ในส่วนที่ผู้ลงทะเบียนอาจจะยังประสบปัญหาหรือไม่ได้รับความสะดวก [กระทรวงการคลัง]
ความคืบหน้ามาตรการเยียวยา 5,000 บาท ในส่วนที่ผู้ลงทะเบียนอาจจะยังประสบปัญหาหรือไม่ได้รับความสะดวก
ความคืบหน้ามาตรการเยียวยา 5,000 บาท ในส่วนที่ผู้ลงทะเบียนอาจจะยังประสบปัญหาหรือไม่ได้รับความสะดวกตามนี้
ขอความกรุณาผู้ลงทะเบียนเข้าไปตรวจสอบสถานะที่เว็ปไซต์ “เราไม่ทิ้งกัน” เพื่อจะได้ทราบว่าท่านผ่านเกณฑ์และได้รับสิทธิ์หรือไม่ เพราะขณะนี้ระบบได้นำข้อมูลผู้ที่ได้รับสิทธิ์จำนวน 10.6 ล้านคนเข้าในระบบเรียบร้อยแล้ว และจะมีการ update จำนวนผู้ได้รับสิทธิ์เป็นระยะตามผลการคัดกรองกลุ่มทบทวนสิทธิ์หรือกลุ่มขอข้อมูลเพิ่มเติมที่ผ่านเกณฑ์และได้รับสิทธิ์เพิ่มขึ้นทุกวัน
สำหรับท่านที่ได้รับสิทธิ์แต่มีปัญหาว่าเงินยังไม่เข้าบัญชีแสดงว่าบัญชีถูกปิด (ไม่มีการเคลื่อนไหวนานเกิน 1 ปี) หรือบัญชีไม่ตรงซึ่งเป็นได้ทั้งชื่อ นามสกุล เลขที่บัญชี หรือชื่อธนาคารไม่ตรงกับชื่อผู้ลงทะเบียน ผู้ลงทะเบียนสามารถเข้ามาแก้ไขตรงปุ่มสีเหลือง “เปลี่ยนแปลงข้อมูลการรับเงิน” ระบบจะตรวจสอบว่าบัญชีถูกต้องแล้วหรือไม่ และพร้อมโอนเงินให้ในรอบถัดไป กรณีนี้อยากแนะนำว่าให้ไปทำ promptpay ที่ผูกกับเลขบัตรประชาชนจะหมดปัญหา และทำใ้ห้การโอนเงินสะดวก รวดเร็ว และถูกต้องครับ
ผู้ลงทะเบียนที่มีสถานะเป็นเกษตรกรและเป็นหัวหน้าครัวเรือนด้วย ขอให้รับสิทธิ์เยียวยาผ่านมาตรการเยียวยาเกษตรกรครับ ส่วนสมาชิกในครัวเรือนที่ช่วยทำการเกษตรและประกอบอาชีพอิสระด้วย สามารถรับสิทธิ์ตามมาตรการเยียวยา 5,000 บาทได้ โดยหากท่านเคยถูกตัดสิทธิ์เพราะว่าเป็นเกษตรกร สามารถขอให้ทบทวนสิทธิ์ได้ที่ปุ่มสีม่วง “ยื่นทบทวนสิทธิ์”
ผู้ที่ยกเลิกการลงทะเบียนด้วยความเข้าใจผิด สามารถขอรับสิทธิ์คืนอีกครั้งได้ โดยใช้ปุ่มสีม่วง “ยื่นทบทวนสิทธิ์” ตั้งแต่วันที่ 1 พฤษภาคม 2563
ขณะนี้ยังมีผู้ลงทะเบียนในกลุ่มที่ได้รับ sms ขอข้อมูลเพิ่มเติมอีก 9 แสนคนยังไม่ได้มาให้ข้อมูลเพิ่มเติม (ส่วนใหญ่ 5.4 ล้านคนได้มาให้ข้อมูลเพิ่มเติมแล้ว) ขอความกรุณามาให้ข้อมูลโดยด่วนเพื่อประโยชน์ของผู้ลงทะเบียนในการได้รับเงินเยียวยาด้วยความรวดเร็วครับ
ที่มา - นายลวรณ แสงสนิท ผู้อำนวยการสำนักงานเศรษฐกิจการคลัง และโฆษกกระทรวงการคลัง

ที่มา : https://www.thaigov.go.th/news/contents/details/30018
