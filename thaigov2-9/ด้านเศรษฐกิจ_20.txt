รัฐบาลไทย-ข่าวทำเนียบรัฐบาล-มาตรการและแนวทางของกระทรวงอุตสาหกรรมที่เกี่ยวข้องกับ ไวรัสโควิด-19

วันพฤหัสบดีที่ 16 เมษายน 2563
พิมพ์
มาตรการและแนวทางของกระทรวงอุตสาหกรรมที่เกี่ยวข้องกับ ไวรัสโควิด-19
มาตรการและแนวทางของกระทรวงอุตสาหกรรมที่เกี่ยวข้องกับ ไวรัสโควิด-19
ด้านเวชภัณฑ์ป้องกัน
- จัดหาและแจกหน้ากากผ้า (หน้ากากทางเลือก) ให้กับประชาชน จำนวน 10 ล้านชิ้นในกรุงเทพฯ ปริมณฑล และพื้นที่กลุ่มเสี่ยงโดยจัดส่งทาง ปณ. ตามทะเบียนบ้าน
- กำกับ ดูแล เจลแอลกอออล์และผลิตภัณฑ์ที่มีแอลกอฮอล์เป็นส่วนประกอบให้เพียงพอกับความต้องการของประชาชน เบื้องต้นได้แจกไปกว่า 5,000 ลิตร
- กำกับ ดูแล โรงงานผลิตหน้ากากอนามัย (Hygienic Mask) และวัตถุดิบที่ใช้ในการผลิตให้เพียงพอต่อความต้องการ รวมทั้งสำรวจจากแหล่งอื่น เพื่อเพิ่มกำลังการผลิต (จากปัจจุบัน 13 โรงงาน กำลังการผลิตรวม 2.2 ล้านชิ้นต่อวัน)
- ออกประกาศกำหนดคุณลักษณะผ้าที่ใช้ใน
การผลิตหน้ากากทางเลือกสำหรับประชาชน
- สุ่มตรวจผลิตภัณฑ์หน้ากากอนามัยประเภทผ้าหรือประเภทอื่นที่ไม่ใช่เพื่อการแพทย์ ที่ผลิตหรือนำเข้ามาจำหน่ายในประเทศ เพื่อความปลอดภัยของประชาชน
ด้านมาตรการป้องกัน
- สลับสับเปลี่ยนหมุนเวียนปฏิบัติงานภายในบ้านพักตนเอง (Work from Home)
- ขอความร่วมมือโรงงานอุตสาหกรรมปฏิบัติตามมาตรการป้องกันและการเฝ้าระวังการระบาดของโรคโควิด 19 พร้อมให้รายงานข้อมูลการเดินทางของบุคลากรในสถานประกอบการ
- จัดจุดบริการตรวจวัดอุณหภูมิและเจลล้างมือสำหรับเจ้าหน้าที่และประชาชนผู้มารับบริการ
ด้านมาตรการช่วยเหลือและเยียวยา
ส่งเสริมด้านการตลาดเพื่อระบายสินค้าค้างสต็อกของ SMEs/OTOP ทำตลาดการค้าออนไลน์และออฟไลน์เพิ่มมากขึ้น
มาตรการด้านการเงิน
- มาตรการ “พัก-ขยาย-เติม” ช่วยเหลือลูกค้า ธพว. ที่ได้รับผลกระทบจากโควิด-19
- ให้สินเชื่อ ภายใต้โครงการสินเชื่อเพื่อยกระดับเศรษฐกิจชุมชนอัตราดอกเบี้ย เริ่มต้น 3% ต่อปี
- พักชำระหนี้เงินต้นลูกหนี้สินเชื่อของกองทุนพัฒนาเอสเอ็มอีตามแนวประชารัฐ สูงสุดไม่เกิน 12 เดือน
- พัก-ขยายการชำระหนี้ของลูกหนี้เงินทุนหมุนเวียนเพื่อการส่งเสริมอาชีพอุตสาหกรรมในครอบครัวและหัตถกรรมไทย

ที่มา : https://www.thaigov.go.th/news/contents/details/29193
