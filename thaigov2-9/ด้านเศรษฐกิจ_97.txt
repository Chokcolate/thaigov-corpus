รัฐบาลไทย-ข่าวทำเนียบรัฐบาล-รองปลัดฯ ภานุวัฒน์ รับฟังเสียงสะท้อนของ SMEs ภาคอุตสาหกรรมสนับสนุนซึ่งได้รับผลกระทบจากการระบาดของไวรัส Covid-19

วันพุธที่ 29 เมษายน 2563
พิมพ์
รองปลัดฯ ภานุวัฒน์ รับฟังเสียงสะท้อนของ SMEs ภาคอุตสาหกรรมสนับสนุนซึ่งได้รับผลกระทบจากการระบาดของไวรัส Covid-19
รองปลัดฯ ภานุวัฒน์ รับฟังเสียงสะท้อนของ SMEs ภาคอุตสาหกรรมสนับสนุนซึ่งได้รับผลกระทบจากการระบาดของไวรัส Covid-19
วันที่ 28 เมษายน 2563 นายภานุวัฒน์ ตริยางกูรศรี รองปลัดกระทรวงอุตสาหกรรม ให้นายเกียรติศักดิ์ จิระขจรวงศ์ นายกสมาคมส่งเสริมการรับช่วงการผลิตไทย หรือ ไทยซับคอน พร้อมคณะกรรมการบริหารสมาคม เข้าพบ ณ ห้องประชุม อก. 2 ชั้น 3 อาคารสำนักงานปลัดกระทรวงอุตสาหกรรม
สมาคมส่งเสริมการรับช่วงการผลิตไทย เป็นองค์กรที่เกิดจากการรวมกลุ่มของผู้ผลิตชิ้นส่วนอุตสาหกรรมสนับสนุนของไทย มีจำนวนสมาชิกมากกว่า 500 บริษัท แต่เนื่องจากการระบาดของไวรัส Covid-19 ทำให้สมาชิกได้รับผลกระทบทางเศรษฐกิจจากการหยุดคำสั่งซื้อ ยกเลิกการผลิต ต้องแบกรับภาระค่าแรงงาน โดยที่ยังไม่ปลดคนงาน ทำให้เกิดภาวะเงินสดขาดสภาพคล่องรุนแรงถึงขั้นไม่มีรายรับเลย แต่ทั้งนี้สมาชิกได้พยายามปรับตัวเพื่อต่อสู้วิกฤตนี้ โดยขอความเห็นใจจากภาครัฐเร่งพิจารณามาตรการช่วยเหลือในด้านต่าง ๆ เพื่อต่อลมหายใจให้ภาคอุตสาหกรรมสนับสนุน โดยเฉพาะบริษัทผู้ผลิต SMEs สามารถประคับประคองกิจการตนเองอยู่ได้จนกว่าการระบาดของไวรัส Covid-19 ผ่านพ้นไป โดยภายหลังการหารือ รองปลัดฯ ภานุวัฒน์ ได้เสนอแนะให้สมาคมจัดทำรายละเอียดประเด็นปัญหา และยื่นข้อเสนอต่าง ๆ มายังกระทรวงอุตสาหกรรมต่อไป

ที่มา : https://www.thaigov.go.th/news/contents/details/29945
