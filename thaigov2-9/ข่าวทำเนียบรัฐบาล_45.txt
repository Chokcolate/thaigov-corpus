รัฐบาลไทย-ข่าวทำเนียบรัฐบาล-​นายกรัฐมนตรีสั่งการหน่วยงานที่เกี่ยวข้องเร่งช่วยเหลือคนตกงาน เร่ร่อน ไม่มีที่อยู่อาศัย

วันศุกร์ที่ 24 เมษายน 2563
พิมพ์
​นายกรัฐมนตรีสั่งการหน่วยงานที่เกี่ยวข้องเร่งช่วยเหลือคนตกงาน เร่ร่อน ไม่มีที่อยู่อาศัย
​นายกรัฐมนตรีสั่งการหน่วยงานที่เกี่ยวข้องเร่งช่วยเหลือคนตกงาน เร่ร่อน ไม่มีที่อยู่อาศัย
วันนี้ (24 เม.ย. 63) ศาสตราจารย์นฤมล ภิญโญสินวัฒน์ โฆษกประจำสำนักนายกรัฐมนตรีเผย พลเอก ประยุทธ์ จันทร์โอชา นายกรัฐมนตรีสั่งการให้กระทรวงมหาดไทย และกระทรวงการพัฒนาสังคมและความมั่นคงของมนุษย์ ร่วมกับหน่วยงานที่เกี่ยวข้องเร่งให้ความช่วยเหลือประชาชนที่ตกงาน รวมถึงคนเร่ร่อน ไม่มีที่อยู่อาศัย ที่รวมตัวกันอยู่ตามสถานที่ต่าง ๆ  โดยให้จัดทำอาหารแจกให้กลุ่มบุคคลเหล่านี้ได้มีอาหารกินครบทุกมื้อ รวมถึงให้จัดทำฐานข้อมูล แนะแนวให้ความช่วยเหลือบุคคลที่ตกงานที่ต้องการจะเดินทางกลับบ้าน
ทั้งนี้ จากการดำเนินการมาตรการป้องกันการแพร่ระบาดของเชื้อไวรัสโควิด-19 ทำให้ประชาชนได้รับผลกระทบ นายกรัฐมนตรีเข้าใจถึงความเดือดร้อนของประชาชนเป็นอย่างดี ยืนยันรัฐบาลจะให้ความช่วยเหลือประชาชนทุกกลุ่มอย่างเต็มที่ พร้อมกับขอความร่วมมือประชาชนที่ต้องการช่วยเหลือในด้านต่าง ๆ ให้ประสานงานกับส่วนราชการในพื้นที่ เพื่อจะได้ปฏิบัติตามมาตรการป้องกันที่กำหนดไว้ต่อไป
-------------------------

ที่มา : https://www.thaigov.go.th/news/contents/details/29670
