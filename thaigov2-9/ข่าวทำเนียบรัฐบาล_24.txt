รัฐบาลไทย-ข่าวทำเนียบรัฐบาล-นายกรัฐมนตรีตรวจเยี่ยมการปฏิบัติงานของเจ้าหน้าที่ด่านตรวจพื้นที่ปทุมวัน ทองหล่อ สุทธิสาร ห้วยขวาง พบประชาชนให้ความร่วมมือ ไม่ออกนอกเคหะสถาน ไม่มีข้อน่ากังวลใจเกี่ยวกับความเข้มงวดขอ

วันอาทิตย์ที่ 19 เมษายน 2563
พิมพ์
นายกรัฐมนตรีตรวจเยี่ยมการปฏิบัติงานของเจ้าหน้าที่ด่านตรวจพื้นที่ปทุมวัน ทองหล่อ สุทธิสาร ห้วยขวาง พบประชาชนให้ความร่วมมือ ไม่ออกนอกเคหะสถาน ไม่มีข้อน่ากังวลใจเกี่ยวกับความเข้มงวดขอ
นายกรัฐมนตรีตรวจเยี่ยมการปฏิบัติงานของเจ้าหน้าที่ด่านตรวจพื้นที่ปทุมวัน ทองหล่อ สุทธิสาร ห้วยขวาง พบประชาชนให้ความร่วมมือ ไม่ออกนอกเคหะสถาน ไม่มีข้อน่ากังวลใจเกี่ยวกับความเข้มงวดของมาตรการ
วันที่ 18 เมษายน 2563 ช่วงค่ำ พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ในฐานะ ผอ. ศบค. เดินทางไปตรวจเยี่ยมการปฏิบัติงานของเจ้าหน้าที่ตามด่านตรวจ ในพื้นที่ ปทุมวัน ทองหล่อ สุทธิสาร ห้วยขวาง ตามลำดับ พร้อมขอบคุณและให้กำลังใจเจ้าหน้าที่ในการปฏิบัติหน้าที่อย่างแข็งขัน และเข้มงวดตามข้อกำหนดและมาตรการ จากการตรวจเยี่ยมพบว่า ประชาชนให้ความร่วมมือไม่ออกนอกเคหะสถาน และไม่มีข้อน่ากังวลใจเกี่ยวกับความเข้มงวดของมาตรการ
นอกจากนี้ นายกรัฐมนตรียังได้สอบถามพูดคุยกับประชาชนที่จำเป็นต้องออกจากบ้านช่วงเวลาเคอร์ฟิว เนื่องจากต้องพาลูกไปโรงพยาบาล เพราะมีบาดแผลจากการเล่นกันภายในครอบครัวโดยไม่ตั้งใจ ซึ่งเป็นกรณีที่ยกเว้น ด้วยมีเหตุจำเป็น และนายกรัฐมนตรีได้สอบถามถึงอาการและการรักษา ทราบว่าเรียบร้อยดีไม่มีอะไรรุนแรง และกำลังเดินทางกลับที่พัก

ที่มา : https://www.thaigov.go.th/news/contents/details/29329
