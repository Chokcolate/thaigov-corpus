รัฐบาลไทย-ข่าวทำเนียบรัฐบาล-เตรียมรับคนไทยทยอยเดินทางกลับจากต่างประเทศหลายร้อยชีวิตในสัปดาห์หน้า และช่วยดูแลภาคประมง [กระทรวงกลาโหม]

วันอาทิตย์ที่ 26 เมษายน 2563
พิมพ์
เตรียมรับคนไทยทยอยเดินทางกลับจากต่างประเทศหลายร้อยชีวิตในสัปดาห์หน้า และช่วยดูแลภาคประมง [กระทรวงกลาโหม]
เตรียมรับคนไทยทยอยเดินทางกลับจากต่างประเทศหลายร้อยชีวิตในสัปดาห์หน้า และช่วยดูแลภาคประมง
พล.ท.คงชีพ ตันตระวาณิชย์ โฆษก กห. เปิดเผยว่า เมื่อ 26 เม.ย. 63 : 0900 พล.อ.ชัยชาญ ช้างมงคล รมช.กห. และ พล.อ.ณัฐ อินทรเจริญ ปล.กห. ได้ตรวจเยี่ยมการปฎิบัติงานของศูนย์บรรเทาสาธารณภัย กห. และประชุมร่วมกับ นขต.กห.และเหล่าทัพ เพื่อติดตามการบริหารจัดการมาตรการกักตัวควบคุมโรคของรัฐ ( State Quarantine )  ณ  ศาลาว่าการกลาโหม
สรุปภาพรวมสัปดาห์หน้า ระหว่าง 26 - 30 เม.ย. 63 จะมีคนไทยเดินทางกลับจากต่างประเทศ ผ่านท่าอากาศยานนานาชาติ จำนวน 1,071 ราย จาก ออสเตรเลีย 207 คน ญี่ปุ่น 35 คน เนเธอร์แลนด์ 25 คน สเปน 42 คน อินเดีย 601 คน รวมทั้ง นิวซีแลนด์ 168 คน ซึ่งมีเด็กกว่า 50 คน โดยทั้งหมดจะทยอยเดินทางเข้ามาผ่านกระบวนการคัดกรองและเข้าพักในสถานที่ที่กำหนด ตามมาตรการควบคุมโรคแห่งรัฐ โดยการดูแลของ สธ.และหลายหน่วยงานที่เกี่ยวข้อง  พร้อมกันนี้ ทุกเหล่าทัพได้เรียกกำลังพลเหล่าแพทย์ ที่ปฏิบัติงานนอกสายงาน เข้ารับการอบรมฟื้นฟูทักษะการแพทย์ เพื่อเตรียมหมุนเวียนเสริมการปฏิบัติงานของบุคลากรทางการแพทย์ทหาร ตามโรงพยาบาลต่างๆ ด่านชายแดนและสถานที่กักควบคุมโรคที่จัดตั้งขึ้นให้เพียงพอในการดูแลประชาชนในภาพรวม
พล.อ.ชัยชาญ’ ได้ย้ำ ขอให้ทุกเหล่าทัพประสานกับทุกส่วนราชการที่เกี่ยวข้อง ร่วมกันทำหน้าที่ให้ดีที่สุดและเป็นที่เชื่อมั่นร่วมกัน ในการดำเนินการอย่างเข้มข้นตามมาตรการคัดกรองทั้งจากด่านชายแดนและท่าอากาศยานนานาชาติ ต่อเนื่องไปถึงมาตรการดูแลกักควบคุมโรคของรัฐทุกสถานที่ที่จัดตั้งขึ้นอย่างมีมาตรฐานต่อเนื่องกันไป โดยให้ประสานขอประวัติข้อมูลของผู้เดินทางเข้ามาที่มีโรคประจำตัว เพื่อการดูแลรักษาระหว่างการกักควบคุมโรค  พร้อมทั้งขอให้ ทร.ขยายประชาสัมพันธ์ให้ความรู้มาตรการป้องกันโรคกับภาคประมงในพื้นที่ต่างๆ และช่วยสนับสนุนแจกจ่ายหน้ากากผ้าที่ผลิตขึ้น กระจายไปยังแรงงานภาคประมงให้มีใช้โดยทั่วกัน
ต่อจากนั้น พล.อ.ณัฐ อินทรเจริญ ปล.กห. ได้มอบให้ พล.อ.นภนต์ สร้างสมวงษ์ รอง ปล.กห. นำศูนย์อุตสาหกรรมป้องกันประเทศและพลังงานทหาร ประสานกับ ผอ.เขตดินแดง และผกก.สน.บางซื่อ รวมทั้งผู้นำชุมชนและสมาคมภริยาข้าราชการสำนักงานปลัดกระทรวงกลาโหม สำรวจความต้องการของประชาชนที่ได้รับความเดือดร้อนในชุมชนริมคลองบางซื่อ เขตดินแดง กทม. และร่วมกันจัดหาสิ่งของบรรจุถุงยังชีพและจัดทำอาหารกล่องแจกจ่ายตามบ้านให้กับประชาชน จำนวน 630 คน  220 ครัวเรือน เพื่อบรรเทาความเดือดร้อนโดยทั่วกัน
................

ที่มา : https://www.thaigov.go.th/news/contents/details/29791
