รัฐบาลไทย-ข่าวทำเนียบรัฐบาล-เอกอัครราชทูต ณ กรุงออสโล และข้าราชการสถานเอกอัครราชทูตฯ ได้หารือกับผู้แทนสมาคม/ชุมชนไทย 7 แห่งในนอร์เวย์ และไอซ์แลนด์ผ่านระบบทางไกล [กระทรวงการต่างประเทศ]

วันพฤหัสบดีที่ 30 เมษายน 2563
พิมพ์
เอกอัครราชทูต ณ กรุงออสโล และข้าราชการสถานเอกอัครราชทูตฯ ได้หารือกับผู้แทนสมาคม/ชุมชนไทย 7 แห่งในนอร์เวย์ และไอซ์แลนด์ผ่านระบบทางไกล [กระทรวงการต่างประเทศ]
เอกอัครราชทูต ณ กรุงออสโล และข้าราชการสถานเอกอัครราชทูตฯ ได้หารือกับผู้แทนสมาคม/ชุมชนไทย 7 แห่งในนอร์เวย์ และไอซ์แลนด์ผ่านระบบทางไกล เพื่อสอบถามถึงสภาพชีวิตความเป็นอยู่ และผลกระทบที่ชุมชนไทยได้รับจากสถานการณ์โควิด-19
วันนี้ (29 เม.ย. 2563) นางสาวกานติมน รักษาเกียรติ เอกอัครราชทูต ณ กรุงออสโล และข้าราชการสถานเอกอัครราชทูตฯ ได้หารือผ่านระบบทางไกล (VDO Conference) กับผู้แทนสมาคม/ชุมชนไทย 7 แห่งในนอร์เวย์ และไอซ์แลนด์ ได้แก่ กรุงออสโล เมืองมอส เมืองเบอร์เก้น เมืองทรอนไฮม์ เมืองสตาวังเงอร์ หมู่เกาะสวาลบาร์ด และกรุงเรคยาวิก เพื่อสอบถามสภาพชีวิตความเป็นอยู่ และผลกระทบที่ชุมชนไทยได้รับจากสถานการณ์โควิด-19 รวมทั้งรับฟังข้อเสนอแนะต่างๆ ที่สถานเอกอัครราชทูตฯ จะสามารถให้ความช่วยเหลือดูแลได้
สถานเอกอัครราชทูตฯ ยินดีที่ได้รับทราบว่า ในภาพรวม ชุมชนไทยในนอร์เวย์ และไอซ์แลนด์ มีสุขภาพแข็งแรงและจิตใจเข้มเเข็งและให้ความช่วยเหลือเกื้อกูลกันเป็นอย่างดีอย่างไรก็ดี สำหรับประเด็นและข้อห่วงกังวลต่างๆ ที่เกี่ยวข้องกับสถานการณ์โควิด-19 สถานเอกอัครราชทูตฯ จะพยายามหาทางให้ความช่วยเหลืออย่างเต็มความสามารถ และขอเป็นกำลังใจให้พี่น้องคนไทยทุกคน

ที่มา : https://www.thaigov.go.th/news/contents/details/30084
