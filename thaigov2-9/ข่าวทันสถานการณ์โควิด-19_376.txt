รัฐบาลไทย-ข่าวทำเนียบรัฐบาล-นายกรัฐมนตรีชื่นชมความร่วมมือจากประชาชนปฎิบัติตามมาตรการป้องกันโควิด-19 สั่งเจ้าหน้าที่ดูแลให้ความช่วยเหลือบรรเทาความเดือดร้อนอย่างเร่งด่วน

วันพุธที่ 29 เมษายน 2563
พิมพ์
นายกรัฐมนตรีชื่นชมความร่วมมือจากประชาชนปฎิบัติตามมาตรการป้องกันโควิด-19 สั่งเจ้าหน้าที่ดูแลให้ความช่วยเหลือบรรเทาความเดือดร้อนอย่างเร่งด่วน
นายกรัฐมนตรีชื่นชมความร่วมมือจากประชาชนปฎิบัติตามมาตรการป้องกันโควิด-19 สั่งเจ้าหน้าที่ดูแลให้ความช่วยเหลือบรรเทาความเดือดร้อนอย่างเร่งด่วน
วันนี้ (29 เม.ย. 63)  ศาตราจารย์นฤมล ภิญโญสินวัฒน์  โฆษกประจำสำนักนายกรัฐมนตรี เผยพลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหมชื่นชมความร่วมมือจากประชาชนทุกภาคส่วนที่ตระหนักและให้ความร่วมมือปฎิบัติตามมาตรการป้องกันการแพร่ระบาดเชื้อไวรัสโควิด-19 พร้อมขอบคุณและให้กำลังใจการปฏิบัติงานของเจ้าหน้าที่ที่ปฏิบัติงานด้วยความเสียลสะ อย่างเข็มแข็ง ทำให้จำนวนผู้ติดเชื้อรายใหม่ลดลงต่ำกว่าสิบมาต่อเนื่องเป็นเวลา 3 วัน นับตั้งแต่วันที่ 27 เมษายน ถือเป็นผลงานร่วมกันของทุกคน  แต่อย่างไรก็ตาม แม้สถานการณ์ฯ จะดีขึ้นตามลำดับ แต่ขอให้ประชาชนยังคงให้ความร่วมมือปฎิบัติตามมาตรการป้องกันฯ อย่างเคร่งครัด และให้ตระหนักเตือนตัวเองอยู่เสมอ
สำหรับประชาชนที่ได้รับผลกระทบ และอยู่ในภาวะความเครียด นายกรัฐมนตรีเข้าใจถึงความเดือดร้อน ขอให้คนในครอบครัวช่วยกันสอดส่องดูแล พร้อมสั่งการเจ้าหน้าที่ของรัฐในแต่ละพื้นที่ดูแลและให้ความช่วยเหลืออย่างเร่งด่วน รวมถึงให้คำแนะนำกลุ่มประชาชนเหล่านี้อย่างใกล้ชิด เพื่อเร่งบรรเทาความเดือดร้อน ช่วยกันหาทางออก ยืนยันรัฐบาลจะดูแลอย่างเต็มที่ ไม่ทอดทิ้งใคร ขอให้มั่นใจว่าเราจะผ่านเหตุการณ์ในครั้งนี้ไปด้วยกัน
.............

ที่มา : https://www.thaigov.go.th/news/contents/details/30017
