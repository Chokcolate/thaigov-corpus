รัฐบาลไทย-ข่าวทำเนียบรัฐบาล-นายกรัฐมนตรีย้ำใจความสำคัญจดหมายเปิดผนึก หวังให้เอกชนช่วยดูแลบุคลากรและห่วงโซ่อุตสาหกรรมของตนเอง สอดประสานกับมาตรการช่วยเหลือภาครัฐ

วันอังคารที่ 21 เมษายน 2563
นายกรัฐมนตรีย้ำใจความสำคัญจดหมายเปิดผนึก หวังให้เอกชนช่วยดูแลบุคลากรและห่วงโซ่อุตสาหกรรมของตนเอง สอดประสานกับมาตรการช่วยเหลือภาครัฐ
นายกรัฐมนตรีย้ำใจความสำคัญจดหมายเปิดผนึก หวังให้เอกชนช่วยดูแลบุคลากรและห่วงโซ่อุตสาหกรรมของตนเอง สอดประสานกับมาตรการช่วยเหลือภาครัฐ
วันนี้ (21 เม.ย. 63) เวลา 13.30 น. ณ โถงบัญชาการ ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม กล่าวถึงการส่งจดหมายเปิดผนึกถึงภาคเอกชน มีวัตถุประสงค์เพื่อให้ช่วยดูแลบุคลากรในหน่วยงานรวมทั้งห่วงโซ่ธุรกิจนั้น คู่ขนานกับการทำงานของรัฐบาล ยืนยันรัฐบาลมีงบประมาณเพียงพอ
นายกรัฐมนตรีชี้แจงถึงการส่งจดหมายเปิดผนึกให้ภาคเอกชนนั้น เป็นการขอความร่วมมือให้ภาคเอกชนให้ช่วยเหลือบุคลากรในองค์กรของตนเอง ทั้งเจ้าหน้าที่ พนักงาน ลูกจ้าง ผู้ผลิต เพื่อช่วยส่งเสริมมาตรการต่าง ๆ ของรัฐบาลในการดูแลประชาชนให้กว้างขวางมากขึ้น ทั้งนี้ นายกรัฐมนตรีย้ำว่า รัฐบาลมีงบประมาณอยู่แล้ว ไม่ได้กู้เงินหรือยืมเงินจากภาคเอกชน พร้อมขอบคุณภาคเอกชนทั้ง 20 รายที่ให้การช่วยเหลือเพิ่มเติมแก่บุคคลซึ่งอยู่ในห่วงโซ่การทำงานของตนเอง ทั้งนี้นายกรัฐมนตรียืนยันอีกครั้งว่า การส่งจดหมายเปิดผนึก ทำอย่างเปิดเผย เพื่อสอดประสานการทำงานระหว่างภาครัฐและเอกชน ไม่มีการแลกเปลี่ยนผลประโยชน์ใด ๆ ทั้งสิ้น
...............
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/29463
