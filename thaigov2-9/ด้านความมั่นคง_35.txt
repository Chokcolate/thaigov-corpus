รัฐบาลไทย-ข่าวทำเนียบรัฐบาล-วราวุธ ขึ้นดอยอินทนนท์ตรวจเยี่ยมให้กำลังใจเจ้าหน้าที่

วันจันทร์ที่ 27 เมษายน 2563
พิมพ์
วราวุธ ขึ้นดอยอินทนนท์ตรวจเยี่ยมให้กำลังใจเจ้าหน้าที่
นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วย นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม เดินทางไปอุทยานแห่งชาติดอยอินทนนท์ จังหวัดเชียงใหม่ เพื่อตรวจเยี่ยมกำลังพล ผู้นำชุมชน จิตอาสา และเจ้าหน้าที
วราวุธ ขึ้นดอยอินทนนท์ตรวจเยี่ยมให้กำลังใจเจ้าหน้าที่
วันที่ 24 เมษายน 63​ เวลา 15.00 น. นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วย นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม เดินทางไปอุทยานแห่งชาติดอยอินทนนท์ จังหวัดเชียงใหม่ เพื่อตรวจเยี่ยมกำลังพล ผู้นำชุมชน จิตอาสา และเจ้าหน้าที่ผู้ปฏิบัติงานดับไฟป่าและป้องกันไฟป่า พร้อมมอบเสบียงอาหารและรับฟังการบรรยายสรุปสถานการณ์ไฟป่าและภาพรวมการดำเนินงานของอุทยานแห่งชาติดอยอินทนนท์
ในการนี้รัฐมนตรีว่าการกระทรวงทรัพยากรธรรมชาติและสิ่งแวดล้อมได้กล่าวให้ขวัญกำลังใจแก่เจ้าหน้าที่ และกล่าวขอบคุณพี่น้องประชาชนจิตอาสาที่ได้ร่วมมือกับเจ้าหน้าที่ในการดำเนินงานป้องกันและดับไฟป่า ช่วยกันดูแลรักษาผืนป่าเป็นอย่างดี
โอกาสนี้ รมว.ทส. ได้เดินสำรวจการบริหารจัดการเส้นทางศึกษาธรรมชาติกิ่วแม่ปานในครั้งนี้ด้วย

ที่มา : https://www.thaigov.go.th/news/contents/details/29821
