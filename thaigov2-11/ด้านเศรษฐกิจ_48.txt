รัฐบาลไทย-ข่าวทำเนียบรัฐบาล-รัฐมนตรีสุริยะฯ ให้เอกอัครราชฑูตวิสามัญผู้มีอำนาจเต็มแห่งสาธารณรัฐคาซัคสถานประจำประเทศไทย และคณะเข้าเยี่ยมคารวะ

วันจันทร์ที่ 25 พฤษภาคม 2563
พิมพ์
รัฐมนตรีสุริยะฯ ให้เอกอัครราชฑูตวิสามัญผู้มีอำนาจเต็มแห่งสาธารณรัฐคาซัคสถานประจำประเทศไทย และคณะเข้าเยี่ยมคารวะ
นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม ให้เอกอัครราชฑูตวิสามัญผู้มีอำนาจเต็มแห่งสาธารณรัฐคาซัคสถานประจำประเทศไทย และคณะเข้าเยี่ยมคารวะ ณ ห้องรับรอง 1 ชั้น 2 อาคารสำนักงานปลัดกระทรวงอุตสาหกรรม
วันนี้ (25 พฤษภาคม 2563) นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม ให้นางสาวราอูชัน เยสบูลาโตวา (H.E.Ms.Raushan Yesbulatova) เอกอัครราชฑูตวิสามัญผู้มีอำนาจเต็มแห่งสาธารณรัฐคาซัคสถานประจำประเทศไทย และคณะเข้าพบ เพื่อเยี่ยมคารวะและขอรับทราบนโยบายการพัฒนาอุตสาหกรรมของไทย ซึ่งนโยบายด้านอุตสาหกรรมที่สำคัญของไทย อาทิ การดำเนินงานตามแนวทาง Thailand 4.0 การพัฒนาโครงสร้างพื้นฐานใน EEC ซึ่งรัฐบาลให้ความสำคัญในการส่งเสริมการลงทุนด้านเทคโนโลยี ซึ่งเป็นกุญแจสำคัญในการเพิ่มขีดความสามารถในการแข่งขันและการเติบโตทางเศรษฐกิจอย่างยั่งยืน ดังนั้นเราพร้อมที่จะต้อนรับนักลงทุนทั่วโลกรวมถึงคาซัคสถานที่จะมาลงทุนในประเทศไทย โดยมีนางสาวพะเยาว์ คำมุข รองผู้อำนวยการสำนักงานเศรษฐกิจอุตสาหกรรม นางสาวสุชาดา แทนทรัพย์ โฆษกกระทรวงอุตสาหกรรม นายกฤชนนท์ อัยยะปัญญา รองโฆษกกระทรวงอุตสาหกรรม ร่วมด้วย ณ ห้องรับรอง 1 ชั้น 2 อาคารสำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/31434
