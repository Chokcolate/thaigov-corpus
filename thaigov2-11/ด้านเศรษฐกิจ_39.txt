รัฐบาลไทย-ข่าวทำเนียบรัฐบาล-‘นราพัฒน์’ ผช.รมว.กษ. ขึ้นพิจิตร อุตรดิตถ์ ติดตามการสร้างประตูระบายน้ำในแม่น้ำยม และการจัดการสินค้าเกษตรในช่วงวิกฤต Covid-19

วันอาทิตย์ที่ 24 พฤษภาคม 2563
‘นราพัฒน์’ ผช.รมว.กษ. ขึ้นพิจิตร อุตรดิตถ์ ติดตามการสร้างประตูระบายน้ำในแม่น้ำยม และการจัดการสินค้าเกษตรในช่วงวิกฤต Covid-19
‘นราพัฒน์’ ผู้ช่วยรัฐมนตรีว่าการกระทรวงเกษตรและสหกรณ์ ขึ้นพิจิตร อุตรดิตถ์ ติดตามการสร้างประตูระบายน้ำในแม่น้ำยม และการจัดการสินค้าเกษตรในช่วงวิกฤต Covid-19
นายนราพัฒน์ แก้วทอง ผู้ช่วยรัฐมนตรีว่าการกระทรวงเกษตรและสหกรณ์ กล่าวในโอกาสลงพื้นที่จังหวัดพิจิตร เพื่อตรวจติดตามความคืบหน้าการสร้างประตูระบายน้ำในแม่น้ำยม เมื่อวันที่ 23 - 24 พฤษภาคม ที่ผ่านมา ว่า ได้เดินทางไปที่บริเวณการก่อสร้างประตูระบายน้ำที่บ้านจระเข้ผอม อ.สามง่าม จ.พิจิตร ซึ่งแต่เดิมเป็นฝายยาง สร้างเมื่อปี 2554 ต่อมาเกิดการชำรุด กรมชลประทานจึงได้จัดสรรงบประมาณ 160 ล้านบาทเศษ ให้ดำเนินการสร้างฝายขึ้นใหม่เป็นฝายแบบไฮดรอลิก (Hydraulic) แบบฐานพับได้ หรือเรียกว่า “ฝายพับได้” กว้าง 68 เมตร สูง 3.60 เมตร เมื่อสร้างเสร็จแล้วจะสามารถกักเก็บน้ำได้ประมาณ 16 ล้าน ลบ.ม. เพิ่มขึ้นจากเดิม 5 ล้าน ลบ.ม. พื้นที่ได้รับประโยชน์จำนวนหลายหมื่นไร่ ทำให้ลุ่มน้ำยมของ จ.พิจิตร ไม่ขัดสน คาดว่าจะดำเนินการแล้วเสร็จทันฤดูน้ำหลาก ปี 2563 นี้
สำหรับโครงการก่อสร้างฝายวังจิก ต.วังจิก อ.โพธิ์ทับช้าง ซึ่งเริ่มดำเนินการก่อสร้างเรียบร้อยแล้ว หลังจากความล่าช้าของการส่งมอบพื้นที่ของชาวบ้านและการปรับรูปแบบ คาดว่า โครงการดังกล่าวจะแล้วเสร็จภายในปี 2564
ทั้งนี้ นายนราพัฒน์ ลงพื้นที่ติดตามการสร้างฝายแม้วของชาวบ้าน อ.พิชัย จ.อุตรดิตถ์ หลังได้รับแจ้งความเดือดร้อนจากชาวบ้านในพื้นที่ถึงงบประมาณ และวัสดุ อุปกรณ์ การก่อสร้างฝายเพื่อความแข็งแรง โดยได้กำชับนายเกรียงไกร ภาคพิเศษ ผู้อำนวยการสำนักงานชลประทานที่ 3 เป็นที่ปรึกษาการออกแบบฝายแม้วและสถานีส่งน้ำให้กับชาวบ้าน เพื่อให้ฝายแม้วใช้ได้อย่างจริงจัง คงทน แข็งแรง โดยฝายแม้วดังกล่าว นับเป็นการดำเนินงานก่อสร้างตามแนวทางพระราชดำริ ที่ชาวบ้านในพื้นที่ร่วมแรง ร่วมใจสร้างฝายเก็บน้ำเพื่อใช้สำหรับการเกษตรและการอุปโภค บริโภคในอนาคต
ในส่วนของการจัดการสินค้าเกษตรในช่วงวิกฤต Covid-19  ผู้ช่วยรัฐมนตรีว่าการกระทรวงเกษตรและสหกรณ์ เน้นย้ำให้เกษตรจังหวัด เกษตรและสหกรณ์จังหวัด รวมถึงพาณิชย์จังหวัด ประสานการทำงานอย่างใกล้ชิด แม้จังหวัดพิจิตรและอุตรดิตถ์ ไม่ได้รับผลกระทบการผลิตและการกระจายสินค้าเกษตรในช่วงวิกฤต Covid-19 มีการระบายสินค้าเกษตรได้ดี โดยเฉพาะข้าว แต่ขอให้หน่วยงานราชการติดตามงานและช่วยเหลือพี่น้องเกษตกรในพื้นที่อย่างใกล้ชิด
นอกจากนี้ นายนราพัฒน์ ย้ำว่า รัฐมนตรีว่าการกระทรวงเกษตรและสหกรณ์ฝากความห่วงใยถึงพี่น้องเกษตรกรและประชาชนทุกคน ไม่ว่าจะเรื่องปัญหาภัยพิบัติต่างๆ หรือราคาสินค้าเกษตรตกต่ำและขายไม่ได้ กระทรวงเกษตรและสหกรณ์ โดยผู้บริหารทุกคนไม่ได้นิ่งนอนใจ พูดคุยและประสานการทำงานกับเจ้าหน้าที่ระดับท้องถิ่นอยู่เสมอ หากพี่น้องได้ร

ที่มา : https://www.thaigov.go.th/news/contents/details/31392
