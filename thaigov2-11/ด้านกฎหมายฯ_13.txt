รัฐบาลไทย-ข่าวทำเนียบรัฐบาล-“ปลัดกระทรวงยุติธรรม” ประชุมคณะกรรมการตรวจสอบทรัพย์สิน ครั้งที่ ๙/๒๕๖๓

วันอังคารที่ 26 พฤษภาคม 2563
“ปลัดกระทรวงยุติธรรม” ประชุมคณะกรรมการตรวจสอบทรัพย์สิน ครั้งที่ ๙/๒๕๖๓
ศาสตราจารย์พิเศษวิศิษฏ์  วิศิษฏ์สรอรรถ ปลัดกระทรวงยุติธรรม เป็นประธานการประชุมคณะกรรมการตรวจสอบทรัพย์สิน ครั้งที่ ๙/๒๕๖๓
ในวันจันทร์ที่ ๒๕ พฤษภาคม ๒๕๖๓ เวลา ๐๘.๓๐ น.
ณ ห้องประชุมกฤษณะ ผลอนันต์ อาคาร ๓ ชั้น ๒ สำนักงาน ป.ป.ส. เขตดินแดง กรุงเทพฯ
ศาสตราจารย์พิเศษวิศิษฏ์  วิศิษฏ์สรอรรถ ปลัดกระทรวงยุติธรรม
เป็นประธานการประชุมคณะกรรมการตรวจสอบทรัพย์สิน ครั้งที่ ๙/๒๕๖๓
โดยมี นายนิยม เติมศรีสุข เลขาธิการ ป.ป.ส. ในฐานะเลขานุการคณะกรรมการตรวจสอบทรัพย์สิน
พร้อมด้วยกรรมการ ประกอบด้วย ผู้แทนจากสำนักงานอัยการสูงสุด สำนักงานตำรวจแห่งชาติ
กรมที่ดิน กรมบังคับคดี กรมศุลกากร กรมสรรพากร และธนาคารแห่งประเทศไทย เข้าร่วมประชุมฯ
โดยที่ประชุมรับทราบการรายงานผลคดีที่ตกเป็นของกองทุนป้องกันและปราบปรามยาเสพติด
เนื่องจากผู้ต้องหาหลบหนีหรือถึงแก่ความตาย
พร้อมทั้งพิจารณาการดำเนินการตรวจสอบทรัพย์สิน
ที่คณะอนุกรรมการตรวจสอบทรัพย์สินประจำฯ และคณะอนุกรรมการภาค ๑ ถึง ๙
พิจารณากลั่นกรองผลการดำเนินการตรวจสอบทรัพย์สินเสร็จสิ้นแล้ว จำนวน ๘๐ คดี
มูลค่าทรัพย์สินรวมประมาณ ๒๑,๓๗๒,๐๐๐ บาท
รวมทั้งเรื่องการคืนทรัพย์สิน เนื่องจากศาลมีคำสั่งให้คืนทรัพย์สิน
และเรื่องรายงานผลการสิ้นสุดของคดีทรัพย์สินตามผลของคดีอาญา
ซึ่งการประชุมคณะกรรมการตรวจสอบทรัพย์สิน เป็นกระบวนการในการบังคับใช้กฎหมายการริบทรัพย์
เพื่อสร้างความมั่นคงปลอดภัยในสังคม ลดโอกาสในการกลับมากระทำความผิดเกี่ยวกับยาเสพติดซ้ำ

ที่มา : https://www.thaigov.go.th/news/contents/details/31525
