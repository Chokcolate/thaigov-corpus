รัฐบาลไทย-ข่าวทำเนียบรัฐบาล-​ ความร่วมมือด้านการแพทย์ระหว่างไทยจีนผ่านกระทรวงกลาโหมเพื่อต่อสู้กับโควิด-19

วันพฤหัสบดีที่ 21 พฤษภาคม 2563
​ ความร่วมมือด้านการแพทย์ระหว่างไทยจีนผ่านกระทรวงกลาโหมเพื่อต่อสู้กับโควิด-19
​​ ความร่วมมือด้านการแพทย์ระหว่างไทยจีนผ่านกระทรวงกลาโหมเพื่อต่อสู้กับโควิด-19
​ ความร่วมมือด้านการแพทย์ระหว่างไทยจีนผ่านกระทรวงกลาโหมเพื่อต่อสู้กับโควิด-19
21 พ.ค.63 ณ ห้องพระบารมีปกเกล้า ภายในศาลาว่าการกลาโหม พลเอก ณัฐ อินทรเจริญ ปลัดกระทรวงกลาโหมได้ให้การต้อนรับ พลตรี Wu Xiaoyi ผู้ช่วยทูตทหารสาธารณรัฐประชาชนจีนประจำกรุงเทพ ซึ่งเป็นผู้แทนของสถานเอกอัครราชทูตสาธารณรัฐประชาชนจีนประจำประเทศไทย
เข้าพบเพื่อมอบหน้ากากอนามัยทางการแพทย์และหน้ากากอนามัยแบบใช้ครั้งเดียวให้กับบุคลากรทางการแพทย์และเจ้าหน้าที่ที่เกี่ยวข้องของกระทรวงกลาโหมโดยผ่านทางสำนักงานปลัดกระทรวงกลาโหม
ปลัดกระทรวงกลาโหมได้กล่าวขอบคุณในไมตรีของทางประเทศจีนที่มีต่อประเทศไทยเสมอมาและชื่นชมความสัมพันธ์อันดีระหว่างทั้งสองประเทศ ตั้งแต่ระดับราชวงศ์ตลอดจนประชาชนในทุกระดับส่วนทาง ผู้ช่วยทูตทหารสาธารณรัฐประชาชนจีนประจำกรุงเทพ ได้กล่าวขอบคุณคนไทยที่ส่งกำลังใจให้กับชาวจีนที่ผ่านมาและชื่นชมความสำเร็จของไทยในการบริหารจัดการโรคโควิด-19ในช่วงที่ผ่านมาซึ่งนับว่าเป็นแบบอย่างที่ดีในภูมิภาคอีกด้วยและความยินดีที่จะมีความร่วมมือกับไทยทางด้านความมั่นคงในทุกมิติในอนาคต
ซึ่งในช่วงโควิด-19
ที่ผ่านมาได้มีความร่วมมือระหว่างกระทรวงกลาโหมของทั้งสองประเทศด้านการแพทย์อย่างต่อเนื่องทั้งการแลกเปลี่ยนประสบการณ์ การส่งมอบเครื่องมือทางการแพทย์และเวชภัณฑ์อื่นๆ ซึ่งภายหลังจากโควิด-19 คลี่คลายลงก็จะมีการแลกเปลี่ยนประสบการณ์และความรู้ต่างๆ เพื่อเตรียมความพร้อมของ กระทรวงกลาโหมไทยและกระทรวงกลาโหมสาธารณรัฐประชาชนจีนปีะจำประเทศไทยเพื่อรับมือกับโรคอุบัติใหม่ที่อาจเกิดขึ้นในอนาคตต่อไป

ที่มา : https://www.thaigov.go.th/news/contents/details/31237
