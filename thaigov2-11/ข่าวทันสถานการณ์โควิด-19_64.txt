รัฐบาลไทย-ข่าวทำเนียบรัฐบาล-สถานเอกอัครราชทูต ณ กรุงราบัต สถานกงสุลกิตติมศักดิ์ไทย ณ กรุงตูนิส กระทรวงการต่างประเทศและกระทรวงกลาโหมตูนิเซีย ช่วยเหลือและอำนวยความสะดวกแก่นักศึกษาไทยในตูนิเซียให้เดินทางกลับประเทศไทย [กระทรวงการต่างประเทศ]

วันศุกร์ที่ 22 พฤษภาคม 2563
พิมพ์
สถานเอกอัครราชทูต ณ กรุงราบัต สถานกงสุลกิตติมศักดิ์ไทย ณ กรุงตูนิส กระทรวงการต่างประเทศและกระทรวงกลาโหมตูนิเซีย ช่วยเหลือและอำนวยความสะดวกแก่นักศึกษาไทยในตูนิเซียให้เดินทางกลับประเทศไทย [กระทรวงการต่างประเทศ]
สถานเอกอัครราชทูต ณ กรุงราบัต สถานกงสุลกิตติมศักดิ์ไทย ณ กรุงตูนิส กระทรวงการต่างประเทศและกระทรวงกลาโหมตูนิเซีย ช่วยเหลือและอำนวยความสะดวกแก่นักศึกษาไทยในตูนิเซียให้เดินทางกลับประเทศไทย โดยเครื่องบินพิเศษของกองทัพอากาศตูนิเซีย
เมื่อวันที่ 21 พ.ค. 63 สถานเอกอัครราทูต ณ กรุงราบัต ร่วมกับนาย Karim Ayed กงสุลกิตติมศักดิ์ไทย ณ กรุงตูนิส ได้ประสานงานกับกระทรวงการต่างประเทศและกระทรวงกลาโหมของตูนิเซีย เพื่ออำนวยความสะดวกให้นักศึกษาไทย 4 คนที่ติดค้างในตูนิเซียได้เดินทางกลับประเทศไทยไปพร้อมกับเครื่องบินพิเศษ (C 130) ของกองทัพอากาศตูนิเซียที่เดินทางออกจากสนามบินตูนิสเมื่อเวลา 11.00 น. (เวลาท้องถิ่นตูนิเซีย) เพื่อไปปฎิบัติภารกิจรับคนตูนิเซียที่ 29 คนที่ติดค้างอยู่ในประเทศไทยกลับประเทศตูนิเซีย โดยไม่คิดค่าใช้จ่าย  โดยนักศึกษาทั้ง 4 คน จะเดินทางถึงสนามบินสุวรรณภูมิ ในวันที่ 22 พฤษภาคม 2563 เวลา 08.55 น. (เวลาไทย)   ทั้งนี้ สถานเอกอัครราชทูตฯ และกงสุลกิตติมศักดิ์ฯ ได้เตรียมเอกสารต่าง ๆ ที่จำเป็นสำหรับการเดินทางกลับประเทศไทย และนำนักศึกษาทั้ง 4 คนไปตรวจเชื้อ Covid-19 จากสถาบันปาสเตอร์ตูนิเซีย (โดยผลตรวจปลอดเชื้อทุกคน) รวมทั้งได้จัดเตรียมอาหารและน้ำดื่มให้นักศึกษาไทยสำหรับการเดินทางด้วย
ในการนี้ สถานเอกอัครราชทูต ณ กรุงราบัต และกงสุลกิตติมศักดิ์ ณ กรุงตูนิส ขอขอบคุณกระทรวงการต่างประเทศ โดยเฉพาะกรมการกงสุล และกรมเอเชียใต้ ตะวันออกกลางและแอฟริกา รวมทั้งสถานเอกอัครราชทูต ณ กรุงจาการ์ตา สถานเอกอัครราชทูตตูนิเซีย ณ กรุงราบัต สถานเอกอัครราชทูตตูนิเซีย ณ กรุงจาการ์ตา รวมทั้งหน่วยงานราชการที่เกี่ยวข้องของไทยและตูนิเซีย ที่ได้อำนวยความสะดวกการดำเนินการของสถานเอกอัครราชทูตฯ และสถานกงสุลกิตติมศักดิ์ฯ ทำให้ภารกิจการส่งนักศึกษาไทย 4 คนดังกล่าวสำเร็จลุล่วงอย่างดียิ่ง

ที่มา : https://www.thaigov.go.th/news/contents/details/31295
