รัฐบาลไทย-ข่าวทำเนียบรัฐบาล-คำกล่าว พลเอก ประยุทธ์ &nbsp;จันทร์โอชา นายกรัฐมนตรี เนื่องในโอกาสวันอิดิลฟิตรี ประจำปีฮิจเราะห์ศักราช 1441

วันอาทิตย์ที่ 24 พฤษภาคม 2563
พิมพ์
คำกล่าว พลเอก ประยุทธ์  จันทร์โอชา นายกรัฐมนตรี เนื่องในโอกาสวันอิดิลฟิตรี ประจำปีฮิจเราะห์ศักราช 1441
คำกล่าว พลเอก ประยุทธ์  จันทร์โอชา นายกรัฐมนตรี เนื่องในโอกาสวันอิดิลฟิตรี ประจำปีฮิจเราะห์ศักราช 1441
พี่น้องชาวไทยมุสลิมที่รักทุกท่าน
ผมในนามของรัฐบาล ขอขอบคุณพี่น้องชาวไทยมุสลิมที่ร่วมมือร่วมใจปฏิบัติศาสนกิจของการถือศีลอด ตลอดห้วงเดือนรอ-มะ-ดอน ที่ผ่านมา โดยเฉพาะอย่างยิ่งในปีนี้ เป็นปีที่ประเทศไทยและทั่วโลกต้องเผชิญสถานการณ์ของการแพร่ระบาด ของโรคติดเชื้อไวรัสโคโรน่า 2019 ทำให้ต้องมีการเปลี่ยนแปลงรูปแบบการปฏิบัติศาสนกิจ ซึ่งได้รับความร่วมมือจากพี่น้องทุกท่านที่ได้ปฏิบัติตนตามประกาศของจุฬาราชมนตรี และคำแนะนำของทางราชการเป็นอย่างดียิ่ง
เนื่องในโอกาสวันสำคัญทางศาสนาอิสลาม วันอี-ดิล-ฟิ-ตรี ประจำปีฮิจเราะห์ ศักราช 1441 ผมขอร่วมอำนวยพรแก่พี่น้องชาวไทยมุสลิมทุกท่าน และเชื่อมั่นว่าผลบุญที่ได้จากการบำเพ็ญศาสนกิจตามบทบัญญัติของศาสนาอิสลาม  ด้วยความศรัทธาอันแรงกล้า มั่นคงและอดทน เพื่อน้อมถวายจิตใจอันบริสุทธิ์แด่องค์พระผู้อภิบาล จะบำรุงให้ท่านทั้งหลายมีความอิ่มเอมใจ และมีความสันติสุขตลอดไป
ในวาระนี้ ผมขอพระผู้เป็นเจ้าได้โปรดประทานความเมตตา ความสุขสวัสดี ความเจริญรุ่งเรือง และกำลังใจ กำลังกายที่สมบูรณ์แข็งแรงแก่พี่น้องชาวไทยมุสลิมทุกท่านโดยทั่วกัน
สวัสดีครับ

ที่มา : https://www.thaigov.go.th/news/contents/details/31384
