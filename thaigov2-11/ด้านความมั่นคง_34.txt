รัฐบาลไทย-ข่าวทำเนียบรัฐบาล-สำนักงานปลัดกระทรวงกลาโหม จัดโครงการสัมมนาเฉลิมพระเกียรติสมเด็จพระนางเจ้าสุทิดา พัชรสุธาพิมลลักษณ พระบรมราชินี เนื่องในโอกาสมหามงคลเฉลิมพระชนมพรรษา 3 มิถุนายน 2563

วันจันทร์ที่ 1 มิถุนายน 2563
สำนักงานปลัดกระทรวงกลาโหม จัดโครงการสัมมนาเฉลิมพระเกียรติสมเด็จพระนางเจ้าสุทิดา พัชรสุธาพิมลลักษณ พระบรมราชินี เนื่องในโอกาสมหามงคลเฉลิมพระชนมพรรษา 3 มิถุนายน 2563
สำนักงานปลัดกระทรวงกลาโหม จัดโครงการสัมมนาเฉลิมพระเกียรติสมเด็จพระนางเจ้าสุทิดา พัชรสุธาพิมลลักษณ พระบรมราชินี เนื่องในโอกาสมหามงคลเฉลิมพระชนมพรรษา 3 มิถุนายน 2563
สำนักงานปลัดกระทรวงกลาโหม จัดโครงการสัมมนาเฉลิมพระเกียรติสมเด็จพระนางเจ้าสุทิดา พัชรสุธาพิมลลักษณ พระบรมราชินี เนื่องในโอกาสมหามงคลเฉลิมพระชนมพรรษา 3 มิถุนายน 2563
1 มิ.ย. 63 สำนักงานปลัดกระทรวงกลาโหม จัดโครงการสัมมนาเฉลิมพระเกียรติสมเด็จพระนางเจ้าสุทิดา พัชรสุธาพิมลลักษณ พระบรมราชินี เนื่องในโอกาสมหามงคลเฉลิมพระชนมพรรษา 3 มิถุนายน 2563 ณ ห้องพินิตประชานาถ ในศาลาว่าการกลาโหม โดยมี พลเอก ณัฐ อินทรเจริญ ปลัดกระทรวงกลาโหม เป็นประธานในพิธี
โดยมีวัตถุประสงค์เพื่อเฉลิมพระเกียรติและเผยแพร่พระเกียรติคุณของสมเด็จพระนางเจ้าฯ พระบรมราชินี ให้ได้ตระหนักรู้ถึงความสำคัญของสถาบันพระมหากษัตริย์ที่มีต่อประเทศชาติ และประชาชนชาวไทยโดยได้กำหนดให้มีกิจกรรมที่สำคัญ ดังนี้  การบรรยายพิเศษจากผู้แทนสำนักพระราชวัง นางสาวภริดา ภู่ศิริ ในหัวข้อ “น้ำพระทัยที่ทรงเมตตา เหล่าประชาอยู่ร่มเย็น” และจากวิทยากรจิตอาสา 904 และพันเอก วันชนะ สวัสดี ผู้บรรยายจิตอาสา 904 ผู้แทนจากสำนักงานปลัดกระทรวงกลาโหม บรรยายในหัวข้อ “พระราชกรณียกิจของสมเด็จพระนางเจ้าสุทิดาพัชรสุธาพิมลลักษณ พระบรมราชินี ด้านการทหาร และโครงการจิตอาสาพระราชทาน”
นอกจากนี้ ยังมีนิทรรศการเฉลิมพระเกียรติฯ ณ บริเวณโถงหน้าห้องยุทธนาธิการ ระหว่างวันที่ 1-5 มิ.ย. 63 โดยมีพิพิธภัณฑ์การเกษตรเฉลิมพระเกียรติพระบาทสมเด็จพระเจ้าอยู่หัว (องค์การมหาชน) ร่วมจัดนิทรรศการในหัวข้อ “ปรัชญาเศรษฐกิจพอเพียง เกษตรทฤษฎีใหม่ และพระอัจฉริยภาพทางด้านการเกษตร” การศึกษาดูงาน ณ พิพิธภัณฑ์การเกษตรเฉลิมพระเกียรติพระบาทสมเด็จพระเจ้าอยู่หัว (องค์การมหาชน) จังหวัดปทุมธานี และศูนย์ฝึกโรงเรียนจิตอาสา 904 กรมทหารมหาดเล็กที่ 11 มหาดเล็กรักษาพระองค์ กรุงเทพฯ อีกด้วย

ที่มา : https://www.thaigov.go.th/news/contents/details/31758
