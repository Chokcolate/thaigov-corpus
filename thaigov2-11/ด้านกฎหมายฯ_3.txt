รัฐบาลไทย-ข่าวทำเนียบรัฐบาล-กระทรวงยุติธรรม ประชุมหารือแนวทางการดำเนินการตาม (ร่าง) แผนพัฒนารัฐบาลดิจิทัลของประเทศไทย พ.ศ. ๒๕๖๓ - ๒๕๖๕

วันอังคารที่ 19 พฤษภาคม 2563
กระทรวงยุติธรรม ประชุมหารือแนวทางการดำเนินการตาม (ร่าง) แผนพัฒนารัฐบาลดิจิทัลของประเทศไทย พ.ศ. ๒๕๖๓ - ๒๕๖๕
กระทรวงยุติธรรม ประชุมหารือแนวทางการดำเนินการตาม (ร่าง) แผนพัฒนารัฐบาลดิจิทัลของประเทศไทย พ.ศ. ๒๕๖๓ - ๒๕๖๕
ในวันพฤหัสบดีที่ ๑๔ พฤษภาคม ๒๕๖๓ เวลา ๑๑.๐๐ น. ณ ห้องประชุมกระทรวงยุติธรรม ๒ ชั้น ๘ อาคารราชบุรีดิเรกฤทธิ์ ศูนย์ราชการเฉลิมพระเกียรติ กรุงเทพฯ  ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม  เป็นประธานการประชุม หารือแนวทางการดำเนินการตามร่างแผนพัฒนารัฐบาลดิจิทัลของประเทศไทย พ.ศ. ๒๕๖๓ - ๒๕๖๕ โดยมี นายวิทยา สุริยะวงค์ รองปลัดกระทรวงยุติธรรม และผู้ที่เกี่ยวข้อง เข้าร่วมฯ
เพื่อรับทราบการนำเสนอร่างแผนพัฒนารัฐบาลดิจิทัลของประเทศไทย พ.ศ. ๒๕๖๓ - ๒๕๖๕ โดย สำนักงานพัฒนารัฐบาลดิจิทัล (องค์การมหาชน) พร้อมทั้ง กระทรวงยุติธรรมนำเสนอโครงการสำคัญที่จะดำเนินการในปี พ.ศ. ๒๕๖๓ - ๒๕๖๕  โดยแบ่งเป็น ๓ กลุ่ม คือ ๑. พัฒนาโครงสร้างพื้นฐานเพื่อสนับสนุนการปฏิบัติงานและการให้บริการ ๒. พัฒนาระบบสารสนเทศเพื่อยกระดับการให้บริการประชาชนเพื่อให้สามารถเข้าถึงบริการได้สะดวกรวดเร็วมากยิ่งขึ้น ๓. พัฒนาระบบสารสนเทศรองรับการปฏิบัติงานเพื่อปรับเปลี่ยนสู่การเป็นองค์การดิจิตอล

ที่มา : https://www.thaigov.go.th/news/contents/details/31122
