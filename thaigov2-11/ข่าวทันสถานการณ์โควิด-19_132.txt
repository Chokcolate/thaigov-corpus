รัฐบาลไทย-ข่าวทำเนียบรัฐบาล-รมว.ดีอีเอส พร้อมคณะฯ เดินทางให้กำลังใจประชาชนชุมชนบางคอแหลม มอบอาหารแห้ง-ปรุงสุก ผ่าน Food truck เพื่อต่อสู้โควิด-19 ไปด้วยกัน [กระทรวงดิจิทัลเพื่อเศรษฐกิจและสังคม]

วันอังคารที่ 26 พฤษภาคม 2563
พิมพ์
รมว.ดีอีเอส พร้อมคณะฯ เดินทางให้กำลังใจประชาชนชุมชนบางคอแหลม มอบอาหารแห้ง-ปรุงสุก ผ่าน Food truck เพื่อต่อสู้โควิด-19 ไปด้วยกัน [กระทรวงดิจิทัลเพื่อเศรษฐกิจและสังคม]
“พุทธิพงษ์”พร้อมคณะฯ เดินทางให้กำลังใจประชาชนชุมชนบางคอแหลม มอบอาหารแห้ง-ปรุงสุก ผ่าน Food truck เพื่อต่อสู้โควิด-19 ไปด้วยกัน
นายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม(ดีอีเอส) พร้อมด้วย นายเนวินธุ์ ช่อชัยทิพฐ์ ผู้ช่วยรัฐมนตรีประจำกระทรวงดิจิทัลฯ เดินทางพบปะให้กำลังใจประชาชนชาวบางคอแหลม ณ ชุมชน ซ.เจริญกรุง 85 กรุงเทพฯ เพื่อต่อสู้โควิดไปด้วยกัน เมื่อวันที่ 25 พฤษภาคม 2563 ซึ่งคณะของรัฐมนตรีฯมาพร้อมกับ รถ Food truck ภายใต้ Concept # Never give up # We will Win โดยรถ Food Truck จะทำอาหารปรุงสุก ใหม่ๆร้อนๆ เพื่อให้ชาวบ้านและชาวชุมชน ได้ทานอาหารที่สดใหม่ รถคันนี้จะบรรทุกความสุข และน้ำใจการแบ่งปันให้กับชาวบ้าน พร้อมแจกอาหารแห้งและอาหารพร้อมรับประทาน อาทิ บะหมี่แห้งน่องไก่ 350 ชุด, น้ำหวาน, ขนมจีบ 250 ชุด, ไข่เค็มไชยา กว่า 1,800 ใบ และโดนัทจากร้านในพื้นที่กว่า 300 ชิ้น ให้กับเด็กๆ ที่สำคัญได้แจกพืชผักสวนครัวพร้อมกระถางไปดูแลต่อ ได้แก่ ต้นกระเพรา โหระพา และผักวอเตอร์เครส รวมกว่า 200 ต้น ให้ชาวบ้านได้ปลูกผักสวนครัวปลอดสารพิษ ทานกันเองภายในครัวเรือนเอง เพื่อลดค่าใช้จ่ายและ พึ่งพาตัวเอง

ที่มา : https://www.thaigov.go.th/news/contents/details/31530
