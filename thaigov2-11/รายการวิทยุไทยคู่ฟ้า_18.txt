รัฐบาลไทย-ข่าวทำเนียบรัฐบาล-3 ประเด็นฟื้นฟูเศรษฐกิจและสังคมจากโควิด-19

วันพฤหัสบดีที่ 4 มิถุนายน 2563
3 ประเด็นฟื้นฟูเศรษฐกิจและสังคมจากโควิด-19
วันพฤหัสบดีที่ 4 มิถุนายน 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
พลเอก ประยุทธ์ จันทร์โอชา นายกรัฐมนตรี เสนอ 3 ประเด็นสำคัญเพื่อฟื้นฟูเศรษฐกิจและสังคมจากวิกฤตโควิด-19 ในกิจกรรมขององค์การสหประชาชาติ ประกอบด้วย 1. ความพร้อมของระบบสาธารณสุขที่เข้มแข็ง งบประมาณด้านสาธารณสุข หลักประกันสุขภาพถ้วนหน้า โดยประเทศไทยมีระบบ อสม.ที่มีประสิทธิภาพ 2. สภาพแวดล้อมทางการค้าและการลงทุนที่เป็นมิตร และการยึดมั่นในระบบการค้าพหุภาคีที่เปิดกว้าง เพื่อบรรเทาผลกระทบต่อเศรษฐกิจ การค้า และการลงทุนระหว่างประเทศให้เดินหน้าต่อไปได้ และ 3. การวางแผนเพื่อการฟื้นตัวอย่างยั่งยืน รองรับความปรกติใหม่ คือ การดูแลสภาพแวดล้อม และการใช้ทรัพยากรอย่างมีประสิทธิภาพ ซึ่งต้องอาศัยความร่วมมือของทุกฝ่าย โดยไม่ทิ้งใครไว้ข้างหลัง
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/31904
