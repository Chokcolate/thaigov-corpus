รัฐบาลไทย-ข่าวทำเนียบรัฐบาล-รายงานข่าวกรณีโรคติดเชื้อไวรัสโคโรนา 2019 (COVID-19) ประจำวันที่ 24 พฤษภาคม 2563

วันอาทิตย์ที่ 24 พฤษภาคม 2563
รายงานข่าวกรณีโรคติดเชื้อไวรัสโคโรนา 2019 (COVID-19) ประจำวันที่ 24 พฤษภาคม 2563
สถานการณ์ผู้ติดเชื้อไวรัสโคโรนา 2019 ในประเทศไทย วันนี้ไม่มีรายงานผู้ติดเชื้อรายใหม่ มีผู้ป่วยกลับบ้าน 5 ราย รวมกลับบ้านได้สะสม 2,921 หรือคิดเป็นร้อยละ 96.08 ของผู้ป่วยทั้งหมด ทำให้ขณะนี้มีผู้ป่วยที่ยังรักษาอยู่ในโรงพยาบาล 63 ราย หรือคิดเป็นร้อยละ
รายงานข่าวกรณีโรคติดเชื้อไวรัสโคโรนา 2019 (COVID-19)
ประจำวันที่ 24 พฤษภาคม 2563
สถานการณ์ผู้ติดเชื้อไวรัสโคโรนา 2019 ในประเทศไทย วันนี้ไม่มีรายงานผู้ติดเชื้อรายใหม่ มีผู้ป่วยกลับบ้าน 5 ราย รวมกลับบ้านได้สะสม 2,921 หรือคิดเป็นร้อยละ 96.08 ของผู้ป่วยทั้งหมด ทำให้ขณะนี้มีผู้ป่วยที่ยังรักษาอยู่ในโรงพยาบาล 63 ราย หรือคิดเป็นร้อยละ 2.07 ของผู้ป่วยทั้งหมด ไม่มีผู้เสียชีวิตเพิ่ม ผู้เสียชีวิตสะสม 56 ราย รวมผู้ป่วยสะสม 3,040 ราย
จากสถานการณ์ผู้ติดเชื้อของประเทศไทยในช่วง 2 สัปดาห์ที่ผ่านมา มีผู้ติดเชื้อรายใหม่เพิ่มขึ้นไม่ถึง 10 รายต่อวัน แต่ยังคงมีการพบการติดเชื้อจากการสัมผัสใกล้ชิดและผู้ที่มีประวัติเดินทางไปในสถานที่ชุมชน แสดงให้เห็นว่า ความประมาทไม่ป้องกันตนเอง การสัมผัสใกล้ชิด การอยู่ในสถานที่แออัด ยังมีความเสี่ยงที่อาจติดเชื้อโควิด19 ได้ ขอเน้นย้ำว่ามาตรการรักษาระยะห่าง 1-2 เมตร การสวมใส่หน้ากากอนามัย/หน้ากากผ้า การล้างมือบ่อยๆ นั้นมีความสำคัญเป็นเกราะป้องกันตนเองจากเชื้อโรค ขอให้ประชาชนร่วมมือ ร่วมใจรักษาการ์ด “การ์ดอย่าตก” และปฏิบัติต่อเนื่องให้เป็นนิสัยเพื่อความปลอดภัยของทุกคน
เมื่อวานนี้ (23 พฤษภาคม 2563) ด่านควบคุมโรคระหว่างประเทศท่าอากาศยานสุวรรณภูมิ ได้ทำการคัดกรองผู้เดินทางเข้าประเทศจำนวน 77 ราย พบผู้สงสัยเข้าเกณฑ์เฝ้าระวัง 2 ราย และผู้ติดตาม 1 ราย ขณะนี้ได้นำเข้าสู่ระบบการเฝ้าระวังแล้ว
สำหรับสถานที่กักตัวของรัฐ (State Quarantine) ในเขตสุขภาพที่ 6 จำนวนทั้งสิ้น 11 แห่ง  มีผู้เข้ารับการกักตัวสะสม 5,198 ราย กลับบ้านแล้ว 2,781 ราย มีผู้เข้าเกณฑ์เฝ้าระวังสอบสวนโรค 38 ราย พบผู้ป่วยยืนยันสะสม 21 ราย ขณะนี้มีผู้ที่อยู่ระหว่างเข้ารับการกักตัว จำนวน 2,777 ราย โดยในวันนี้ (24 พฤษภาคม 2563) ทีมบุคลากรทางการแพทย์โรงพยาบาลระยองได้ทำการ Swab เก็บสิ่งส่งตรวจคนไทยที่เดินทางกลับจากประเทศญี่ปุ่น ครั้งที่ 1 จำนวน 58 ราย และทีมบุคลากรทางการแพทย์โรงพยาบาลพระปกเกล้า จันทบุรี ได้ดำเนินการ Swab เก็บสิ่งส่งตรวจ ผู้เดินทางจากกลับประเทศรัสเซียจำนวน 97 ราย และประเทศฟิลิปปินส์จำนวน 163 ราย เป็นครั้งที่ 2 รวมถึงช่างแอร์อีก 2 ราย ทุกรายให้ความร่วมมือเป็นอย่างดี
****************************************  24 พฤษภาคม 2563

ที่มา : https://www.thaigov.go.th/news/contents/details/31382
