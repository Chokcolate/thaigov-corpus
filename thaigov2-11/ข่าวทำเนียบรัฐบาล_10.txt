รัฐบาลไทย-ข่าวทำเนียบรัฐบาล-รมต.นร. นายเทวัญฯ ย้ำที่ประชุม คคบ. ทำงานเชิงรุก เดินหน้าช่วยเหลือผู้บริโภคทุกกรณีอย่างเป็นธรรม ขณะที่การประชุม คคบ. วันนี้ มีมติดำเนินคดีผู้ประกอบธุรกิจ 15 ราย

วันพุธที่ 20 พฤษภาคม 2563
พิมพ์
รมต.นร. นายเทวัญฯ ย้ำที่ประชุม คคบ. ทำงานเชิงรุก เดินหน้าช่วยเหลือผู้บริโภคทุกกรณีอย่างเป็นธรรม ขณะที่การประชุม คคบ. วันนี้ มีมติดำเนินคดีผู้ประกอบธุรกิจ 15 ราย
นายเทวัญ ลิปตพัลลภ รัฐมนตรีประจำสำนักนายกรัฐมนตรีย้ำที่ประชุมคณะกรรมการคุ้มครองผู้บริโภค (คคบ.) ทำงานเชิงรุก เดินหน้าช่วยเหลือผู้บริโภคทุกกรณีอย่างเป็นธรรม ขณะที่การประชุม คคบ. วันนี้ มีมติดำเนินคดีผู้ประกอบธุรกิจ 15 ราย
วันนี้ (20 พฤษภาคม 2563) เวลา 09.00 น. นายเทวัญ ลิปตพัลลภ รัฐมนตรีประจำสำนักนายกรัฐมนตรี  ในฐานะประธานกรรมการคุ้มครองผู้บริโภค เป็นประธานการประชุมคณะกรรมการคุ้มครองผู้บริโภค (คคบ.) ครั้งที่ 4/2563 ณ ห้องประชุม 301 ตึกบัญชาการ 1 ทำเนียบรัฐบาล โดยมีนายณัฏฐชัย ศรีรุ่งสุขพินิจ ที่ปรึกษารัฐมนตรีประจำสำนักนายกรัฐมนตรี พล.ต.ต.ประสิทธิ์ เฉลิมวุฒิศักดิ์ เลขาธิการคณะกรรมการคุ้มครองผู้บริโภค และคณะกรรมการคุ้มครองผู้บริโภค เข้าร่วมประชุม
ที่ประชุมได้มีการพิจารณาและมีมติให้ดำเนินคดีกับผู้ประกอบธุรกิจ รวม 15 ราย โดยแบ่งเป็นด้านอสังหาริมทรัพย์ มีหัวข้อสำคัญ 8 เรื่อง ประกอบด้วย กรณีผิดสัญญาในที่สาธารณะประโยชน์ เนื่องจากมีการเก็บค่าส่วนกลางเพิ่มเติม กรณีก่อสร้างห้องชุดไม่แล้วเสร็จตามสัญญา กรณียกเลิกสัญญาจะซื้อขายห้องชุดโดยไม่มีหนังสือบอกกล่าวให้ผู้ร้องทราบ กรณีผิดสัญญาจ้างตกแต่งภายใน กรณีผิดสัญญาเนื่องจากมีการก่อสร้างล่าช้ากว่าที่กำหนดในสัญญา กรณีบริษัทไม่ดำเนินการแก้ไขความชำรุดบกพร่องห้องชุดตามสัญญา กรณีบริษัทผิดสัญญาจะซื้อจะขายห้องชุดโดยการขายให้บุคคลอื่น กรณีผิดสัญญาเนื่องจากไม่มีที่จอดรถประจำให้ตามสัญญา
นอกจากนี้ ที่ประชุมยังได้พิจารณามีมติให้ดำเนินคดีด้านสินค้าและบริการ ประกอบด้วย กรณีผิดสัญญาประนีประนอมยอมความให้ชำระเงินคืนตามสัญญาว่าจ้างตกแต่งสถานที่จัดงาน กรณีผิดสัญญาว่าจ้างพนักงานแม่บ้านให้ดูแลผู้สูงอายุ กรณีผู้บริโภคกินอาหารเสริมแล้วเสียชีวิต จึงมีมติฟ้องให้บริษัทจ่ายค่าสินไหมทดแทน กรณีผิดสัญญาว่าจ้างติดตั้งเหล็กดัด มุ้งลวด และวอลเปเปอร์  รวมถึงได้มีการพิจารณาดำเนินคดีด้านโฆษณา ประกอบด้วย กรณีผู้ประกอบการสถานเสริมความงามปิดกิจการ ทำให้ผู้บริโภคได้รับความเสียหาย และกรณีที่บริษัทเชิญชวนให้สมัครคอร์สสัมมนา แต่ไม่สามารถดำเนินการได้ตามสัญญา
รัฐมนตรีประจำสำนักนายกรัฐมนตรีเปิดเผยว่า ได้สั่งการ สคบ. เร่งติดตามกรณีประชาชนซื้ออสังหาริมทรัพย์แล้วไม่ได้รับความเป็นธรรม เพื่อบรรเทาความเดือดร้อนโดยเฉพาะในช่วงสถานการณ์โควิด-19 พร้อมทั้ง สั่งการให้ สคบ. ติดตามกรณีประชาชนได้รับความเดือดร้อนจากการซื้อสิ

ที่มา : https://www.thaigov.go.th/news/contents/details/31151
