รัฐบาลไทย-ข่าวทำเนียบรัฐบาล-กระทรวงยุติธรรม ประชุมคณะกรรมการกำหนดหลักเกณฑ์และคัดเลือก สื่อสร้างสรรค์ เสริมสร้างคุณธรรม ครั้งที่ ๑/๒๕๖๓

วันอังคารที่ 26 พฤษภาคม 2563
กระทรวงยุติธรรม ประชุมคณะกรรมการกำหนดหลักเกณฑ์และคัดเลือก สื่อสร้างสรรค์ เสริมสร้างคุณธรรม ครั้งที่ ๑/๒๕๖๓
นางสาวรวิวรรณ์ ศรีวนาภิรมย์ ผู้ช่วยปลัดกระทรวงยุติธรรม เป็นประธานการประชุมคณะกรรมการกำหนดหลักเกณฑ์และคัดเลือกสื่อสร้างสรรค์ เสริมสร้างคุณธรรม ครั้งที่ ๑/๒๕๖๓
ในวันอังคารที่ ๒๖ พฤษภาคม ๒๕๖๓ เวลา ๑๓.๓๐ น.
ณ ห้องประชุมกระทรวงยุติธรรม ๒ ชั้น ๘
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
นางสาวรวิวรรณ์ ศรีวนาภิรมย์ ผู้ช่วยปลัดกระทรวงยุติธรรม
เป็นประธานการประชุมคณะกรรมการกำหนดหลักเกณฑ์และคัดเลือก
สื่อสร้างสรรค์ เสริมสร้างคุณธรรม ครั้งที่ ๑/๒๕๖๓
โดยมีคณะกรรมการผู้ทรงคุณวุฒิ เข้าร่วมฯ
โดยที่ประชุมรับทราบการแต่งตั้งคณะกรรมการกำหนดหลักเกณฑ์
และคัดเลือกสื่อสร้างสรรค์ เสริมสร้างคุณธรรม
นอกจากนี้ พิจารณาหลักเกณฑ์การประกวดภาพถ่าย โครงการส่งเสริมคุณธรรมจริยธรรม
ในองค์กรตามหลักธรรมาภิบาล (กิจกรรมที่ ๒ : ประกวดสื่อสร้างสรรค์ เสริมสร้างคุณธรรม)
สำหรับโครงการดังกล่าว ศูนย์ปฏิบัติการต่อต้านการทุจริต กระทรวงยุติธรรม
จะดำเนินการเปิดรับสมัครให้ผู้เข้าร่วมโครงการส่งผลงานเกี่ยวกับการทำความดีในรูปแบบต่างๆ
เพื่อปลูกจิตสำนึกการทำความดีและรับผิดชอบต่อส่วนรวม และส่งเสริมค่านิยมในการสร้างคนดี
มีจิตสาธารณะตามประมวลจริยธรรมข้าราชการพลเรือน
และตามพระราชบัญญัติมาตรฐานทางจริยธรรม พ.ศ. ๒๕๖๒
รวมถึงจุดประกายและสร้างแรงบันดาลใจให้เกิดการทำความดีให้เกิดขึ้นในสังคมด้วย

ที่มา : https://www.thaigov.go.th/news/contents/details/31527
