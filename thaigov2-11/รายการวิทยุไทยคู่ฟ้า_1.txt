รัฐบาลไทย-ข่าวทำเนียบรัฐบาล-การจัดการเรียนทางไกลในช่วงการแพร่ระบาดของโรคโควิด-19

วันเสาร์ที่ 23 พฤษภาคม 2563
การจัดการเรียนทางไกลในช่วงการแพร่ระบาดของโรคโควิด-19
วันจันทร์ที่ 18 พ.ค 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
จากสถานการณ์การแพร่ระบาดของโรคโควิด-19 กระทรวงศึกษาธิการให้ความสำคัญกับความต่อเนื่องของการเรียนรู้ ภายใต้แนวคิด “แม้ว่าโรงเรียนหยุดได้ แต่การเรียนรู้หยุดไม่ได้” โดยหากไม่สามารถจัดการเรียนการสอนแบบปกติได้ จะใช้วิธีการเรียนการสอนทางไกล ผ่านฟรีทีวี 17 ช่อง ควบคู่ไปกับการใช้สื่อออนไลน์ที่ได้พัฒนาขึ้น และการจัดการเรียนแบบห้องเรียนจำลอง โดยแต่ละโรงเรียนจะปรับตารางสอนตามความเหมาะสมเพื่อให้สอดคล้องกับตารางเรียนของ DLTV สำหรับโรงเรียนใดที่ขาดแคลนอุปกรณ์ เช่น Digital TV Box ทางกระทรวงจะร่วมมือกับ กสทช. และกระทรวงดิจิทัลเพื่อเศรษฐกิจและสังคม จัดเตรียมเครื่องมืออุปกรณ์สนับสนุนให้พร้อม เพื่อรองรับการจัดการเรียนการสอนให้เกิดประสิทธิภาพสูงสุดต่อไป
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/31346
