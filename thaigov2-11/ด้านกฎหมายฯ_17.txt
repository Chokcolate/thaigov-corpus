รัฐบาลไทย-ข่าวทำเนียบรัฐบาล- อดีตนักมวยแชมป์โลก “แม็ก อัจฉริยะ” ขอบคุณกระทรวงยุติธรรม ช่วยประกันตัว-สู้คดียาเสพติด ศาลยกฟ้อง

วันจันทร์ที่ 1 มิถุนายน 2563
อดีตนักมวยแชมป์โลก “แม็ก อัจฉริยะ” ขอบคุณกระทรวงยุติธรรม ช่วยประกันตัว-สู้คดียาเสพติด ศาลยกฟ้อง
อดีตนักมวยแชมป์โลก “แม็ก อัจฉริยะ” ขอบคุณกระทรวงยุติธรรม ช่วยประกันตัว-สู้คดียาเสพติด ศาลยกฟ้อง
ในวันศุกร์ที่ ๒๙ พฤษภาคม ๒๕๖๓ เวลา ๑๑.๓๐ น.
นายสมศักดิ์ เทพสุทิน รัฐมนตรีว่าการกระทรวงยุติธรรม
มอบหมายให้ นายสามารถ เจนชัยจิตรวนิช ผู้ช่วยรัฐมนตรีประจำกระทรวงยุติธรรม
พร้อมด้วย นายเรืองศักดิ์ สุวารี อธิบดีกรมคุ้มครองสิทธิและเสรีภาพ
ต้อนรับ นายวรกร พงศ์ธนากุล ทนายความ พร้อมด้วย นายอัจฉริยะ วิโรจน์สุโนบล หรือ แม็กซ์
อดีตนักมวยแชมป์สภามวยแห่งเอเชีย (WBC เอเชีย)
เพื่อขอบคุณกระทรวงยุติธรรม ที่ให้เงินจากกองทุนยุติธรรมใช้เป็นหลักทรัพย์ในการประกันตัว
หรือขอปล่อยตัวชั่วคราว ในการสู้คดีร่วมกันมียาเสพติดประเภทที่ ๑ (ยาบ้า) ไว้ในครอบครองเพื่อจำหน่าย
ซึ่งศาลจังหวัดระนอง มีคำพิพากษายกฟ้องนายอัจฉริยะฯ แต่ให้กักขังไว้ในเรือนจำจังหวัดระนอง
ต่อมาเมื่อวันที่ ๒๗ พฤษภาคม ๒๕๖๓ ศาลอุทธรณ์มีคำพิพากษาตามศาลชั้นต้นให้ยกฟ้อง
และอัยการมีความเห็นไม่ฎีกา ทำให้ “แม็ก อัจฉริยะ” ได้รับการปล่อยตัวจากเรือนจำ
นายสามารถฯ กล่าวว่า จากนโยบายพลเอกประยุทธ์ จันทร์โอชา นายกรัฐมนตรี ที่ต้องการให้ประชาชน
เข้าถึงกระบวนการยุติธรรมได้  โดยกองทุนยุติธรรมได้พิจารณาให้เงินประกันตัวตามเงื่อนไขของกองทุนยุติธรรม
แต่เนื่องจากเป็นเรื่องเกี่ยวกับยาเสพติด และปริมาณยามีจำนวนมากจึงมีการคัดค้านไม่ให้ประกันตัว
แต่เมื่อข้อเท็จจริงได้ปรากฏ ผู้ต้องหาหรือจำเลยไม่ได้กระทำความผิด โดยยกผลประโยชน์ให้จำเลย
โดยเข้าเงื่อนไขที่กระทรวงยุติธรรมได้พิจารณาให้ความช่วยเหลือตาม
พ.ร.บ.ค่าตอบแทนผู้เสียหาย และค่าทดแทนและค่าใช้จ่ายแก่จำเลยในคดีอาญา

ที่มา : https://www.thaigov.go.th/news/contents/details/31798
