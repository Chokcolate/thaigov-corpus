รัฐบาลไทย-ข่าวทำเนียบรัฐบาล-จัดตั้งโรงทานช่วยเหลือผู้ยากไร้และรับผลกระทบจากโควิด-19

วันเสาร์ที่ 23 พฤษภาคม 2563
จัดตั้งโรงทานช่วยเหลือผู้ยากไร้และรับผลกระทบจากโควิด-19
วันศุกร์ที่ 22 พฤษภาคม 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลโดยสำนักงานพระพุทธศาสนาแห่งชาติประสานงานวัดทั่วประเทศที่มีศักยภาพ จัดตั้งโรงทาน ช่วยเหลือประชาชนผู้ยากไร้และผู้ที่ได้รับผลกระทบจากการแพร่ระบาดของโรคโควิด-19 นำร่องที่วัดระฆังโฆสิตารามวรมหาวิหาร โดยการสนับสนุนจากภาครัฐ เอกชน และชุมชน ล่าสุดดำเนินการแล้วกว่า 900 ศูนย์ ช่วยผู้เดือดร้อนราว 274,000 คนต่อวัน สำหรับวัดขนาดเล็กที่ยังมีศักยภาพไม่มากได้จัดตั้งโรงทานแบบตู้ปันสุข เพื่อช่วยเหลือประชาชน และจัดระเบียบการให้บริการตามมาตรการควบคุมโรค เช่น ตรวจคัดกรองอุณหภูมิร่างกาย ตรวจสอบการสวมหน้ากากอนามัย ให้ประชาชนเว้นระยะห่าง 1 – 2 เมตร ให้ผู้ประกอบอาหารสวมผ้ากันเปื้อน หมวกคลุมผม และล้างมือให้สะอาดอย่างสม่ำเสมอ เป็นต้น
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/31350
