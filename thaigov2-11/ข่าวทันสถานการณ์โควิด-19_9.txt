รัฐบาลไทย-ข่าวทำเนียบรัฐบาล-สถานเอกอัครราชทูต ณ บันดาร์เสรีเบกาวันนำอาหารไทยไปมอบให้แก่นักศึกษาไทยที่ศึกษาอยู่ในมหาวิทยาลัยในบรูไน 3 แห่ง จำนวนรวม 42 คน  [กระทรวงการต่างประเทศ]

วันอังคารที่ 19 พฤษภาคม 2563
สถานเอกอัครราชทูต ณ บันดาร์เสรีเบกาวันนำอาหารไทยไปมอบให้แก่นักศึกษาไทยที่ศึกษาอยู่ในมหาวิทยาลัยในบรูไน 3 แห่ง จำนวนรวม 42 คน  [กระทรวงการต่างประเทศ]
สถานเอกอัครราชทูต ณ บันดาร์เสรีเบกาวันนำอาหารไทยไปมอบให้แก่นักศึกษาไทยที่ศึกษาอยู่ในมหาวิทยาลัยในบรูไน 3 แห่ง จำนวนรวม 42 คน ในช่วงสถานการณ์การแพร่ระบาดโควิด-19
เมื่อวันที่ 13 พฤษภาคม 2563 น.ส. วันทนีย์ วิพุธวงศ์สกุล เอกอัครราชทูต ณ บันดาร์เสรีเบกาวัน นายรุจ ธรรมมงคล อัครราชทูต และนางประเทืองทิพย์ ศิริวิเทศ อัครราชทูตที่ปรึกษา ได้นำอาหารไทยไปมอบให้กับนักศึกษาไทยที่ศึกษาอยู่ในมหาวิทยาลัยในบรูไน 3 แห่ง ได้แก่ มหาวิทยาลัย Universiti Perguruan Ugama Seri Begawan (KUPU-SB) จำนวน 5 คน มหาวิทยาลัย Universiti Islam Sultan Sharif Ali (UNISSA) จำนวน 34 คน และมหาวิทยาลัย Universiti Brunei Darussalam (UBD) จำนวน 3 คน
ในโอกาสนี้ เอกอัครราชทูตและอัครราชทูตได้ให้กำลังใจพร้อมทั้งสอบถามความเป็นอยู่ของนักศึกษาซึ่งอยู่ระหว่างปิดภาคการศึกษา และได้รับทราบว่านักศึกษาทุกคนมีสุขภาพแข็งแรง มีกำลังใจดี และทางมหาวิทยาลัยทั้ง 3 แห่งได้ให้การดูแลนักศึกษาไทยเป็นอย่างดี

ที่มา : https://www.thaigov.go.th/news/contents/details/31107
