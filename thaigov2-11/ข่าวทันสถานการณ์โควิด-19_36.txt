รัฐบาลไทย-ข่าวทำเนียบรัฐบาล-ก.ท่องเที่ยวฯ เชิญ 13 สาขาวิชาชีพ สภาอุตสาหกรรมท่องเที่ยวร่วมหารือมาตรการเยียวยา เพื่อขับเคลื่อนเศรษฐกิจหลังโควิด-19 [กระทรวงการท่องเที่ยวเเละกีฬา]

วันพฤหัสบดีที่ 21 พฤษภาคม 2563
ก.ท่องเที่ยวฯ เชิญ 13 สาขาวิชาชีพ สภาอุตสาหกรรมท่องเที่ยวร่วมหารือมาตรการเยียวยา เพื่อขับเคลื่อนเศรษฐกิจหลังโควิด-19 [กระทรวงการท่องเที่ยวเเละกีฬา]
ก.ท่องเที่ยวฯ เชิญ 13 สาขาวิชาชีพ สภาอุตสาหกรรมท่องเที่ยวร่วมหารือมาตรการเยียวยา เพื่อขับเคลื่อนเศรษฐกิจหลังโควิด-19
จากสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) ที่ส่งผลกระทบโดยตรงต่อภาคอุตสาหกรรมท่องเที่ยวและเศรษฐกิจในประเทศไทยเป็นอย่างมาก กระทรวงการท่องเที่ยวและกีฬา ในฐานะหน่วยงานหลักในการส่งเสริมและสนับสนุนอุตสาหกรรมการท่องเที่ยวของไทยเล็งเห็นความสำคัญในการให้ความช่วยเหลือเยียวยาผู้ประกอบการด้านการท่องเที่ยว เพื่อให้สามารถรักษาขีดความสามารถในการแข่งขันด้านการท่องเที่ยวของไทยให้คงอยู่ และมีความพร้อมในการขับเคลื่อนเศรษฐกิจของไทยต่อไปภายหลังวิกฤตไวรัสสิ้นสุด
วันนี้เวลา 09.30 น. นายพิพัฒน์ รัชกิจประการ รัฐมนตรีว่าการกระทรวงการท่องเที่ยวและกีฬา เป็นประธานการประชุมหารือด้านมาตรการการเงินและการคลังเพื่อช่วยเหลือผู้ประกอบการด้านการท่องเที่ยว ณ ห้องประชุมกระทรวงการท่องเที่ยวและกีฬา ถนนราชดำเนินนอก โดยมีผู้บริหารในสังกัดกระทรวงการท่องเที่ยวและกีฬา ผู้บริหารจากกระทรวงการคลัง และหน่วยงานที่เกี่ยวข้อง พร้อมด้วยผู้แทนจาก 13 สาขาวิชาชีพ สมาชิกสภาอุตสาหกรรมท่องเที่ยว
แห่งประเทศไทยเข้าร่วมประชุม
รมว.พิพัฒน์ เปิดเผยว่า "เพื่อให้ประเทศไทยสามารถรักษาขีดความสามารถในการแข่งขันด้านการท่องเที่ยวให้คงอยู่ และมีความพร้อมในการขับเคลื่อนเศรษฐกิจของไทยต่อไปภายหลังวิกฤตไวรัสสิ้นสุด กระทรวงการท่องเที่ยวและกีฬาจึงได้มีคำสั่งแต่งตั้งคณะกรรมการแก้ไข เยียวยา และฟื้นฟูผู้เกี่ยวข้องกับอุตสาหกรรมท่องเที่ยวและอุตสาหกรรมกีฬา ตลอดจนผู้ที่เกี่ยวข้องในวงการท่องเที่ยวและกีฬาที่ได้รับผลกระทบจากสถานการณ์การแพร่ระบาดของโรคติดเชื้อไวรัสโคโรนา 2019 (COVID-19)

ที่มา : https://www.thaigov.go.th/news/contents/details/31212
