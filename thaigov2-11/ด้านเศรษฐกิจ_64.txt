รัฐบาลไทย-ข่าวทำเนียบรัฐบาล-รปอ.วรวรรณฯ ลงพื้นที่แฟลตตำรวจส่วนกลางทุ่งสองห้อง กทม. ติดตามการติดตั้งชุดบำบัดน้ำเสีย

วันอังคารที่ 26 พฤษภาคม 2563
พิมพ์
รปอ.วรวรรณฯ ลงพื้นที่แฟลตตำรวจส่วนกลางทุ่งสองห้อง กทม. ติดตามการติดตั้งชุดบำบัดน้ำเสีย
นางวรวรรณ ชิตอรุณ รองปลัดกระทรวงอุตสาหกรรม ในฐานะผู้อำนวยการศูนย์อำนวยการจิตอาสากระทรวงอุตสาหกรรม  ลงพื้นที่แฟลตตำรวจส่วนกลางทุ่งสองห้อง กทม. ติดตามการติดตั้งชุดบำบัดน้ำเสีย
(วันนี้ 26 พฤษภาคม 2563) นางวรวรรณ ชิตอรุณ รองปลัดกระทรวงอุตสาหกรรม ในฐานะผู้อำนวยการศูนย์อำนวยการจิตอาสากระทรวงอุตสาหกรรม และนายบรรจง สุกรีฑา ผู้ตรวจราชการกระทรวงอุตสาหกรรม รองผู้อำนวยการศูนย์อำนวยการจิตอาสากระทรวงอุตสาหกรรม พร้อมคณะทำงาน ลงพื้นที่แฟลตตำรวจส่วนกลางทุ่งสองห้อง กทม. ซึ่งเป็นพื้นที่พักอาศัยของตำรวจส่วนกลาง เขตทุ่งสองห้อง เพื่อติดตามการติดตั้งชุดบำบัดน้ำเสีย โดยจะติดตั้งจำนวน 2 จุด เพื่อบำบัดน้ำเสียจากห้องน้ำ และน้ำเสียจากลำรางน้ำทิ้งจากอาคาร ซึ่งจะทำให้น้ำทิ้งมีคุณภาพดีก่อนปล่อยลงสู่คลองเปรมประชากร

ที่มา : https://www.thaigov.go.th/news/contents/details/31521
