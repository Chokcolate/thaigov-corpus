รัฐบาลไทย-ข่าวทำเนียบรัฐบาล-กระทรวงดิจิทัลฯ เร่งสร้างความเข้าใจต่อประชาชน ลดปัญหา แชร์-โพสต์ ข่าวปลอม

วันพฤหัสบดีที่ 28 พฤษภาคม 2563
กระทรวงดิจิทัลฯ เร่งสร้างความเข้าใจต่อประชาชน ลดปัญหา แชร์-โพสต์ ข่าวปลอม
กระทรวงดิจิทัลฯ เร่งสร้างความเข้าใจต่อประชาชน ลดปัญหา แชร์-โพสต์ ข่าวปลอม
นายภุชพงค์ โนดไธสง รองปลัดกระทรวงดิจิทัลเพื่อเศรษฐกิจและสังคม เป็นประธานการประชุมคณะทำงานวิเคราะห์ คัดกรอง ตรวจสอบและแก้ไขปัญหาข่าวปลอม ครั้งที่ 1/2563 ที่ประชุมได้พิจารณาถึงแนวทางการดำเนินแก้ปัญหาข่าวปลอมเชิงรุก โดยเร่งรัดสร้างการรับรู้ให้ประชาชน ทั้งเรื่องของศูนย์ต่อต้านข่าวปลอมในเชิงการรับรู้ วิเคราะห์ข่าวปลอม ความรู้ในข้อกฎหมายต่างๆ ผลลัพธ์และบทลงโทษของการแชร์ การโพสต์ข่าวปลอม ตลอดจนการกระทำความผิดตาม พ.ร.บ.คอมพิวเตอร์ ซึ่งต้องสอดรับกับกระบวนการทำงานของ Fake News Center จะต้องมีการดำเนินการให้มีความรวดเร็ว ตรวจสอบให้ได้รับรู้ถึงความถูกต้องและมีวิธีการบริหารจัดการข่าวปลอมให้ได้เร็วที่สุด ณ ห้องประชุม 802 ชั้น 8 กระทรวงดิจิทัลฯ ถนนแจ้งวัฒนะ เมื่อวันที่ 26 พฤษภาคม 2563
ในการนี้ ได้มีการเสนอการกำหนดแนวทางการเผยแพร่ประชาสัมพันธ์ กรณีข่าวที่เกิดความเข้าใจคาดเคลื่อน /ข่าวจริง/ข่าวเตือนภัยต่างๆ ตามขั้นตอนการพิจารณาข่าวปลอม การวิเคราะห์ข้อมูลข่าวสารออนไลน์ อย่างรู้เท่าทันของภาครัฐ จากพันธมิตรต่าง ๆ อาทิ ชัวร์ก่อนแชร์ สำนักข่าวไทย อสมท ,ข่าวที่แถลงเกี่ยวกับ สถานการณ์โควิด-19 หรือที่เกี่ยวข้องศูนย์บริหารสถานการณ์โควิด-19 ศบค. , Fda Thaiสำนักงานคณะกรรมการอาหารและยา (อย.) ข่าวเกี่ยวกับสุขภาพ กระทรวงสาธารณสุข/กรมควบคุมโรค/กรมอนามัย/กรมการแพทย์แผนไทย , ข่าวจริงประเทศไทย กรมประชาสัมพันธ์ ,ข่าวเกี่ยวกับการศึกษา กระทรวงศึกษาธิการ , ข่าวเกี่ยวกับงานกฎหมาย/งานยุติธรรมกระทรวงยุติธรรม ,ข่าวเกี่ยวกับคดี ต่าง ๆ สำนักงานตำรวจแห่งชาติ/กองบังคับการปราบปรามการกระทำความผิดเกี่ยวกับอาชญากรรมทางเทคโนโลยี ฯลฯ เพื่อให้การทำงานของศูนย์ต่อต้านข่าวปลอมมีประสิทธิภาพมากที่สุด และสร้างการรับรู้ให้กับสังคมได้อย่างทันท่วงที
****************

ที่มา : https://www.thaigov.go.th/news/contents/details/31636
