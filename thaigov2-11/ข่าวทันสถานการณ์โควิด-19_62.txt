รัฐบาลไทย-ข่าวทำเนียบรัฐบาล-กต. ประสานงานการบริจาคและการจัดส่ง shelter คัดกรองผู้ป่วยจากบริษัท IKEA Southeast Asia &amp; Mexico (IKEA) ให้กับกรมราชทัณฑ์และกระทรวงสาธารณสุขนำไปใช้ในพื้นที่จำเป็นและขาดแคลน [กระทรวงการต่างประเทศ]

วันศุกร์ที่ 22 พฤษภาคม 2563
พิมพ์
กต. ประสานงานการบริจาคและการจัดส่ง shelter คัดกรองผู้ป่วยจากบริษัท IKEA Southeast Asia & Mexico (IKEA) ให้กับกรมราชทัณฑ์และกระทรวงสาธารณสุขนำไปใช้ในพื้นที่จำเป็นและขาดแคลน [กระทรวงการต่างประเทศ]
กระทรวงการต่างประเทศประสานงานการบริจาคและการจัดส่ง shelter คัดกรองผู้ป่วยจากบริษัท IKEA Southeast Asia & Mexico (IKEA) ให้กับกรมราชทัณฑ์และกระทรวงสาธารณสุขนำไปใช้ในพื้นที่จำเป็นและขาดแคลน
เมื่อวันที่ 18 พฤษภาคม 2563 บริษัท IKEA Southeast Asia & Mexico (IKEA) ได้นำ shelter คัดกรองผู้ป่วยนำเข้าจากประเทศโปแลนด์ มาบริจาคให้แก่ประเทศไทยจำนวนทั้งสิ้น 50 หลัง โดยการประสานงานผ่านกรมเศรษฐกิจระหว่างประเทศ กระทรวงการต่างประเทศ เพื่อไปรษณีย์ไทยนำส่งให้กรมราชทัณฑ์และกระทรวงสาธารณสุขกระจายไปไว้ตามเรือนจำและโรงพยาบาลต่าง ๆ ในพื้นที่ที่จำเป็นและขาดแคลน ใน 26 จังหวัดทั่วประเทศ  ซึ่งเมื่อวันที่ 19 พฤษภาคม 2563 IKEA ได้ส่งทีมอาสาสมัครเข้าร่วมติดตั้ง shelter คัดกรองผู้ป่วย จำนวน 2 หลังที่โรงพยาบาลราชวิถีแล้ว
กระทรวงการต่างประเทศขอขอบคุณ IKEA กรมราชทัณฑ์ กระทรวงสาธารณสุข สถาบันเพื่อการยุติธรรมแห่งประเทศไทย (TIJ) มูลนิธิแม่ฟ้าหลวง และไปรษณีย์ไทย สำหรับความร่วมมือและการประสานงานในส่วนที่เกี่ยวข้องมา ณ ที่นี้

ที่มา : https://www.thaigov.go.th/news/contents/details/31293
