รัฐบาลไทย-ข่าวทำเนียบรัฐบาล-ครม.เห็นชอบแต่งตั้ง กก.คุ้มครองข้อมูลส่วนบุคคลและขยายเวลาบังคับใช้ กม.บางหมวด

วันพุธที่ 20 พฤษภาคม 2563
ครม.เห็นชอบแต่งตั้ง กก.คุ้มครองข้อมูลส่วนบุคคลและขยายเวลาบังคับใช้ กม.บางหมวด
ครม.เห็นชอบแต่งตั้ง กก.คุ้มครองข้อมูลส่วนบุคคลและขยายเวลาบังคับใช้ กม.บางหมวด
นายพุทธิพงษ์ ปุณณกันต์ รมว.ดิจิทัลเพื่อเศรษฐกิจและสังคม (ดีอีเอส) เปิดเผยถึง มติ ครม.ที่อนุมัติในหลักการ ร่างพระราชกฤษฎีกากำหนดหน่วยงานและกิจการที่ผู้ควบคุมข้อมูลส่วนบุคคลไม่อยู่ภายใต้บังคับแห่ง พ.ร.บ. คุ้มครองข้อมูลส่วนบุคคล พ.ศ.2562 เรื่องการขยายเวลาการบังคับใช้บทบัญญัติบางมาตราของ พ.ร.บ. คุ้มครองข้อมูลฯ ออกไปอีก 1 ปี ตามที่กระทรวงดิจิทัลฯเสนอในที่ประชุม จากเดิมที่จะมีผลบังคับใช้ในวันที่ 27 พ.ค.63 นี้ โดยจะยังไม่นำมาบังคับใช้ตั้งแต่ 27 พ.ค.63-31 พ.ค.64 เพื่อให้ผู้ที่มีข้อมูลส่วนบุคคลหรือผู้ที่ ประมวลผลข้อมูลส่วนบุคคล เช่น ข้อมูลพนักงาน คู่ค้า หรือผู้ร่วมดำเนินงาน ทั้งในภาครัฐและเอกชน มีเวลา เตรียมความพร้อมในการจัดทำหรือปรับปรุงกระบวนการทำงาน และระบบงานของหน่วยงาน เพื่อรองรับ มาตรการคุ้มครองข้อมูลส่วนบุคคลที่กำหนดไว้ในกฎหมายให้ครบถ้วนสมบูรณ์
โดยการเตรียมตัวต้องใช้งบประมาณและบุคลากรจำนวนมากเข้ามาดำเนินการ เพราะเป็นที่ทราบกันดีว่าตั้งแต่ ต้นปีทั่วโลกและประเทศไทยต้องเผชิญกับการแพร่ระบาดของโควิด-19 ทำให้ทุกองค์กรได้รับผลกระทบและยัง ไม่พร้อม โดยเฉพาะภาคธุรกิจเอกชนที่มีปัญหาเรื่องรายได้และการลงทุน
กระทรวงดิจิทัลฯรายงานที่ประชุมคณะรัฐมนตรี (ครม.) รับทราบถึงความจำเป็นในขยายเวลา (พ.ร.บ.คุ้มครองข้อมูลสวนบุคคล) ในบางหมวดได้แก่ หมวด ๒ การคุ้มครองข้อมูลส่วน บุคคล หมวด ๓ สิทธิเจ้าของข้อมูลส่วนบุคคล  หมวด ๕ การร้องเรียน  หมวด ๖ ความรับผิดทางแพ่ง  หมวด ๗ บทกำหนดโทษ และความในมาตรา ๙๕ และมาตรา ๙๖ ในบทเฉพาะกาล คณะรัฐมนตรีจึงมีติเห็นชอบในหลักการ (ร่าง) พระราชกฤษฎีกากำหนดหน่วยงานและกิจการ ที่ผู้ควบคุมข้อมูลส่วนบุคคลไม่อยู่ภายใต้บังคับแห่งพระราชบัญญัติคุ้มครองข้อมูลส่วนบุคคล พ.ศ.๒๕๖๒ พ.ศ. .... เพื่อมิให้นําบทบัญญัติเฉพาะในหมวด ๒ หมวด ๓ หมวด ๕ หมวด ๖ หมวด ๗ และความในมาตรา ๙๕  ตามกฎหมายว่าด้วยการคุ้มครองข้อมูลส่วนบุคคลมาใช้บังคับแก่ผู้ควบคุมข้อมูลส่วนบุคคลของหน่วยงานหรือกิจการตามบัญชีท้ายพระราชกฤษฎีกาตั้งแต่วันที่ ๒๗ พฤษภาคม ๒๕๖๓ จนถึงวันที่ ๓๑ พฤษภาคม ๒๕๖๔ รวมทั้งเร่งรัด ให้กระทรวงฯ ดำเนินการจัดทำกฎหมายลำดับรอง หลักเกณฑ์และแนวปฏิบัติต่าง ๆ ที่เกี่ยวข้อง ตามที่กฎหมายกำหนด
“รัฐบาลและท่านนายกฯ พลเอก ประยุทธ์ จันทร์โอชา ได้รับทราบถึงข้อจำกัดนี้ และได้รับฟังข้อเรียกร้องจาก กลุ่มสมาคมและภาคธุรกิจต่าง ๆ ก็รู้สึกเห็นใจและเข้าใจ จึงได้สั่งการให้หน่วยที่เกี่ยวข้องไปหาแนวทางดูแล เพื่อให้สอดคล้องกับสิ่งที่รัฐบาลทำอยู่ นั่นก็คือ การช่วยเหลือ ลดภาระ และบรรเทาความเดือดร้อนของ ประชาชนทุกกลุ่มให้มากที่สุด ซึ่งที่ผ่านมาก็มีมาตรการสำหรับภาคธุรกิจหลายอย่าง เช่น มาตรการด้าน ประกันสังคม กองทุนและแรงงาน มาตรการภาษี รวมถึงวันนี้ที่ ครม.ได้อนุมัติอีกหนึ่งมาตรการคือ การ

ที่มา : https://www.thaigov.go.th/news/contents/details/31164
