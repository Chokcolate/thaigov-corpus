รัฐบาลไทย-ข่าวทำเนียบรัฐบาล-เปิดให้บริการเดินรถไฟฟ้าสายสีเขียวส่วนเหนือ เพิ่มเติมอีก 4 สถานี

วันอาทิตย์ที่ 7 มิถุนายน 2563
พิมพ์
เปิดให้บริการเดินรถไฟฟ้าสายสีเขียวส่วนเหนือ เพิ่มเติมอีก 4 สถานี
วันเสาร์ที่ 6 มิถุนายน 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
พลเอก ประยุทธ์ จันทร์โอชา นายกรัฐมนตรี ติดตามความคืบหน้าและทดสอบความพร้อมการให้บริการเดินรถไฟฟ้าสายสีเขียวส่วนเหนือ (ช่วงหมอชิต-สะพานใหม่-คูคต) ที่เปิดเพิ่มเติมอีก 4 สถานี ประกอบด้วย สถานีกรมป่าไม้ สถานีบางบัว สถานีกรมทหารราบที่ 11 และสถานีวัดพระศรีมหาธาตุ ระยะทาง 4.2 กม. โดยเปิดให้ประชาชนใช้บริการโดยไม่เสียค่าใช้จ่ายตั้งแต่วันที่ 5 มิ.ย. ไปจนถึงปลายปี 2563 สำหรับการก่อสร้างอีก 7 สถานีที่เหลือจนถึงสถานีคูคต คาดว่าจะเปิดให้บริการในระยะต่อไปในช่วงต้นเดือน ธ.ค. 63 ซึ่งเร็วกว่าแผนเดิมที่คาดว่าจะแล้วเสร็จในปี 2564 โดยนายกรัฐมนตรีขอบคุณทุกภาคส่วนที่ร่วมกันทำงานจนเป็นผลสำเร็จพร้อมยืนยันว่ารัฐบาลมุ่งหวังลดปัญหาการจราจรติดขัดและยกระดับคุณภาพชีวิตประชาชนให้ดียิ่งขึ้น
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/32016
