รัฐบาลไทย-ข่าวทำเนียบรัฐบาล-การประชุมคณะกรรมการแร่ ครั้งที่ 4/2563

วันศุกร์ที่ 29 พฤษภาคม 2563
พิมพ์
การประชุมคณะกรรมการแร่ ครั้งที่ 4/2563
รองปลัดฯ ภานุวัฒน์ เป็นประธานการประชุมคณะกรรมการแร่ ครั้งที่ 4/2563
เมื่อวันที่ 28 พฤษภาคม 2563
นายภานุวัฒน์ ตริยางกูรศรี รองปลัดกระทรวงอุตสาหกรรม เป็นประธานการประชุมคณะกรรมการแร่ ครั้งที่ 4/2563 โดยมีนายวิษณุ ทับเที่ยง อธิบดีกรมอุตสาหกรรมพื้นฐานและการเหมืองแร่ นายอดิทัต วะสีนนท์ รองอธิบดีกรมอุตสาหกรรมพื้นฐานเเละการเหมืองเเร่ และนายสกล จุลาภา ผู้อำนวยการกองบริการงานอนุญาต เป็นเลขานุการและผู้ช่วยฝ่ายเลขานุการ ซึ่งคณะกรรมการประกอบไปด้วยผู้ทรงคุณวุฒิหลากหลายสาขา อาทิ การทำเหมือง สังคมศาสตร์ สิ่งแวดล้อม และสุขภาพ ด้านละ 1 ท่าน และผู้แทนองค์กรชุมชน องค์กรเอกชน พร้อมด้วยข้าราชการและผู้แทนหน่วยงานที่เกี่ยวข้อง ณ ห้องประชุมดีบุก ชั้น 2 กรมอุตสาหกรรมพื้นฐานและการเหมืองแร่
โดยประเด็นหลักในการประชุม คือ ให้ความเห็นชอบในการอนุญาตประทานบัตร จำนวน 4 เรื่อง คำขอต่ออายุประทานบัตร 3 เรื่อง ตามพระราชบัญญัติแร่ พ.ศ. 2560 บรรยากาศการประชุมดำเนินไปอย่างเรียบร้อย มีการนำเทคโนโลยีด้าน IT เข้ามาปรับใช้ในการประชุมในสถานการณ์ปัจจุบันเพื่อเป็นการป้องกันการแพร่ระบาดของเชื้อไวรัสโคโรนา 2019 (COVID-19) ในการนี้ ประธานได้แสดงทัศนะและแลกเปลี่ยนเเนวคิดความเป็นไปได้ที่จะนำเทคโนโลยี 4.0 มาปรับใช้สำหรับเพิ่มช่องทางการรับฟังความคิดเห็นจากภาคประชาชนในขั้นตอนก่อนการอนุญาตภายหลังจากการยื่นคำขอประทานบัตรด้วย

ที่มา : https://www.thaigov.go.th/news/contents/details/31697
