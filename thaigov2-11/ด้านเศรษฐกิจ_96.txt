รัฐบาลไทย-ข่าวทำเนียบรัฐบาล-กองทุนยุวสตาร์ทอัพ เดินหน้าเฟ้นหาผู้ประกอบการหน้าใหม่ ให้ทุนสูงสุด 1.5 ล้านบาท ภายใต้โปรแกรม “การเริ่มต้นสร้างธุรกิจนวัตกรรม (PRE-SEED)”

วันอังคารที่ 2 มิถุนายน 2563
กองทุนยุวสตาร์ทอัพ เดินหน้าเฟ้นหาผู้ประกอบการหน้าใหม่ ให้ทุนสูงสุด 1.5 ล้านบาท ภายใต้โปรแกรม “การเริ่มต้นสร้างธุรกิจนวัตกรรม (PRE-SEED)”
กองทุนยุวสตาร์ทอัพ เดินหน้าเฟ้นหาผู้ประกอบการหน้าใหม่ ให้ทุนสูงสุด 1.5 ล้านบาท ภายใต้โปรแกรม “การเริ่มต้นสร้างธุรกิจนวัตกรรม (PRE-SEED)”
ระหว่างวันที่ 14 - 15 พฤษภาคม 2563 กองทุนยุวสตาร์ทอัพ (Youth Startup Fund) ภายใต้โครงการยุวชนสร้างชาติ กระทรวงการอุดมศึกษา วิทยาศาสตร์ วิจัยและนวัตกรรม ดำเนินการโดยสำนักงานนวัตกรรมแห่งชาติ (องค์การมหาชน) (NIA) และกองทุนพัฒนาผู้ประกอบการเทคโนโลยีและนวัตกรรม (TED Fund) จัดกิจกรรม Pitching ในรูปแบบ Social Distancing คัดเลือกผู้ประกอบการเทคโนโลยีและนวัตกรรม เข้าร่วมโครงการ “โปรแกรมการเริ่มต้นสร้างธุรกิจนวัตกรรม (Pre-Seed)” มูลค่าสนับสนุนทุนสูงสุด ตั้งแต่ 500,000 - 1,500,000 บาท
โปรแกรมการเริ่มต้นสร้างธุรกิจนวัตกรรม (Pre-seed Funding) ให้เงินสนับสนุนทุน มูลค่าตั้งแต่ 500,000 - 1,500,000 บาท แก่ทีมยุวสตาร์ทอัพ ซึ่งเป็นนิสิต และนักศึกษา ที่ศึกษาอยู่ในระดับปริญญาตรี ปริญญญาโท และปริญญาเอก หรือเป็นบัณฑิตที่จบใหม่ไม่เกิน 5 ปี เพื่อนำไปซื้อบริการด้านการทดสอบจากห้องวิจัยของมหาวิทยาลัย/สถาบันวิจัย ทั้งภาครัฐและเอกชน เพื่อพัฒนาต้นแบบซึ่งเป็นการพิสูจน์ความคิดใหม่ทั้งด้านเทคโนโลยีและด้านธุรกิจ และเพื่อช่วยเหลือและให้คำปรึกษาในการพัฒนาต้นแบบ ซึ่งเป็นการให้ทุนเพื่อพัฒนา POC ผ่านศูนย์บ่มเพาะภายใต้โครงการยุววิสาหกิจเริ่มต้น ได้รับการการรับรองจากสำนักงานนวัตกรรมแห่งชาติ (องค์การมหาชน)
กองทุนยุวสตาร์ทอัพ (Youth Startup Fund) ได้กำหนดระยะเวลาในการพิจารณาผู้ที่ยื่นข้อเสนอเข้ามา และประกาศผลผู้ผ่านการคัดเลือก ดังนี้
- ระยะที่ 1 จะเริ่มพิจารณาโครงการและประกาศผลผู้ผ่านการคัดเลือกได้รับทุนสนับสนุน ในช่วง เดือนเมษายน-พฤษภาคม 2563
- ระยะที่ 2 จะเริ่มพิจารณาโครงการและประกาศผลผู้ผ่านการคัดเลือกได้รับทุนสนับสนุน ในช่วง เดือนพฤษภาคม-มิถุนายน 2563
- ระยะที่ 3 จะเริ่มพิจารณาโครงการและประกาศผลผู้ผ่านการคัดเลือกได้รับทุนสนับสนุน ในช่วง เดือนมิถุนายน-กรกฎาคม 2563
หากท่านสนใจเข้าร่วมโปรแกรมการสนับสนุนกองทุนยุวสตาร์ทอัพ สามารถติดตามข่าวสารได้ที่ www.tedfund.most.go.th หรือโทรศัพท์ 02 333 3700 ต่อ 4072-4074
ข้อมูลข่าวโดย : กองทุนพัฒนาผู้ประกอบการเทคโนโลยีและนวัตกรรม (สกน.)
เผยแพร่ : จิรายุ รุจิพงษ์วาที
ส่วนสื่อสารองค์กร
กระทรวงการอุดมศึกษา วิทยาศาสตร์ วิจัยและนวัตกรรม
โทรศัพท์ 0 2333 3700 ต่อ 3728 - 3732 โทรสาร 0 2333 3834
Facebook : @MHESIThailand
Call Center โทร.1313

ที่มา : https://www.thaigov.go.th/news/contents/details/31843
