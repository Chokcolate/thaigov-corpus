รัฐบาลไทย-ข่าวทำเนียบรัฐบาล-ปลัดกระ​ทรวง​ยุติธรรม​ ประชุม​คณะอนุกรรมการด้านการบริหารงานบุคคล​&nbsp; (กองทุน​ยุติธรรม)​

วันอังคารที่ 2 มิถุนายน 2563
ปลัดกระ​ทรวง​ยุติธรรม​ ประชุม​คณะอนุกรรมการด้านการบริหารงานบุคคล​  (กองทุน​ยุติธรรม)​
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะอนุกรรมการด้านการบริหารงานบุคคล (กองทุนยุติธรรม) ครั้งที่ ๒/๒๕๖๓
ในวันอังคารที่ ๒ มิถุนายน ๒๕๖๓ เวลา ๐๙.๐๐ น. ณ ห้องประชุมกระทรวงยุติธรรม ๖ ชั้น ๙ อาคารราชบุรีดิเรกฤทธิ์ ศูนย์ราชการเฉลิมพระเกียรติ ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะอนุกรรมการด้านการบริหารงานบุคคล (กองทุนยุติธรรม) ครั้งที่ ๒/๒๕๖๓ โดยมี​ นางสาวรวิวรรณ์ ศรีวนาภิรมย์ ผู้ช่วยปลัดกระทรวงยุติธรรม​ นายวัลลภ​  นาคบัว​ ผู้อำนวยการ​สำนักงาน​กิจการ​ยุติธรรม​ และนายมนินธ์ สุทธิวัฒนานิติ ผู้อำนวยการสำนักงานกองทุนยุติธรรม พร้อมด้วยคณะอนุกรรมการผู้ทรงคุณวุฒิ​ เข้าร่วม​ฯ​
โดยที่ประชุมรับทราบมติคณะกรรมการ​กองทุน​ยุติธรรม​ ครั้ง​ที่​ ๕/๒๕๖๓​ เรื่อง​ การดำเนิน​การสรรหาบุคล​ากรของ​สำนักงาน​กองทุน​ยุติธรรม​ รวมทั้ง​ ร่างประกาศ​สำนักงาน​กองทุน​ยุติธรรม​ เรื่อง​ หลักเกณฑ์​และ​วิธีการ​ประเมินผล​ การปฏิบัติ​งาน​ของพนักงาน​กองทุน​ยุติธรรม​
นอกจากนี้​ที่ประชุม​พิจารณา​ การดำเนิน​การสรรหาและเลือกสรรพนักงาน​กองทุน​ยุติธรรม​ ตลอดจนร่างคำสั่ง​สำนักงาน​กองทุน​ยุติธรรม​ เรื่อง​ แต่ง​ตั้งคณะทำงาน​เพื่อ​จัดทำแผนเส้นทาง​ความก้าวหน้า​ในสายอาชีพ​ (Career Path) รวมทั้ง​ร่าง​แผนกลยุทธ์​ด้านการบริหารทรัพยากร​บุคคล​กองทุน​ยุติธรรม​ (พ.ศ.๒๕๖๓​ -​ ๒๕๖๕) ฉบับทบทวน​ และร่างแผนปฏิบัติการด้าน​การบริหาร​ทรัพยากร​บุคคล​กองทุน​ยุติธรรม​ ประจำ​ปีงบประมาณ​ พ.ศ.​๒๕๖๔​

ที่มา : https://www.thaigov.go.th/news/contents/details/31829
