รัฐบาลไทย-ข่าวทำเนียบรัฐบาล-เปิดรับสมัครงาน บรรเทาผลกระทบด้านรายได้ช่วงโควิด 19

วันอังคารที่ 26 พฤษภาคม 2563
พิมพ์
เปิดรับสมัครงาน บรรเทาผลกระทบด้านรายได้ช่วงโควิด 19
วันจันทร์ที่ 25 พฤษภาคม 2563
Your browser does not support the audio element.
​ต่อจากนี้ไป ขอเชิญรับฟังไทยคู่ฟ้า ครับ
กระทรวงมหาดไทยเปิดรับสมัครลูกจ้างเหมาบริการผู้ช่วยเหลือเจ้าพนักงานควบคุมโรคติดต่อในเขตท้องที่ “1 คน 1 ตำบล ร่วมใจต้านภัยโควิด 19” จำนวน 7,255 อัตรา ทั่วประเทศ ระยะเวลาจ้างงานตั้งแต่วันที่ 1 มิ.ย. – 30 ก.ย. 63 ค่าตอบแทนคนละ 9,000 บาทต่อเดือน โดยให้นายอำเภอประกาศรับสมัครและคัดเลือกผู้ที่ได้รับผลกระทบด้านรายได้จากสถานการณ์โรคโควิด-19 จากทุกตำบล ตำบลละ 1 คน ซึ่งผู้สมัครต้องมีสัญชาติไทย อายุไม่ต่ำกว่า 18 ปีบริบูรณ์ การศึกษาไม่ต่ำกว่า ม.6 หรือ ปวช. และเป็นผู้มีภูมิลำเนาหรืออาศัยอยู่ในตำบลนั้น หรือมีชื่ออยู่ในทะเบียนบ้าน ไม่น้อยกว่า 6 เดือน จนถึงวันสุดท้ายของวันรับสมัคร ผู้สนใจสอบถามรายละเอียดเพิ่มเติมได้ที่ ที่ว่าการอำเภอทุกแห่งทั่วประเทศ
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/31492
