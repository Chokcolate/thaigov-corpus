รัฐบาลไทย-ข่าวทำเนียบรัฐบาล-ไทยคว้าอันดับ 1 ของอาเซียน ใส่หน้ากากอนามัย-ล้างมือ

วันเสาร์ที่ 30 พฤษภาคม 2563
พิมพ์
ไทยคว้าอันดับ 1 ของอาเซียน ใส่หน้ากากอนามัย-ล้างมือ
วันพฤหัสบดีที่ 28 พฤษภาคม 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
บริษัท YouGov ซึ่งเป็นบริษัทข้อมูลและการวิจัยตลาดระดับโลกของประเทศอังกฤษ เปิดเผยผลการสำรวจพฤติกรรมการป้องกันตนเองจากโรคโควิด-19 ของประชาชน ใน 6 ประเทศอาเซียน ประกอบด้วย สิงคโปร์ เวียดนาม อินโดนีเซีย ฟิลิปปินส์ มาเลเซีย และไทย โดยสำรวจจากประชาชนกลุ่มตัวอย่างจำนวน 12,999 ราย พบว่า คนไทยมีพฤติกรรมในการป้องกันและดูแลตนเองโดยสวมหน้ากากอนามัย และล้างมือด้วยเจลแอลกอฮอล์สูงที่สุดในอาเซียน โดยสวมหน้ากากอนามัยเมื่อต้องออกไปยังที่สาธารณะ สูงถึงร้อยละ 95 และใส่บ่อยที่สุดในรอบสัปดาห์ที่ผ่านมา นอกจากนี้ยังใช้เจลแอลกอฮอล์ล้างมือถึงร้อยละ 89 ทั้งนี้ รัฐบาลขอขอบคุณในความร่วมมือของประชาชน และเราจะข้ามผ่านวิกฤติไปด้วยกัน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/31698
