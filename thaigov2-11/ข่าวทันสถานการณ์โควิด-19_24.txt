รัฐบาลไทย-ข่าวทำเนียบรัฐบาล-“New Normal : ชีวิตวิถีใหม่ ปลอดเชื้อ ปลอดภัย ลดใช้พลังงาน" [กระทรวงพลังงาน]

วันพุธที่ 20 พฤษภาคม 2563
“New Normal : ชีวิตวิถีใหม่ ปลอดเชื้อ ปลอดภัย ลดใช้พลังงาน" [กระทรวงพลังงาน]
“New Normal : ชีวิตวิถีใหม่ ปลอดเชื้อ ปลอดภัย ลดใช้พลังงาน"
หลังจากสถานการณ์ COVID-19 ในประเทศไทยเริ่มคลี่คลายลงแล้ว แต่ในต่างประเทศ ยังคงทรงตัว หรือบางที่ก็ยังมีผู้ป่วยเพิ่มจำนวนขึ้นเป็นรอบที่สอง กระแส “การใช้ชีวิตแบบ New Normal” หรือ “ชีวิตวิถีใหม่” จึงเริ่มเข้ามามีบทบาทต่อพฤติกรรมผู้คนในสังคม โดยการปรับเปลี่ยนพฤติกรรมของผู้คนในการใช้ชีวิตประจำวัน ซึ่งจะมีการขับเคลื่อนทางเทคโนโลยี โด...ยเฉพาะออนไลน์มากขึ้น เช่น การทำงานแบบ work from home การประชุมงานด้วยระบบ Video Conference หรือการสั่งอาหารออนไลน์ แทนการขับรถออกจากบ้าน
กระทรวงพลังงาน จึงอยากถ่ายทอดเรื่องราวใน “New Normal : ชีวิตวิถีใหม่ ปลอดเชื้อ ปลอดภัย ลดใช้พลังงาน" เพื่อเป็นการแนะนำให้ทุกท่านนำไปปรับใช้กับตัวเอง หรือสะกิดคนใกล้ชิด ให้ห่างไกลจากเชื้อร้าย ด้วยการปรับพฤติกรรมใหม่ เพื่อสุขอนามัย และยังใส่ในการประหยัดพลังงาน มาฝากกันครับ
1. ออกจากบ้านเมื่อยามจำเป็น พยายามอยู่บ้าน ลดการเดินทาง ลดการใช้เชื้อเพลิง
2. วางแผนก่อนเดินทาง เลือกเส้นทางลัดหรือการจราจรไม่หนาแน่น ช่วยประหยัดน้ำมัน และประหยัดเงินในกระเป๋าท่านด้วย
3. หลีกเลี่ยงระบบขนส่งสาธารณะ หลีกเลี่ยงช่วงเวลาแออัดหรือช่วงเวลาที่เร่งด่วน หากเป็นไปได้ ควรทางเดียวกันไปกันกับเพื่อนร่วมงาน แต่ควรเว้นระยะห่างสักนิดเพื่อความปลอดภัยในการเดินทางอย่างปลอดเชื้อ
4. ป้องกันตัวเองให้เป็นนิสัย สวมหน้ากากอนามัย ล้างมือเป็นประจำทุก 30-60 นาที และพกแอลกอฮอล์ติดตัวเสมอก่อนออกจากบ้าน
5. เคร่งครัด Social Distancing รักษาระยะห่างจากผู้อื่น 1-2 เมตร เสมอเมื่ออยู่ในที่สาธารณะ
6. เข้มสุขอนามัย เมื่อถึงบ้านล้างมือ อาบน้ำ เปลี่ยนเสื้อผ้าทันที
7. พกถุงผ้าติดตัว ลดการสิ้นเปลืองขยะจากการใช้ถุงพลาสติก และควรเลี่ยงการหยิบจับภาชนะร่วมกับผู้อื่นโดยไม่จำเป็น
8. แยกภาชนะของใช้ส่วนตัว ไม่ใช้ร่วมกับผู้อื่น กินร้อน ช้อนเรา
9. ใช้ระบบออนไลน์ ในการทำธุรกรรมแทนการใช้เงินสด ลดการสัมผัสโดยตรงจากเครื่องทำธุรกรรมทางการเงิน (ATM)
การปรับตัวในรูปแบบของ New Normal หรือ “ชีวิตวิถีใหม่” นั้นอาจเปลี่ยนแปลงไปจากเดิมบ้าง แต่เราสามารถปรับตัวได้ ขอเพียงเราทุกคนช่วยกันรับผิดชอบสังคม การปรับเปลี่ยนพฤติกรรมในการใช้ชีวิตให้ปลอดเชื้อ และที่สำคัญพลังงานยังคงเป็นหนึ่งสิ่งที่หมุนรอบกับการดำเนินชีวิตของทุกคน เพราะฉะนั้นเราต้องประหยัด ใส่ใจ และใช้พลังงานอย่างรู้คุณค่า เพื่อการมีพลังงานให้เรามีใช้อย่างยั่งยืน
#NewNormal #อยู่บ้านหยุดเชื้อเพื่อชาติ #Covid19 #พลังงานเพื่อทุกคน #EnergyForAll #มีพลังงานมีความสุข #กระทรวงพลังงาน #MinistryofEnergy #MoEN

ที่มา : https://www.thaigov.go.th/news/contents/details/31179
