รัฐบาลไทย-ข่าวทำเนียบรัฐบาล-โฆษก ศบค. ชี้แจงการเก็บข้อมูลผู้เข้าใช้บริการแพลตฟอร์ม "ไทยชนะ" 60 วันเพื่อประโยชน์ในการติดตามผู้ติดเชื้อ ขอความร่วมมือผู้ประกอบการที่ไม่ได้อยู่ในระยะ 2 ปฏิบัติตามมาตรการหลัก 5 ข้อ

วันพุธที่ 20 พฤษภาคม 2563
พิมพ์
โฆษก ศบค. ชี้แจงการเก็บข้อมูลผู้เข้าใช้บริการแพลตฟอร์ม "ไทยชนะ" 60 วันเพื่อประโยชน์ในการติดตามผู้ติดเชื้อ ขอความร่วมมือผู้ประกอบการที่ไม่ได้อยู่ในระยะ 2 ปฏิบัติตามมาตรการหลัก 5 ข้อ
โฆษก ศบค. ชี้แจงการเก็บข้อมูลผู้เข้าใช้บริการแพลตฟอร์ม "ไทยชนะ" 60 วัน เพื่อประโยชน์ในการติดตามผู้ติดเชื้อ พร้อมขอความร่วมมือผู้ประกอบการที่ไม่ได้อยู่ในระยะ 2 ปฏิบัติตามมาตรการหลัก 5 ข้อ เตรียมความพร้อมเพื่อให้บริการในระยะต่อไป
วันนี้ (20 พ.ค. 63) เวลา 11.30 น. ณ ศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) (ศบค.) โถงกลาง ตึกสันติไมตรี ทำเนียบรัฐบาล นายแพทย์ทวีศิลป์ วิษณุโยธิน โฆษก ศบค. ตอบคำถามสื่อมวลชนผ่านโซเชียลมีเดียช่วงการแถลงข่าวของศูนย์ข่าวโควิด-19 และสรุปสาระสำคัญ ดังนี้
โฆษก ศบค. ชี้แจงข้อสงสัยการใช้แพลตฟอร์ม “ไทยชนะ” ที่ต้องสแกน QR Code หลายรอบ เช่น เมื่อสแกน QR Code เช็คอินเข้าห้างสรรพสินค้าแล้ว ยังต้องสแกน QR Code เช็คอินเมื่อเข้าในร้านย่อย ๆ ภายในห้างสรรพสินค้าอีกด้วย ทั้งนี้ เพื่อความสะดวกในการตรวจสอบติดตามค้นหาผู้ป่วย เนื่องจากห้างสรรพสินค้าสามารถจุคนได้จำนวนหลักหมื่น หากพบผู้ป่วยติดเชื้อไวรัสโควิด-19 เพียง 1 คน จะต้องทำการติดตามตรวจหาผู้ป่วยเพิ่มเติมเป็นจำนวนมาก หากทุกคนร่วมมือสแกน QR Code เมื่อเข้าร้านค้าขนาดย่อยภายในห้างสรรพสินค้า ก็จะสะดวกต่อการระบุพื้นที่เพื่อติดตามสืบสวนผู้ป่วยติดเชื้อไวรัสโควิด-19 และสามารถระบุผู้ที่สัมผัสใกล้ชิดกับผู้ติดเชื้อได้ง่ายขึ้นอีกด้วย ดังนั้น เมื่อจำกัดวงพื้นที่แพร่ระบาดของเชื้อไวรัสโควิด-19 ได้ จึงไม่ต้องทำการตรวจหาเชื้อในวงกว้าง ไม่กระทบต่อการดำเนินชีวิต
โฆษก ศบค. ยังขอความร่วมมือสถานประกอบกิจการ/กิจกรรมลงทะเบียนแพลตฟอร์ม “ไทยชนะ” เพื่อประโยชน์ในการป้องกันการแพร่ระบาดของเชื้อไวรัสโควิด-19 เพราะจะทำให้ผู้ประกอบกิจการจะสามารถทราบได้ หากพบผู้ที่เข้ามาใช้บริการเป็นผู้ป่วยติดเชื้อไวรัสโควิด-19 จากข้อมูลการสแกน QR Code รวมทั้งดูแลความสะอาดภายในพื้นที่และป้องกันตนเองด้วย   สำหรับการเก็บข้อมูลผู้เข้าใช้บริการแพลตฟอร์ม “ไทยชนะ” ที่มีระยะเวลาในการเก็บข้อมูลถึง 60 วันนั้น เป็นการปฏิบัติตามประสบการณ์ที่พบในช่วงต้นของสถานการณ์ คือ ผู้ที่ติดเชื้อจากสนามมวย พบว่ามีการติดเชื้อจากรุ่นที่ 1 ไปยังรุ่น 2 - 4 จะใช้เวลาในการติดตามแต่ละรุ่นถึง 14 วัน รวมอยู่ที่ประมาณ 60 วัน ดังนั้น จึงมีความจำเป็นที่จะต้องมีการติดตามผู้เข้าใช้บริการแพลตฟอร์ม “ไทยชนะ” เป็นระยะเวลา 60 วัน
โฆษก ศบค. ยังตอบคำถามกรณีมีข้อมูลระบุผู้ได้รับเชื้

ที่มา : https://www.thaigov.go.th/news/contents/details/31149
