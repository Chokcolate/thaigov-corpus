รัฐบาลไทย-ข่าวทำเนียบรัฐบาล-รมว.ยุติธรรม รับเรื่อง การเสนอแนวทางการแก้ไขปัญหาการลงโทษผู้กระทำผิดทางเพศ จากสมาชิกสภาผู้แทนราษฎร พรรคพลังประชารัฐ และกลุ่มนักวิชาการอาชญาวิทยา

วันอังคารที่ 19 พฤษภาคม 2563
รมว.ยุติธรรม รับเรื่อง การเสนอแนวทางการแก้ไขปัญหาการลงโทษผู้กระทำผิดทางเพศ จากสมาชิกสภาผู้แทนราษฎร พรรคพลังประชารัฐ และกลุ่มนักวิชาการอาชญาวิทยา
รมว.ยุติธรรม รับเรื่อง การเสนอแนวทางการแก้ไขปัญหาการลงโทษผู้กระทำผิดทางเพศจากสมาชิกสภาผู้แทนราษฎร พรรคพลังประชารัฐ และกลุ่มนักวิชาการอาชญาวิทยา
ในวันจันทร์ที่ ๑๘ พฤษภาคม ๒๕๖๓ เวลา ๑๐.๐๐ น.
ณ ห้องรับรองกระทรวงยุติธรรม ชั้น ๙
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพฯ
นายสมศักดิ์ เทพสุทิน รัฐมนตรีว่าการกระทรวงยุติธรรม
พร้อมด้วย ว่าที่ร้อยตรี ธนกฤต จิตรอารีย์รัตน์ เลขานุการรัฐมนตรีว่าการกระทรวงยุติธรรม
นายสามารถ เจนชัยจิตรวนิช ผู้ช่วยรัฐมนตรีประจำกระทรวงยุติธรรม
พันตำรวจโท พงษ์ธร ธัญญสิริ รองปลัดกระทรวงยุติธรรม
พันตำรวจโท กรวัชร์ ปานประภากร ผู้ตรวจราชการกระทรวงยุติธรรม
และพันตำรวจโท มนตรี บุณยโยธิน รองอธิบดีกรมคุมประพฤติ
รับหนังสือจาก ดร.พัชรินทร์ ซำศิริพงษ์ สมาชิกสภาผู้แทนราษฎร พรรคพลังประชารัฐ
นางสาวกานต์กนิษฐ์ แห้วสันตติ สมาชิกสภาผู้แทนราษฎร พรรคพลังประชารัฐ
และกลุ่มนักวิชาการอาชญาวิทยา
เรื่อง “การเสนอแนวทางการแก้ไขปัญหาการลงโทษผู้กระทำผิดทางเพศ”
จากกรณีปัญหาการล่วงละเมิดทางเพศที่เกิดขึ้นกับเด็กนักเรียนโดยครูและบุคลากรทางการศึกษา
และเด็กนักเรียนหญิงผู้ถูกกระทำด้วยพฤติการณ์ที่ร้ายแรง รวมถึงข่าวของการถูกละเมิดในทุกรูปแบบ
ซึ่งในคดีความผิดทางเพศที่เกิดขึ้นกับเด็กและเยาวชน โดยผู้กระทำเป็นบุคคลที่อยู่ในสถานภาพที่เหนือกว่า
ทำให้เด็กผู้ถูกกระทำต้องตกอยู่ในสถานะแห่งความเสียเปรียบในทุกด้านตั้งแต่เริ่มการดำเนินคดีเข้าสู่กระบวนการยุติธรรม
ผู้เสียหายย่อมต้องได้รับการคุ้มครองดูแลจากหน่วยงานที่เกี่ยวข้องในด้านต่าง ๆ
และในกระบวนการยุติธรรมการดำเนินคดีผู้กระทำความผิดเกี่ยวกับเพศควรมีมาตรการป้องกันแก้ไขที่เป็นรูปธรรม
************************************

ที่มา : https://www.thaigov.go.th/news/contents/details/31124
