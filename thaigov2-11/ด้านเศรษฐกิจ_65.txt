รัฐบาลไทย-ข่าวทำเนียบรัฐบาล-ธ.ก.ส.ปรับลดอัตราดอกเบี้ยเงินกู้ มีผล 1 มิถุนายน นี้

วันพุธที่ 27 พฤษภาคม 2563
พิมพ์
ธ.ก.ส.ปรับลดอัตราดอกเบี้ยเงินกู้ มีผล 1 มิถุนายน นี้
ธ.ก.ส. ปรับลดอัตราดอกเบี้ยเงินกู้เพื่อให้สอดคล้องกับทิศทางอัตราดอกเบี้ยนโยบายและบรรเทาความเดือดร้อนให้แก่ลูกค้าของธนาคารที่ได้รับผลกระทบจากการแพร่ระบาดของไวรัสโควิด-19 และภัยแล้ง โดยปรับลด MRR ลงร้อยละ 0.125 และปรับลด MOR ลงร้อยละ 0.25 มีผล 1 มิ.ย.63
ธ.ก.ส. ประกาศปรับลดอัตราดอกเบี้ยเงินกู้เพื่อให้สอดคล้องกับทิศทางอัตราดอกเบี้ยนโยบายและบรรเทาความเดือดร้อนให้แก่ลูกค้าของธนาคารที่ได้รับผลกระทบจากการแพร่ระบาดของไวรัสโควิด-19 และภัยแล้ง โดยปรับลด MRR ลงร้อยละ 0.125 และปรับลด MOR ลงร้อยละ 0.25 โดยมีผลตั้งแต่ 1 มิถุนายน 2563 เป็นต้นไป
นายอภิรมย์ สุขประเสริฐ ผู้จัดการธนาคารเพื่อการเกษตรและสหกรณ์การเกษตร (ธ.ก.ส.)  เปิดเผยว่า  เพื่อตอบสนองทิศทางอัตราดอกเบี้ยนโยบายและบรรเทาความเดือดร้อนให้กับลูกค้าของธนาคารที่ได้รับผลกระทบ
จากการแพร่ระบาดของไวรัสโควิด-19 และภัยแล้ง ธ.ก.ส. จึงปรับลดอัตราดอกเบี้ยเงินกู้สำหรับเกษตรกรลูกค้ารายย่อยและบุคคลทั่วไป MRR ลดลงร้อยละ 0.125 และปรับลดอัตราดอกเบี้ยสำหรับกู้เบิกเงินเกินบัญชี MOR ลดลงร้อยละ 0.25 ทั้งนี้ เป็นไปตามประกาศของธนาคาร มีผลตั้งแต่ 1 มิถุนายน 2563 เป็นต้นไป

ที่มา : https://www.thaigov.go.th/news/contents/details/31544
