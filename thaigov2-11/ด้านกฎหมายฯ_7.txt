รัฐบาลไทย-ข่าวทำเนียบรัฐบาล-"ยุติธรรม" ประชุมคณะกรรมการกองทุนยุติธรรม ครั้งที่ ๕/๒๕๖๓

วันศุกร์ที่ 22 พฤษภาคม 2563
"ยุติธรรม" ประชุมคณะกรรมการกองทุนยุติธรรม ครั้งที่ ๕/๒๕๖๓
"ยุติธรรม" ประชุมคณะกรรมการกองทุนยุติธรรม ครั้งที่ ๕/๒๕๖๓
ในวันพุธที่ ๒๐ พฤษภาคม ๒๕๖๓ เวลา ๑๕.๐๐ น. ณ ห้องประชุมกระทรวงยุติธรรม ๑ ชั้น ๙ อาคารราชบุรีดิเรกฤทธิ์ ศูนย์ราชการเฉลิมพระเกียรติ นายสมศักดิ์ เทพสุทิน รัฐมนตรีว่าการกระทรวงยุติธรรม มอบหมายให้ ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะกรรมการกองทุนยุติธรรม ครั้งที่ ๕/๒๕๖๓ โดยมี นายสามารถ เจนชัยจิตรวนิช ผู้ช่วยรัฐมนตรีประจำกระทรวงยุติธรรม ผู้บริหารกระทรวงยุติธรรม และ คณะกรรมการผู้ทรงคุณวุฒิ เข้าร่วมฯ เพื่อรับทราบผลการดำเนินงานตามบันทึกข้อตกลงการประเมินของกองทุนยุติธรรม ประจำปีบัญชี ๒๕๖๓ รายงานผลการช่วยเหลือเยียวยาแก่ผู้เสียหายและจำเลยในคดีอาญาของสำนักงานช่วยเหลือทางการเงินแก่ผู้เสียหายและจำเลยในคดีอาญา และร่างกฎบัตรตรวจสอบภายในกองทุนยุติธรรม เป็นต้น
นอกจากนี้ ที่ประชุมได้ร่วมพิจารณา แนวทางการสรรหาคัดเลือกบุคลากรสำนักงานกองทุนยุติธรรม แผนปฏิติบัติการด้านกองทุนยุติธรรม และการขออนุมัติเปลี่ยนแปลงรายการในแผนปฏิบัติและแผนการใช้จ่ายในกิจการกองทุนยุติธรรม ประจำปีงบประมาณ พ.ศ. ๒๕๖๓ เป็นต้น พร้อมทั้ง ร่วมกันหาแนวทางในประเด็นต่างๆ เพื่อให้ประชาชนสามารถเข้าถึงกระบวนการยุติธรรม ได้อย่างรวดเร็ว ทั่วถึง และเป็นธรรม
*************************

ที่มา : https://www.thaigov.go.th/news/contents/details/31288
