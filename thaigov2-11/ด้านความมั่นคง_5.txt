รัฐบาลไทย-ข่าวทำเนียบรัฐบาล-วศ.อว ร่วมมือเครือข่าย ประชุมหารือการจัดทำฐานข้อมูล มาตรฐานห้องปฏิบัติการ นวัตกรรมทางการแพทย์ การวิจัยและพัฒนาต้าน COVID-19

วันพฤหัสบดีที่ 21 พฤษภาคม 2563
วศ.อว ร่วมมือเครือข่าย ประชุมหารือการจัดทำฐานข้อมูล มาตรฐานห้องปฏิบัติการ นวัตกรรมทางการแพทย์ การวิจัยและพัฒนาต้าน COVID-19
วศ.อว ร่วมมือเครือข่าย ประชุมหารือการจัดทำฐานข้อมูล มาตรฐานห้องปฏิบัติการ นวัตกรรมทางการแพทย์ การวิจัยและพัฒนาต้าน COVID-19
เมื่อวันที่ 29 เมษายน 2563 นางสาวนิสากร จึงเจริญธรรม อธิบดีกรมวิทยาศาสตร์บริการ พร้อมด้วยคณะผู้บริหาร และบุคลากร วศ. ได้ประชุมหารือ เรื่องการจัดทำฐานข้อมูล มาตรฐานและห้องปฏิบัติการ นวัตกรรมทางการแพทย์ การวิจัยและพัฒนา ร่วมกับ ศ.นพ.สมเกียรติ วัฒนศิริชัยกุล นายกสมาคมวิจัยวิศวกรรมชีวการแพทย์ไทย ผู้แทนจากศูนย์ความเป็นเลิศด้านชีววิทยาศาสตร์ (องค์การมหาชน) ผู้แทนจากคณะวิศวกรรมศาสตร์ มหาวิทยาลัยมหิดล ผู้แทนจากสำนักงานคณะกรรมการอาหารและยา ผู้แทนจากกรมวิทยาศาสตร์การแพทย์ และผู้แทนจากสำนักงานพัฒนาวิทยาศาสตร์และเทคโนโลยีแห่งชาติ ณ ห้องประชุมอัครเมธี ชั้น 6 อาคารตั้วฯ กรมวิทยาศาสตร์บริการ
การประชุมหารือดังกล่าวเป็นประโยชน์ต่อการดำเนินงานตามภารกิจของกรมวิทยาศาสตร์บริการในการรวบรวมข้อมูล จัดทำฐานข้อมูลการพัฒนาโครงสร้างพื้นฐานทางคุณภาพของประเทศ มาตรฐานและห้องปฏิบัติการเพื่อสนับสนุนการวิจัย พัฒนาฯลฯ เพื่อป้องกัน แก้ไข และบรรเทาสถานการณ์การแพร่ระบาดของไวรัสโคโรนา 2019 ต่อไป
ข้อมูลข่าวโดย : กรมวิทยาศาสตร์บริการ (วศ.)
เผยแพร่ : จิรายุ รุจิพงษ์วาที
ส่วนสื่อสารองค์กร
กระทรวงการอุดมศึกษา วิทยาศาสตร์ วิจัยและนวัตกรรม
โทรศัพท์ 0 2333 3700 ต่อ 3728 - 3732 โทรสาร 0 2333 3834
Facebook : @MHESIThailand
Call Center โทร.1313

ที่มา : https://www.thaigov.go.th/news/contents/details/31223
