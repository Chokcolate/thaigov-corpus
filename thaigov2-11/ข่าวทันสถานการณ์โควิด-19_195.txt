รัฐบาลไทย-ข่าวทำเนียบรัฐบาล-กรมการขนส่งทางรางสำรวจปริมาณการเดินทางในช่วงวันทำงาน เพิ่มขึ้นเฉลี่ย 50000 คน ในช่วง 5 วันทำงานตลอดสัปดาห์ที่ผ่านมา [กระทรวงคมนาคม]

วันเสาร์ที่ 30 พฤษภาคม 2563
พิมพ์
กรมการขนส่งทางรางสำรวจปริมาณการเดินทางในช่วงวันทำงาน เพิ่มขึ้นเฉลี่ย 50000 คน ในช่วง 5 วันทำงานตลอดสัปดาห์ที่ผ่านมา [กระทรวงคมนาคม]
สรุปปริมาณการเดินทางในช่วงวันทำงาน เพิ่มขึ้นเฉลี่ย 50000 คน ในช่วง 5 วันทำงานตลอดสัปดาห์ที่ผ่านมา จาก 528000 คน เมื่อวันจันทร์ที่ 25 พฤษภาคม 63 เพิ่มขึ้นเป็น 578000 คน เมื่อวันศุกร์ที่ 29 พฤษภาคม 63
กรมการขนส่งทางรางทำการสำรวจ การบริหารจัดการในระบบรถไฟฟ้าขนส่งมวลชนในทุกสาย ในชั่วโมงเร่งด่วน พบว่า
•ทุกระบบ สามารถบริหารจัดการ ไม่ให้เกิดความหนาแน่น มีระยะ Social Distancing ในตู้และที่ชานชาลา
•ขณะเดียวกันมีการพัฒนาระบบคัดกรอง ด้วย ระบบ Thamal scan อุณหภูมิที่แม่นยำ
•จัด Group release โดยมีระยะเวลารอ 2-5 นาที เท่านั้น ก่อนเข้า Gate และ
•มี Headway การให้บริการที่สูงสุดในทุกระบบ
•มีการประชาสัมพันธ์ ขอความร่วมมือจากผู้โดยสารอย่างต่อเนื่อง ทั้งชานชาลา และในขบวนรถ
•ในการป้องกันการแพร่ระบาด มีแอลกอฮอล์บริการล้างเช็ดมือ ทั้งทุกทางเข้า- ออก
กรมการขนส่งทางรางขอขอบคุณประชาชนที่กรุณาเข้าใจวิถี New Normal โดยกรุณาวางแผนการเดินทาง โดยจะพบว่า ขณะนี้บางสถานีเข้าในเมือง มีการทำ Group release เช้าขึ้นเรื่อยๆ ซึ่งผู้โดยสารมีการวางแผนเดินทางออกเคหะสถานเช้าขึ้น แต่เวลาเดินทางกลับ ยังคงมีเวลา กลับพร้อมๆกัน ซึ่งอาจมีเหตุจากที่ ผู้โดยสารอาจต้องหารถต่อ ในระบบอื่นที่ยากขึ้น เช่น แท็กซี่

ที่มา : https://www.thaigov.go.th/news/contents/details/31714
