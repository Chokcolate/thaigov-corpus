รัฐบาลไทย-ข่าวทำเนียบรัฐบาล-ความร่วมมือเพื่อส่งเสริมบรรยากาศการลงทุนไทยและสหรัฐฯ

วันพฤหัสบดีที่ 4 มิถุนายน 2563
ความร่วมมือเพื่อส่งเสริมบรรยากาศการลงทุนไทยและสหรัฐฯ
วันอาทิตย์ที่ 31 พฤษภาคม 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
ประเทศไทยและสหรัฐอเมริกามีความสัมพันธ์แน่นแฟ้นกันมาอย่างยาวนาน โดยสหรัฐฯ ชื่นชมการดำเนินนโยบายควบคุมและป้องกันการแพร่ระบาดโรคโควิด-19 ประสบผลสำเร็จเป็นอย่างดี และเป็นประเทศที่เหมาะสมต่อการลงทุนในอนาคต โดยทั้ง 2 ฝ่ายเห็นพ้องที่จะกระชับความร่วมมือเพื่อส่งเสริมบรรยากาศการลงทุนของภาคเอกชนสหรัฐฯ และไทย ล่าสุดสหรัฐฯ ได้สนับสนุนงบประมาณผ่านองค์การเพื่อการพัฒนาระหว่างประเทศ หรือ USAID เพื่อจัดหาอุปกรณ์ทางการแพทย์รับมือกับโรคโควิด-19 และพัฒนาทักษะฝีมือให้กับแรงงานไทย เนื่องจากไทยเป็นประเทศที่มีศักยภาพและเป็นพันธมิตรด้านเศรษฐกิจที่สำคัญ โดยยืนยันว่าจะทำงานร่วมกันอย่างใกล้ชิด เพื่อสร้างความเจริญรุ่งเรืองแก่ทั้ง 2 ประเทศต่อไป
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/31900
