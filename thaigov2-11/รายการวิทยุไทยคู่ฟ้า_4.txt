รัฐบาลไทย-ข่าวทำเนียบรัฐบาล-เร่งแก้ไขปัญหาสินค้าเกษตรกรภายในประเทศและส่งออก

วันเสาร์ที่ 23 พฤษภาคม 2563
พิมพ์
เร่งแก้ไขปัญหาสินค้าเกษตรกรภายในประเทศและส่งออก
วันพฤหัสบดีที่ 21 พฤษภาคม 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลโดยกระทรวงเกษตรและสหกรณ์จัดตั้งคณะกรรมการขับเคลื่อนนโยบายเทคโนโลยีเกษตร 4.0 เพื่อผลักดันให้ประเทศไทยก้าวเข้าสู่การเป็นผู้ผลิตและส่งออกอาหารที่สำคัญ 1 ใน 5 ของโลก และเตรียมแผนรองรับภาวะขาดแรงงานภาคเกษตร โดยจะเร่งแก้ไขปัญหาการค้าขายสินค้าเกษตรภายในประเทศและส่งออกในช่วงการแพร่ระบาดของโรคโควิด-19 ก่อนเป็นอันดับแรก เช่น เปิดช่องทางซื้อขายออนไลน์โดยไม่เสียค่าใช้จ่ายให้เกษตรกรขายผลไม้ตามคำสั่งซื้อล่วงหน้า โดยลูกค้าสามารถรับสินค้าได้ที่ห้างสรรพสินค้า รณรงค์ให้สหกรณ์ทั่วประเทศสนับสนุนสินค้าจากเกษตรกร นอกจากนี้ หน่วยงานภาครัฐจะรับซื้อสินค้าเกษตรทั่วไปและสินค้าเกษตรแปรรูปเพื่อนำไปบรรจุในถุงยังชีพแจกจ่ายให้แก่ชุมชนที่เดือดร้อนต่อไป
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/31349
