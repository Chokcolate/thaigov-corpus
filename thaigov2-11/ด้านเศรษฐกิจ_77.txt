รัฐบาลไทย-ข่าวทำเนียบรัฐบาล- ไอแบงก์ ใช้แพลตฟอร์ม “ไทยชนะ”ให้ลูกค้าลงทะเบียนทุกสาขา เพิ่มความปลอดภัยจากโควิด-19

วันศุกร์ที่ 29 พฤษภาคม 2563
พิมพ์
ไอแบงก์ ใช้แพลตฟอร์ม “ไทยชนะ”ให้ลูกค้าลงทะเบียนทุกสาขา เพิ่มความปลอดภัยจากโควิด-19
ธนาคารอิสลามแห่งประเทศไทย (ไอแบงก์) ขานรับการผ่อนคลายมาตรการป้องกันการแพร่ระบาดของไวรัสโควิด-19 ระยะที่ 2 ของภาครัฐ โดยตั้งจุดสแกน QR Code ทุกสาขาและสำนักงานใหญ่ อาคารคิวเฮ้าส์ อโศก เพื่อให้ลูกค้าหรือผู้มาติดต่อธนาคารได้เช็คอิน-เช็คเอาท์
ธนาคารอิสลามแห่งประเทศไทย (ไอแบงก์) ขานรับการผ่อนคลายมาตรการป้องกันการแพร่ระบาดของไวรัสโควิด-19 ระยะที่ 2 ของภาครัฐ โดยตั้งจุดสแกน QR Code ทุกสาขาและสำนักงานใหญ่ อาคารคิวเฮ้าส์ อโศก เพื่อให้ลูกค้าหรือผู้มาติดต่อธนาคารได้เช็คอิน-เช็คเอาท์ ก่อนและหลังเข้าสาขา ผ่านแพลตฟอร์มไทยชนะ สำหรับผู้ที่ไม่มีสมาร์ทโฟน หรือไม่สะดวกใช้สมาร์ทโฟน สามารถเข้าใช้บริการได้เช่นกัน เพียงแค่ลงทะเบียน กรอกชื่อ-นามสกุล และเบอร์โทรศัพท์ ในสมุดบันทึกที่ธนาคารได้จัดเตรียมไว้ ทั้งนี้เป็นการบันทึกข้อมูลเพื่อใช้ในการติดตามกรณีพบความเสี่ยงติดเชื้อในพื้นที่ที่ลูกค้ามาใช้บริการถือเป็นการแสดงความรับผิดชอบต่อสังคมในวิถีใหม่  (New Normal)  โดยเป็นมาตรการควบคุมและป้องกันการระบาดโควิด-19 เพิ่มเติมจากมาตรการเดิมที่ต้องสวมหน้ากากอนามัย คัดกรองและสอบถามประวัติการเดินทางของลูกค้า ตรวจวัดอุณหภูมิ จัดเตรียมเจลแอลกอฮอล์ล้างมือ จัดระเบียบที่นั่งและการรอคิวโดยเว้นระยะห่างอย่างน้อย 1 เมตร ทำความสะอาดพื้นและผิวสัมผัสอย่างสม่ำเสมอ เป็นต้น เพื่อร่วมแรงร่วมใจ และผ่านพ้นวิกฤตินี้ไปด้วยกัน
สำหรับสาขาของธนาคาร ที่ตั้งอยู่ภายในห้างสรรพสินค้า เปิดให้บริการทุกวัน (จันทร์ - อาทิตย์) ระหว่างเวลา 11.00 – 17.00 น. ส่วนสาขาที่ไม่ได้ตั้งอยู่ในห้างสรรพสินค้าเปิดให้บริการวันจันทร์ - ศุกร์ ระหว่างเวลา 08.30 -15.30 น. ทั้งนี้สามารถสอบถามรายละเอียดเพิ่มเติมได้ที่ Ibank Call Center 1302

ที่มา : https://www.thaigov.go.th/news/contents/details/31657
