รัฐบาลไทย-ข่าวทำเนียบรัฐบาล-“ปลัดกระทรวงยุติธรรม” ประชุมคณะกรรมการตรวจสอบทรัพย์สิน ครั้งที่ ๙/๒๕๖๓

วันจันทร์ที่ 1 มิถุนายน 2563
“ปลัดกระทรวงยุติธรรม” ประชุมคณะกรรมการตรวจสอบทรัพย์สิน ครั้งที่ ๙/๒๕๖๓
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะกรรมการตรวจสอบทรัพย์สิน ครั้งที่ ๙/๒๕๖๓
ในวันจันทร์ที่ ๑ มิถุนายน​ ๒๕๖๓ เวลา ๐๘.๓๐ น.
ณ ห้องประชุมกฤษณะ ผลอนันต์ อาคาร ๓ ชั้น ๒ สำนักงาน ป.ป.ส.
เขตดินแดง กรุงเทพฯ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานการประชุมคณะกรรมการตรวจสอบทรัพย์สิน ครั้งที่ ๙/๒๕๖๓
โดยมี นายนิยม เติมศรีสุข เลขาธิการ ป.ป.ส. ในฐานะเลขานุการคณะกรรมการ
ตรวจสอบทรัพย์สิน พร้อมด้วยกรรมการ ประกอบด้วย ผู้แทนจากสำนักงาน
อัยการสูงสุด สำนักงานตำรวจแห่งชาติ กรมที่ดิน กรมบังคับคดี กรมศุลกากร
กรมสรรพากร และธนาคารแห่งประเทศไทย เข้าร่วมประชุมฯ
โดยที่ประชุมรับทราบรายงานการสั่งขายทอดตลาดทรัพย์สินที่ไม่เหมาะ
ที่จะเก็บรักษาไว้ เป็นเงินทั้งสิ้น ๕,๑๑๑,๕๐๐ บาท รวมทั้ง รับทราบรายงาน
ข้อมูลคดีที่นำไปดำเนินการตามกฎหมายอื่น
นอกจากนี้ที่ประชุมพิจารณาดำเนินการตรวจสอบทรัพย์สิน ที่คณะอนุกรรมการ
ตรวจสอบทรัพย์สินประจำฯ และคณะอนุกรรมการภาค ๑ ถึง ๙ พิจารณา
กลั่นกรองผลการดำเนินการตรวจสอบทรัพย์สินเสร็จสิ้นแล้ว จำนวน ๖๑ คดี
มูลค่าทรัพย์สินรวมประมาณ ๑๘,๓๔๑,๐๐๐ บาท
รวมทั้ง พิจารณา​การขายทอดตลาดยานพาหนะ​ที่ติดภาระเช่าซื้อ​ และพิจารณา
​การสนับสนุน​งบประมาณ​โครงการ​ของกองทุน​ป้องกันและปราบปรามยาเสพติด​
ในการประชุม​ครั้งที่​ ๘/๒๕๖๓ เมื่อวันที่​ ๒๒​พฤษภาคม​ ๒๕๖๓​
สำหรับการประชุมคณะกรรมการตรวจสอบทรัพย์สิน เป็นกระบวนการ
ในการบังคับใช้กฎหมายการริบทรัพย์เพื่อสร้างความมั่นคงปลอดภัยในสังคม
ลดโอกาสในการกลับมากระทำความผิดเกี่ยวกับยาเสพติดซ้ำ

ที่มา : https://www.thaigov.go.th/news/contents/details/31799
