รัฐบาลไทย-ข่าวทำเนียบรัฐบาล-EXIM BANK แถลงผลการดำเนินงานพักชำระหนี้ พร้อมขยายสินเชื่อดอกเบี้ยต่ำช่วยเหลือลูกค้าและผู้ส่งออก โดยเฉพาะ SMEs ในภาวะโควิด-19 [กระทรวงการคลัง]

วันจันทร์ที่ 25 พฤษภาคม 2563
พิมพ์
EXIM BANK แถลงผลการดำเนินงานพักชำระหนี้ พร้อมขยายสินเชื่อดอกเบี้ยต่ำช่วยเหลือลูกค้าและผู้ส่งออก โดยเฉพาะ SMEs ในภาวะโควิด-19 [กระทรวงการคลัง]
EXIM BANK ได้ช่วยเหลือและเยียวยาลูกค้าและผู้ประกอบธุรกิจส่งออก นำเข้า และนักลงทุนไทยจากผลกระทบของโควิด-19 ด้วยมาตรการต่าง ๆ โดยติดต่อไปยังลูกค้าทุกรายเพื่อสอบถามความเดือดร้อนและจัดแพ็กเกจทางการเงินที่เหมาะสมให้ตามความต้องการของธุรกิจ
EXIM BANK แถลงผลการดำเนินงานพักชำระหนี้ พร้อมขยายสินเชื่อดอกเบี้ยต่ำช่วยเหลือลูกค้าและผู้ส่งออก โดยเฉพาะ SMEs ในภาวะโควิด-19
นายพิศิษฐ์ เสรีวิวัฒนา กรรมการผู้จัดการ ธนาคารเพื่อการส่งออกและนำเข้าแห่งประเทศไทย (EXIM BANK) เปิดเผยว่า EXIM BANK ได้ช่วยเหลือและเยียวยาลูกค้าและผู้ประกอบธุรกิจส่งออก นำเข้า และนักลงทุนไทยจากผลกระทบของโควิด-19 ด้วยมาตรการต่าง ๆ โดยติดต่อไปยังลูกค้าทุกรายเพื่อสอบถามความเดือดร้อนและจัดแพ็กเกจทางการเงินที่เหมาะสมให้ตามความต้องการของธุรกิจ ณ 15 พฤษภาคม 2563 EXIM BANK ได้ให้ความช่วยเหลือแก่ลูกค้าที่ได้รับผลกระทบของโควิด-19 เป็นจำนวนกว่า 4,100 ราย หรือประมาณ 13% ของผู้ส่งออกทั้งประเทศ วงเงินรวมประมาณ 50,000 ล้านบาท ทำให้เกิดปริมาณธุรกิจด้านการค้าระหว่างประเทศเพิ่มขึ้นกว่า 200,000 ล้านบาท มีผู้ประกอบการขอรับคำปรึกษาด้านการส่งออกและเข้าร่วมโครงการอบรมหรือสัมมนาออนไลน์กับศูนย์ความเป็นเลิศด้านการค้าของ EXIM BANK จำนวนกว่า 1,100 ราย
ทั้งนี้ มาตรการของ EXIM BANK เพื่อสนับสนุนธุรกิจที่เกี่ยวเนื่องกับการส่งออกที่ได้รับผลกระทบจากโควิด-19 ประกอบด้วย
1. การพักชำระหนี้ทั้งเงินต้นและดอกเบี้ยเป็นระยะเวลา 6 เดือน ให้แก่ลูกค้าที่ได้รับผลกระทบทั้งทางตรงและทางอ้อม
2. การขยายเงื่อนไขบริการประกันการส่งออก เพื่อคุ้มครองความเสี่ยงจากการไม่ได้รับชำระเงินค่าสินค้าจากผู้ซื้อในต่างประเทศ โดยขยายระยะเวลาการชำระเงินที่ให้ความคุ้มครองสูงสุด 270 วันแก่ผู้ส่งออกที่ถือกรมธรรม์ประกันการส่งออกของ EXIM BANK และส่งออกไปยังประเทศที่ได้รับผลกระทบจากโควิด-19 ตามประกาศขององค์การอนามัยโลก
3. สินเชื่อ Soft Loan ดอกเบี้ย 2% ต่อปี เพื่อเพิ่มสภาพคล่องทางธุรกิจให้แก่ลูกค้าและผู้ส่งออก
• สินเชื่อระยะยาว 7 ปี สำหรับลูกค้าและผู้ประกอบการทั่วไป วงเงินสูงสุด 20 ล้านบาทต่อราย อัตราดอกเบี้ยพิเศษ 2% ต่อปีในปีที่ 1-2
• สินเชื่อระยะสั้น 2 ปี สำหรับลูกค้าที่มีวงเงินรวมกลุ่มไม่เกิน 500 ล้านบาท วงเงินสูงสุด 20% ของยอดหนี้คงค้าง ณ 31 ธันวาคม 2562 อัตราดอกเบี้ยพิเศษ 2% ต่อปี ฟรี! ดอกเบี้ย 6 เดือน และ ฟรี! ค่าธรรมเนียมการใช้สินเชื่อ
4. สินเชื่อเพื่อส่งเสริมการจ้างงาน ให้แก่กิจการที่เกี่ยวเนื่องกับการส่งออกและลงทุนระหว่างประเทศ ดอก

ที่มา : https://www.thaigov.go.th/news/contents/details/31426
