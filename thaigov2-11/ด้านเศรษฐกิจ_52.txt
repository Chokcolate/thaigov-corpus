รัฐบาลไทย-ข่าวทำเนียบรัฐบาล-นายภุชพงค์ รองปลัดกระทรวงดิจิทัลฯ เป็นประธานประชุมคณะกรรมการที่ปรึกษาโครงการ “Market Tech 2020” ครั้งที่ 1/2563

วันจันทร์ที่ 25 พฤษภาคม 2563
นายภุชพงค์ รองปลัดกระทรวงดิจิทัลฯ เป็นประธานประชุมคณะกรรมการที่ปรึกษาโครงการ “Market Tech 2020” ครั้งที่ 1/2563
นายภุชพงค์ รองปลัดกระทรวงดิจิทัลฯ เป็นประธานประชุมคณะกรรมการที่ปรึกษาโครงการ “Market Tech 2020” ครั้งที่ 1/2563
นายภุชพงค์ โนดไธสง รองปลัดกระทรวงดิจิทัลเพื่อเศรษฐกิจและสังคม (ดีอีเอส) เป็นประธานการประชุมคณะกรรมการที่ปรึกษาโครงการ “Marketing Tech 2020” ครั้งที่ 1/2563 โดยมีนางสาวกัลยา แสวงหาบุญ เลขาธิการสมาคมผู้ใช้ดิจิทัลไทย (DUGA) , อาจารย์ ดร.เอกก์ ภทรธนกุล ประธานหลักสูตรปริญญาโทด้านแบรนด์และการตลาด จุฬาลงกรณ์มหาวิทยาลัย และผู้แทนจากสมาคมการจัดการธุรกิจแห่งประเทศไทย (TMA) เข้าร่วมการประชุมครั้งนี้ เมื่อวันที่ 25 พฤษภาคม 2563 ณ ห้องประชุม 701 ชั้น 7 สำนักงานปลัดกระทรวงดิจิทัลเพื่อเศรษฐกิจและสังคม ศูนย์ราชการเฉลิมพระเกียรติ 80 พรรษาฯ ถนนแจ้งวัฒนะ เขตหลักสี่ กรุงเทพฯ
ซึ่งการจัดงานโครงการ “Marketing Tech 2020” เป็นความร่วมมือระหว่างกระทรวงดิจิทัลเพื่อเศรษฐกิจและสังคม กับ สมาคมผู้ใช้ดิจิทัลไทย ซึ่งได้เล็งเห็นถึงความสำคัญของการพัฒนาสื่อออนไลน์ที่มีอิทธิพลต่อการตัดสินใจการเลือกซื้อสินค้าและบริการของผู้บริโภคในยุคปัจจุบัน จึงต้องการส่งเสริมและพัฒนาการนำแนวคิดทางด้าน Digital Marketing มาปรับใช้ให้ทันต่อการเปลี่ยนแปลงของพฤติกรรมผู้บริโภคและเทคโนโลยี เพื่อสร้างความได้เปรียบทางธุรกิจในยุคดิจิทัลให้กับประชาชนหรือผู้ที่สนใจได้นำไปใช้ประโยชน์ โดยกำหนดจัดงานนี้ขึ้น ในวันที่ 26–27 สิงหาคม 2563 ณ อาคารศูนย์ประชุมวายุภักษ์ 2-4 ชั้น 4 โรงแรมเซ็นทราศูนย์ราชการและคอนเวนชันเซ็นเตอร์ แจ้งวัฒนะ กรุงเทพฯ
******************

ที่มา : https://www.thaigov.go.th/news/contents/details/31457
