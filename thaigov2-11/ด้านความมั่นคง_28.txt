รัฐบาลไทย-ข่าวทำเนียบรัฐบาล-​"หยุดเชื้อ เพื่อกลับบ้าน"

วันพฤหัสบดีที่ 28 พฤษภาคม 2563
​"หยุดเชื้อ เพื่อกลับบ้าน"
กระทรวงกลาโหม ได้สนับสนุนรัฐบาลแก้ไขปัญหาการระบาดของโรคโควิด - ๑๙ โดยหน่วยขึ้นตรงกระทรวงกลาโหม ยังคงความต่อเนื่องในการสนับสนุนการดำเนินการของศูนย์บริหารสถานการณ์โควิด - ๑๙ (ศบค.) และศูนย์ปฏิบัติการแก้ไขปัญหาสถานการณ์ฉุกเฉินด้านความมั่นคง (ศปม.)
รวมทั้งสนับสนุนการอำนวยการจัดการพื้นที่กักกันโรคแห่งรัฐ (State Quarantine) และพื้นที่กักกันโรคแห่งรัฐทางเลือก (Alternative State Quarantine) ตลอดจนพัฒนาเพิ่มขีดความสามารถการบริหารจัดการมาตรการคัดกรองและสถานที่กักตัวควบคุมโรคดังกล่าว ให้มีประสิทธิภาพเพิ่มขึ้น และให้เพียงพอสำหรับรองรับคนไทยในต่างประเทศจำนวนมากที่ลงทะเบียนกับกระทรวงการต่างประเทศ รวมทั้งชาวต่างประเทศที่มีใบอนุญาตให้ทำงานในประเทศไทย ซึ่งประสงค์จะเดินทางกลับประเทศไทยอย่างต่อเนื่อง โดยให้พยายามเข้าใจความรู้สึกและดูแลทุกคนตลอดเวลาที่เข้าพักกักตัวควบคุมโรคให้เสมือนคนในครอบครัว  และเพิ่มการเฝ้าระวังมากขึ้นกับกลุ่มเสี่ยง โดยเฉพาะผู้ลักลอบเข้าเมืองโดยผิดกฎหมาย ตลอดจนเหยื่อของขบวนการค้ามนุษย์ที่เดินทางเข้าประเทศ เพื่อป้องกันการแพร่ระบาดซ้ำ
โดยในวันนี้ พลเอก นภนต์ สร้างสมวงษ์ รองปลัดกระทรวงกลาโหม พร้อมด้วยคณะ ได้เดินทางไปเยี่ยมพื้นที่ครัวประกอบอาหาร และบริเวณพื้นที่ปฏิบัติงาน
ณ โรงแรม Eleqance Airport โรงแรม The Patra rama 9 และ โรงแรม Ambassdor
ซึ่งตั้งอยู่ในพื้นที่กรุงเทพ ฯ และ สมุทรปราการ เพื่อรับทราบปัญหาข้อขัดข้อง และแนวทางแก้ปัญหาในแต่ละพื้นที่ต่อไป
#อยู่ในห้อง หยุดเชื้อ เพื่อชาติ

ที่มา : https://www.thaigov.go.th/news/contents/details/31648
