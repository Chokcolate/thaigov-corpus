รัฐบาลไทย-ข่าวทำเนียบรัฐบาล-นายปรเมศวร์ งามพิเชษฐ์ ผู้ช่วยรัฐมนตรีประจำกระทรวงวัฒนธรรม เป็นประธานนำพลังบวรช่วยเหลือผู้ที่ได้รับผลกระทบในสถานการณ์แพร่ระบาดของโรคติดเชื้อไวรัสโควิด-๑๙ ณ วัดปากน้ำ เขตภาษีเจริญ

วันพฤหัสบดีที่ 4 มิถุนายน 2563
นายปรเมศวร์ งามพิเชษฐ์ ผู้ช่วยรัฐมนตรีประจำกระทรวงวัฒนธรรม เป็นประธานนำพลังบวรช่วยเหลือผู้ที่ได้รับผลกระทบในสถานการณ์แพร่ระบาดของโรคติดเชื้อไวรัสโควิด-๑๙ ณ วัดปากน้ำ เขตภาษีเจริญ
นายปรเมศวร์ งามพิเชษฐ์ ผู้ช่วยรัฐมนตรีประจำกระทรวงวัฒนธรรม เป็นประธานนำพลังบวรช่วยเหลือผู้ที่ได้รับผลกระทบในสถานการณ์แพร่ระบาดของโรคติดเชื้อไวรัสโควิด-๑๙ ณ วัดปากน้ำ เขตภาษีเจริญ
วันที่ ๔ มิถุนายน ๒๕๖๓ เวลา ๑๐.๐๐ น.นายอิทธิพล คุณปลื้ม รัฐมนตรีว่าการกระทรวงวัฒนธรรม มอบหมายให้ นายปรเมศวร์ งามพิเชษฐ์ ผู้ช่วยรัฐมนตรีประจำกระทรวงวัฒนธรรม เข้ากราบสักการะ พระพรหมโมลี ผู้ช่วยเจ้าอาวาสวัดปากน้ำ พร้อมทั้งเป็นประธาน "นำพลังบวรช่วยเหลือผู้ที่ได้รับผลกระทบในสถานการณ์แพร่ระบาดของโรคติดเชื้อไวรัสโคโรนา ๒๐๑๙ (COVID-19) ประจำปีงบประมาณ ๒๕๖๓ เฉลิมพระเกียรติ” โดยจัดตั้งโรงทานตามพระบัญชาสมเด็จพระสังฆราช แจกจ่ายอาหารให้กับประชาชนที่ได้รับผลกระทบจากปัญหาดังกล่าวจนไม่สามารถประกอบอาชีพได้นำกลับไปรับประทานที่บ้าน รวมทั้งมอบถุงยังชีพ เครื่องอุปโภค-บริโภค ให้แก่ผู้แทนครอบครัวและชุมชนที่ได้รับความเดือดร้อนจากผลกระทบการแพร่ระบาดของโรคติดเชื้อไวรัสโคโรนา ๒๐๑๙ (COVID-19) จำนวน ๖ ราย นอกจากนี้ ผู้ช่วยรัฐมนตรีประจำกระทรวงวัฒนธรรม ร่วมมอบอาหารพร้อมน้ำดื่ม เครื่องอุปโภค - บริโภค ใส่ตู้แบ่งปัน น้ำใจ สู้ภัยโควิด ๑๙ ซึ่งกระทรวงวัฒนธรรมร่วมกับสภาวัฒนธรรมกรุงเทพมหานคร จัดขึ้นเพื่อช่วยเหลือประชาชนที่ได้รับผลกระทบจากสถานการณ์การแพร่ระบาดของโรคติดเชื้อไวรัสโคโรนา ๒๐๑๙ (COVID-19) โดยมี นายสมเกียรติ ศรลัมพ์ ผู้ช่วยรัฐมนตรีประจำนายกรัฐมนตรี (ปฏิบัติงานกระทรวงวัฒนธรรม) นายเกรียงศักดิ์ บุญประสิทธิ์ หัวหน้าผู้ตรวจราชการกระทรวงวัฒนธรรม ผู้บริหารกระทรวงวัฒนธรรม ประธานสภาวัฒนธรรมกรุงเทพมหานคร และภาคีเครือข่ายด้านวัฒนธรรม เข้าร่วม ณ วัดปากน้ำ เขตภาษีเจริญ กรุงเทพฯ

ที่มา : https://www.thaigov.go.th/news/contents/details/31919
