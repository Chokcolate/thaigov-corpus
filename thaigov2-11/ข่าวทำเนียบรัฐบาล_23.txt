รัฐบาลไทย-ข่าวทำเนียบรัฐบาล-นายกรัฐมนตรีสั่งตรวจสอบ เอาผิดผู้แอบอ้างกินหัวคิว State Quarantine

วันเสาร์ที่ 23 พฤษภาคม 2563
พิมพ์
นายกรัฐมนตรีสั่งตรวจสอบ เอาผิดผู้แอบอ้างกินหัวคิว State Quarantine
นายกรัฐมนตรีสั่งตรวจสอบ เอาผิดผู้แอบอ้างกินหัวคิว State Quarantine
ศาสตราจารย์นฤมล ภิญโญสินวัฒน์ โฆษกประจำสำนักนายกรัฐมนตรีเผย พลเอกประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม ได้สั่งตรวจสอบข้อเท็จจริงและดำเนินการตามกฎหมาย ขบวนการแอบอ้าง เรียกเก็บเงินลักษณะค่าหัวคิว สำหรับผู้ประกอบการโรงแรมที่ประสงค์ เสนอใช้สถานที่ สำหรับเป็น State Quarantine ตามที่มีการเสนอข่าว โดยนายกรัฐมนตรี ในฐานะ ผอ. ศบค  ยืนยันจะไม่ปล่อยให้มีการกระทำดังกล่าวอย่างเด็ดขาด และจะใช้กฎหมายลงโทษอย่างเข้มงวด หากพบมีผู้กระทำผิด หรือแอบอ้าง เพราะเป็นช่วงเวลาที่ประชาชนกำลังประสบกับปัญหาผลกระทบจากโควิด-19 ไม่ควรที่จะมีผู้ใดมาใช้ความเดือดร้อนของประชาชนเพื่อแสวงหาผลประโยชน์ ไม่ว่าจะในลักษณะใดก็ตาม
..............
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/31362
