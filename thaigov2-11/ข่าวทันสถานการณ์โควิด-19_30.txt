รัฐบาลไทย-ข่าวทำเนียบรัฐบาล-ทปษ.รมว.แรงงาน มอบอุปกรณ์ทางการแพทย์โรงพยาบาล 3 แห่ง จังหวัดพิษณุโลก [กระทรวงแรงงาน]

วันพุธที่ 20 พฤษภาคม 2563
พิมพ์
ทปษ.รมว.แรงงาน มอบอุปกรณ์ทางการแพทย์โรงพยาบาล 3 แห่ง จังหวัดพิษณุโลก [กระทรวงแรงงาน]
ทปษ.รมว.แรงงาน มอบอุปกรณ์ทางการแพทย์โรงพยาบาล 3 แห่ง จังหวัดพิษณุโลก
เมื่อวันที่ 19 พฤษภาคม 2563 รองศาสตราจารย์ ดร.จักษ์ พันธ์ชูเพชร ที่ปรึกษารัฐมนตรีว่าการกระทรวงแรงงาน เป็นผู้แทน คุณขนิษฐา ลึคค์ จากเยอรมนี มอบอุปกรณ์ทางการแพทย์ให้กับโรงพยาบาล 3 แห่งในจังหวัดพิษณุโลก ได้แก่ 1. โรงพยาบาลมหาวิทยาลัยนเรศวร ชุด PPE จำนวน 100 ชุด Anti Fog Face Shield จำนวน 500 ชิ้น และแอลกอฮอล์เจล จำนวน 20 แกลลอน โดยมี รศ.นพ.ศิริเกษม ศิริลักษณ์ คณบดีคณะแพทยศาสตร์ให้เกียรติมารับมอบ 2. โรงพยาบาลพุทธชินราช ชุด PPE จำนวน 100 ชุด Anti Fog Face Shield จำนวน 500 ชิ้น และแอลกอฮอล์เจล ขนาด 1 ลิตร จำนวน 30 แกลลอน และขนาด 3.8 ลิตร จำนวน 12 แกลลอน โดยมี นพ.สุชาติ พรเจริญพงศ์ ผู้อำนวยการโรงพยาบาลให้เกียรติมารับมอบ และ 3. โรงพยาบาลค่ายสมเด็จพระนเรศวรมหาราช หน้ากาก KN 95 จำนวน 100 ชิ้น Anti Fog Face Shield จำนวน 500 ชิ้น และแอลกอฮอล์เจล จำนวน 20 แกลลอน โดยมี พลตรี นพ. วุฒิไชย อิศระ ผู้อำนวยการโรงพยาบาลให้เกียรติมารับมอบ เพื่อสนับสนุนการปฏิบัติงานให้กับบุคลากรทางการแพทย์ดูแลผู้ป่วยติดเชื้อไวรัสโควิด–19
——————————-
กองเผยแพร่และประชาสัมพันธ์

ที่มา : https://www.thaigov.go.th/news/contents/details/31188
