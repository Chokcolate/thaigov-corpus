รัฐบาลไทย-ข่าวทำเนียบรัฐบาล-โฆษกรัฐบาลเผยให้ติดตามการแถลงของนายกรัฐมนตรี จากการเดินสายพบปะภาคเอกชนผ่านทีวีพูลเย็นนี้

วันอังคารที่ 26 พฤษภาคม 2563
พิมพ์
โฆษกรัฐบาลเผยให้ติดตามการแถลงของนายกรัฐมนตรี จากการเดินสายพบปะภาคเอกชนผ่านทีวีพูลเย็นนี้
โฆษกรัฐบาลเผยให้ติดตามการแถลงของนายกรัฐมนตรี จากการเดินสายพบปะภาคเอกชนผ่านทีวีพูลเย็นนี้
วันนี้ (26 พ.ค. 63) เวลา 14.00 น. ณ ตึกนารีสโมสร ทำเนียบรัฐบาล ศาสตราจารย์นฤมล ภิญโญสินวัฒน์ โฆษกประจำสำนักนายกรัฐมนตรี เผยพลเอกประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม จะแถลงผลการพบปะภาคเอกชนจากเดินสายหารือสมาคมภาคธุรกิจต่างๆ
โฆษกประจำสำนักนายกรัฐมนตรี ได้ฝากให้ติดตามเทปบันทึกภาพนายกรัฐมนตรีแถลงผลหารือจากการเดินสายพบปะสมาคมภาคธุรกิจผ่านโทรทัศน์รวมการเฉพาะกิจแห่งประเทศในวันนี้ เวลา 18.00 น. โดยประมาณ โดยนายกรัฐมนตรีได้แลกเปลี่ยนข้อคิดเห็น รับฟังอุปสรรค จากสมาคมภาคธุรกิจและผู้เชี่ยวชาญ และนำมาจัดทำแผนวิเคราะห์เชิงลึก ทั้งนี้ นายกรัฐมนตรีจะเดินสายพบปะผู้ที่ได้รับความเดือดร้อนในภาคส่วนอื่น ๆ เพื่อทำงานร่วมกันกับภาคเอกชนต่อไปอีกด้วย
.................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/31522
