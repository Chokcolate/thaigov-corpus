รัฐบาลไทย-ข่าวทำเนียบรัฐบาล- “ดีอีเอส” เชิญชวนประชาชนร่วมลงทะเบียน “ไทยชนะ” [กระทรวงดิจิทัลเพื่อเศรษฐกิจและสังคม]

วันอังคารที่ 19 พฤษภาคม 2563
พิมพ์
“ดีอีเอส” เชิญชวนประชาชนร่วมลงทะเบียน “ไทยชนะ” [กระทรวงดิจิทัลเพื่อเศรษฐกิจและสังคม]
“ดีอีเอส” เชิญชวนประชาชนร่วมลงทะเบียน “ไทยชนะ”
ผศ.(พิเศษ) นพ.พลวรรธน์ วิทูรกลชิต ผู้ตรวจราชการกระทรวงดิจิทัลเพื่อเศรษฐกิจและสังคม (ดีอีเอส) ในฐานะรองหัวหน้าศูนย์ปฏิบัติการด้านข้อมูลมาตรการแก้ไขปัญหาโรคติดเชื้อไวรัสโคโรนา 2019 และเจ้าหน้าที่ศูนย์ปฏิบัติการด้านการสื่อสาร โทรคมนาคม และสื่อสังคมออนไลน์ ศูนย์บริหารสถานการณ์ โควิด-19 (ศบค.) ให้สัมภาษณ์ผ่าน รายการ "NBT รวมใจ ต้านภัยโควิด" (สด) เพื่อเชิญชวนร้านค้า กิจการ สถานประกอบการ และประชาชนผู้ไปใช้บริการในการปฏิบัติตามมาตรการเพื่อป้องกันการแพร่ระบาดของเชื้อโควิด-19  ร่วมลงทะเบียนผ่าน  www.ไทยชนะ.com   พร้อมอธิบายถึงขั้นตอน วิธีการใช้บริการ เช็คอิน เช็คเอาท์ของประชาชน ณ ห้องถ่ายทอดสดรายการ "NBT รวมใจ ต้านภัยโควิด" สถานวิทยุโทรทัศน์แห่งประเทศไทย ถนนวิภาวดี กรุงเทพฯ เมื่อวันที่ 18 พฤษภาคม 2563  แพลตฟอร์ม “ไทยชนะ” จัดทำขึ้นเพื่อสะดวกทั้งร้านค้า ผู้ใช้บริการและเจ้าหน้าที่ หากพบว่ามีผู้ป่วยติดเชื้อมาใช้บริการทำให้สะดวกในการตรวจสอบค้นหาผู้ติดเชื้อ ซึ่งเป็นไปตามมาตรการกระทรวงสาธารณสุข อาทิ การตรวจคัดกรอง การรักษาระยะห่าง การรักษาความสะอาด จะมีคิวอาร์โค้ดให้ประชาชนได้สแกนก่อนเข้าใช้บริการ และรู้ว่าสถานที่แห่งนั้นมีคนหนาแน่นเกินกำหนดหรือไม่ และสามารถประเมินการให้บริการ เท่ากับว่ามีส่วนช่วยกันดูแลสังคม
**************

ที่มา : https://www.thaigov.go.th/news/contents/details/31116
