รัฐบาลไทย-ข่าวทำเนียบรัฐบาล-"กระทรวงทรัพยากรฯ ร่วมใจ ต้านภัยโควิด -19 " ณ บริเวณแฟตคลองจั่น เขตบางกะปิ กทม. [กระทรวงทรวงทรัพยากรธรรมชาติและสิ่งแวดล้อม]

วันจันทร์ที่ 1 มิถุนายน 2563
พิมพ์
"กระทรวงทรัพยากรฯ ร่วมใจ ต้านภัยโควิด -19 " ณ บริเวณแฟตคลองจั่น เขตบางกะปิ กทม. [กระทรวงทรวงทรัพยากรธรรมชาติและสิ่งแวดล้อม]
"กระทรวงทรัพยากรฯ ร่วมใจ ต้านภัยโควิด -19 " ณ บริเวณแฟตคลองจั่น เขตบางกะปิ กทม.
วันนี้ (1 มิถุนายน 2563) เวลา 11.00 น. กระทรวงทรวงทรัพยากรธรรมชาติและสิ่งแวดล้อม โดย นายอนันต์ พรหมดนตรี ผู้ช่วยปลัดกระทรวงทรัพยากรธรรมชาติและสิ่งแวดล้อม นำทีมคณะผู้บริหาร ข้าราชการ พนักงาน เจ้าหน้าที่สังกัดกระทรวงฯ มอบสิ่งของบรรเทาทุกข์ให้แก่ประชาชน ที่ได้รับผลกระทบจากสถานการณ์โควิด – 19 จำนวน 200 ชุด ณ บริเวณแฟลตคลองจั่น แขวง คลองจั่น เขตบางกะปิ กรุงเทพมหานคร โดยมี นายสังคม ถิ่นนาไห ผู้จัดการนิติบุคคลฯ 24 พร้อมด้วยนางสาวอัสณียา สงวนสิน ประธานนิติบุคคลฯ 24 และนายสวัสดิ์ รุ่งเกียรติอาภรณ์ รองประธานกรรมการฯ 24 ให้การต้อนรับและอำนวยความสะดวกนำคณะผู้บริหารกระทรวงฯ มอบสิ่งของบรรเทาทุกข์ให้แก่ประชาชนในพื้นที่ดังกล่าว
ทั้งนี้ ในการดำเนินการแจกถุงยังชีพให้แก่ประชาชนที่ได้รับผลกระทบจากสถานการณ์การแพร่ระบาดโควิด – 19 กระทรวงทรัพยากรธรรมชาติและสิ่งแวดล้อม จะดำเนินการแจกจ่ายสิ่งของบรรเทาทุกข์ผู้ประสบภัยโควิด – 19 และอาหารให้แก่ประชาชนตามชุมชนบริเวณกระทรวงฯ หรือชุมชนที่ช่วยด้านสิ่งแวดล้อม โดยจะเปลี่ยนชุนชนไปตามจุดต่าง ๆ ซึ่งถือหลักที่ว่า “พวกเรากระทรวงทรัพย์ ร่วมทุกข์ร่วมสุขกับพี่น้องประชาชนไม่ทิ้งกัน เราจะผ่าน โควิด – 19 ไปด้วยกัน”

ที่มา : https://www.thaigov.go.th/news/contents/details/31796
