รัฐบาลไทย-ข่าวทำเนียบรัฐบาล-“กอช. ชวนนักเรียนมัธยมศึกษา เขียนเรียงความประกวด ออมกับ กอช. เพื่อความมั่นคงในอนาคต ชิงโล่เกียรติคุณ พร้อมทุนการศึกษา”

วันจันทร์ที่ 1 มิถุนายน 2563
พิมพ์
“กอช. ชวนนักเรียนมัธยมศึกษา เขียนเรียงความประกวด ออมกับ กอช. เพื่อความมั่นคงในอนาคต ชิงโล่เกียรติคุณ พร้อมทุนการศึกษา”
กองทุนการออมแห่งชาติ หรือ กอช. ชวนน้องๆ นักเรียนระดับมัธยมศึกษา ที่มีอายุตั้งแต่ 15 ปีขึ้นไป เขียนเรียงความประกวดหัวข้อ “ออมกับ กอช. เพื่อความมั่นคงในอนาคต” ชิงรางวัลโล่เกียรติคุณ พร้อมทุนการศึกษา
กองทุนการออมแห่งชาติ หรือ กอช. ชวนน้องๆ นักเรียนระดับมัธยมศึกษา ที่มีอายุตั้งแต่ 15 ปีขึ้นไป เขียนเรียงความประกวดหัวข้อ “ออมกับ กอช. เพื่อความมั่นคงในอนาคต” ชิงรางวัลโล่เกียรติคุณ พร้อมทุนการศึกษา ผู้ที่สนใจอ่านรายละเอียด และดาวน์โหลดใบสมัครได้ที่เว็บไซต์ กอช. www.nsf.or.th หรือที่ทำการปกครองอำเภอ สอบถามรายละเอียดเพิ่มเติม สายด่วนเงินออม โทร. 02-049-9000
นางสาวจารุลักษณ์  เรืองสุวรรณ เลขาธิการคณะกรรมการกองทุนการออมแห่งชาติ หรือ กอช. เปิดเผยว่า กอช. จัดกิจกรรมประกวดเรียงความส่งเสริมการออมให้แก่เยาวชน ได้ตระหนักถึงความสำคัญและประโยชน์ของการออมเงิน โดยเชิญชวนนักเรียนระดับมัธยมศึกษาทั่วประเทศ ที่มีอายุตั้งแต่ 15 ปีขึ้นไป เขียนเรียงความประกวด หัวข้อ “ออมกับ กอช. เพื่อความมั่นคงในอนาคต” ในโครงการส่งเสริมการออมกับ กอช. กลุ่มนักเรียนในสถานศึกษา ร่วมกับกระทรวงมหาดไทย ชิงโล่เกียรติคุณ พร้อมทุนการศึกษาสามารถอ่านรายละเอียดการเข้าร่วมกิจกรรมเพิ่มเติมได้ที่เว็บไซต์ กอช. www.nsf.or.th
สำหรับผู้ที่สนใจสามารถขอรับใบสมัครและส่งผลงานได้ 2 ช่องทาง ทั้งที่ทำการปกครองอำเภอ หรือ ดาวน์โหลดได้ที่เว็บไซต์ กอช. “www.nsf.or.th” เปิดรับผลงานตั้งแต่วันที่ 1 ถึง 31 กรกฎาคม 2563 ทั้งนี้ หลักเกณฑ์ในการพิจารณาตัดสินเป็นไปตามรายละเอียดประกาศ สอบถามข้อมูลเพิ่มเติม สายด่วนเงินออม โทร. 02-049-9000
“คุณออม รัฐช่วยออม คุณได้บำนาญ”

ที่มา : https://www.thaigov.go.th/news/contents/details/31752
