รัฐบาลไทย-ข่าวทำเนียบรัฐบาล-ปลัดกระทรวงกลาโหม รับมอบถุงคัดแยกขยะจากภาคเอกชน สนับสนุนการแยกขยะติดเชื้อ สู้ภัย COVID-19 และเพิ่มประสิทธิภาพในการบริหารจัดการโครงการธนาคารขยะรีไซด์เคิลของสำนักงานปลัดกระทรวงกลาโหม

วันพุธที่ 20 พฤษภาคม 2563
ปลัดกระทรวงกลาโหม รับมอบถุงคัดแยกขยะจากภาคเอกชน สนับสนุนการแยกขยะติดเชื้อ สู้ภัย COVID-19 และเพิ่มประสิทธิภาพในการบริหารจัดการโครงการธนาคารขยะรีไซด์เคิลของสำนักงานปลัดกระทรวงกลาโหม
พลเอก ณัฐ อินทรเจริญ ปลัดกระทรวงกลาโหม รับมอบถุงเก็บขยะติดเชื้อ/สารพิษ จากคณะร่วมใจสู้ภัย COVID-19
นำโดย พลเอก เดชา ปุญญบาล ประธานมูลนิธิร่วมใจสำนึกไทย และประธานที่ปรึกษา บริษัท คิงส์แบ็ค จำกัด คุณทวี จุลศักดิ์ศรีสกุล กรรมการผู้จัดการ บริษัท คิงส์แบ็ค จำกัด ดร.ชยันต์พิสิฐ สมานสวน นายกสมาคมผู้สื่อข่าวและสื่อมวลชนเพื่อสังคมประเทศไทย และเลขาฯสมาคมนักวิจัยแห่งประเทศไทย และนายพินิจ คงเลิศ ประธานที่ปรึกษา มูลนิธิร่วมใจสำนึกไทย และประธานที่ปรึกษา สมาคมนักวิจัยแห่งประเทศไทย ณ ห้องพระบารมีปกเกล้า ในศาลาว่าการกลาโหม
โดยการรับมอบถุงในครั้งนี้จะนำไปสู่การจัดการขยะอย่างถูกวิธี ของหน่วยงานภายในสำนักงานปลัดกระทรวงกลาโหม ซึ่งจากการแพร่ระบาดของโรคติดเชื้อไวรัสโคโรนา 2019 (โควิด-19) ทำให้มีการทิ้งขยะหน้ากากอนามัย ซึ่งถือว่าเป็นขยะติดเชื้อในหลายครัวเรือนเพิ่มขึ้นดังนั้นการแยกขยะอย่างถูกวิธีถือเป็นการลดขยะและยกระดับสุขอนามัยและคุณภาพชีวิตของกำลังพลและยังจะเป็นการต่อ
ยอดโครงการธนาคารขยะรีไซด์เคิลที่เป็นดำริของปลัดกระทรวงกลาโหมให้จัดตั้งขึ้นก่อนหน้านี้เพื่อสร้างประโยชน์ใหม่อย่างมีคุณค่าและสร้างรายได้ให้กับกำลังพลอีกด้วย

ที่มา : https://www.thaigov.go.th/news/contents/details/31171
