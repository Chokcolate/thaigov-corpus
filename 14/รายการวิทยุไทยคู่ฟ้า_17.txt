รัฐบาลไทย-ข่าวทำเนียบรัฐบาล-รัฐบาลน้อมนำศาสตร์พระราชา พัฒนาความสุขอย่างยั่งยืน

วันจันทร์ที่ 20 มีนาคม 2560
รัฐบาลน้อมนำศาสตร์พระราชา พัฒนาความสุขอย่างยั่งยืน
รัฐบาลเดินหน้าพัฒนาประเทศไทยสู่ความสุขที่ยั่งยืน โดยน้อมนำหลักปรัชญาเศรษฐกิจพอเพียงของพระบาทสมเด็จพระปรมินทรมหาภูมิพลอดุลยเดช มาใช้
ต่อจากนี้ไป ขอเชิญรับฟังไทยคู่ฟ้า ครับ
ประเทศไทยได้รับการจัดอันดับจากสำนักข่าวต่างประเทศให้เป็นประเทศที่มีความทุกข์ยากต่ำที่สุดในโลกเป็นปีที่ 3 ติดต่อกัน สะท้อนให้เห็นว่าประเทศไทยมีภาพลักษณ์ที่ดีในสายตาชาวโลก ส่วนหนึ่งเป็นผลมาจากการบริหารบ้านเมืองที่ดี และการเร่งแก้ปัญหาใหญ่ที่ประชาคมโลกให้ความสนใจ เช่น การแก้ปัญหาประมงผิดกฎหมาย การค้ามนุษย์ และมาตรฐานการบินพลเรือน เป็นต้น อย่างไรก็ตาม รัฐบาลเดินหน้าพัฒนาประเทศไทยสู่ความสุขที่ยั่งยืน โดยน้อมนำหลักปรัชญาเศรษฐกิจพอเพียงของพระบาทสมเด็จพระปรมินทรมหาภูมิพลอดุลยเดช มาใช้เพื่อยกระดับจิตใจคนไทยให้รู้จักพอประมาณ ไม่ไหลไปตามกระแสทุนนิยม ใช้ความรู้คู่คุณธรรม เป็นรากฐานสำคัญในการพัฒนาอนาคตของประชาชนและประเทศชาติในระยะยาว
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/2499
