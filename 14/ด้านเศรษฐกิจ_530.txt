รัฐบาลไทย-ข่าวทำเนียบรัฐบาล-ก.อุตฯ เตรียม MOU ญี่ปุ่น พัฒนาอุตสาหกรรมไทยสู่อุตสาหกรรมยุค 4.0

วันอังคารที่ 30 พฤษภาคม 2560
ก.อุตฯ เตรียม MOU ญี่ปุ่น พัฒนาอุตสาหกรรมไทยสู่อุตสาหกรรมยุค 4.0
กระทรวงอุตสาหกรรม เตรียม MOU ญี่ปุ่น พัฒนาอุตสาหกรรมไทยสู่อุตสาหกรรมยุค 4.0
นายอุตตม สาวนายน รัฐมนตรีว่าการกระทรวงอุตสาหกรรม กล่าวว่า ในช่วงสัปดาห์หน้านายสมคิด จาตุศรีพิทักษ์ รองนายกรัฐมนตรี จะนำคณะเดินทางไปกระชับความสัมพันธ์กับประเทศญี่ปุ่น และกระทรวงอุตสาหกรรมจะลงนามความร่วมมือ MOU Thai-Japanese Connected Industry 4.0 กับกระทรวงเศรษฐกิจ การค้าและอุตสาหกรรม(METI) ของประเทศญี่ปุ่น เพื่อร่วมกันพัฒนาภาคอุตสาหกรรมไทยไปสู่อุตสาหกรรม 4.0 โดยเชื่อมโยงกลุ่มประเทศ CLVMV เพื่อออกไปสู่ตลาดโลกด้วยกัน ซึ่งครอบคลุมถึงความร่วมมือกันในการศึกษา การลงทุน การพัฒนาพื้นที่ในโครงการระเบียงเศรษฐกิจพิเศษภาคตะวันออกหรือ EEC รวมถึงการพัฒนาบุคลากร
นอกจากนี้ กระทรวงอุตสาหกรรม ยังมีศูนย์ Thailand Industrial Design Center และ Industrial Transformation Center:ITC เพื่อให้การขับเคลื่อนอุตสาหกรรม 4.0 ในประเทศไทยสามารถดำเนินการได้อย่างรวดเร็ว

ที่มา : http://www.thaigov.go.th/news/contents/details/4125
