รัฐบาลไทย-ข่าวทำเนียบรัฐบาล-โฆษกรัฐบาลขอความร่วมมือสื่อมวลชน ใช้ดุลยพินิจในการเผยแพร่ภาพข่าวการตรวจพบอาวุธสงครามอย่างเหมาะสม ป้องกันผลกระทบด้านความมั่นคง

วันพุธที่ 22 มีนาคม 2560
โฆษกรัฐบาลขอความร่วมมือสื่อมวลชน ใช้ดุลยพินิจในการเผยแพร่ภาพข่าวการตรวจพบอาวุธสงครามอย่างเหมาะสม ป้องกันผลกระทบด้านความมั่นคง
พลโท สรรเสริญฯ  โฆษกรัฐบาลขอความร่วมมือสื่อมวลชนใช้ดุลยพินิจในการเผยแพร่ภาพข่าวการตรวจพบอาวุธสงครามอย่างเหมาะสมป้องกันผลกระทบด้านความมั่นคง
วันนี้ ( 21 มี.ค.60 ) เวลา 14.30 น. ณ ศูนย์แถลงข่าวรัฐบาล ตึกนารีสโมสร ทำเนียบรัฐบาล ภายหลังเสร็จสิ้นการประชุมคณะรัฐมนตรี (ครม.)  ซึ่งมี พลเอก ประยุทธ์ จันทร์โอชา นายกรัฐมนตรี เป็นประธานฯ พลโท สรรเสริญ แก้วกำเนิด โฆษกประจำสำนักนายกรัฐมนตรี ได้ขอความร่วมมือสื่อมวลชนใช้ดุลยพินิจที่เหมาะสมในการนำเสนอและเผยแพร่ข้อมูลภาพข่าวต่อกรณีที่เจ้าหน้าที่ฝ่ายความมั่นคงได้ตรวจพบอาวุธสงคราม และเครื่องกระสุนปืน ที่บ้านพักของเครือข่ายแกนนำกลุ่มการเมืองฮาร์ดคอร์ เพื่อไม่ให้ส่งผลกระทบต่อภาพลักษณ์ที่ดีของประเทศและความเชื่อมั่นในเรื่องความมั่นคงปลอดภัยของต่างชาติที่จะเข้ามาลงทุนในประเทศไทยด้วย
-----------------------
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/2543
