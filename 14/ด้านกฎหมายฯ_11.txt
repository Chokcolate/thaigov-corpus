รัฐบาลไทย-ข่าวทำเนียบรัฐบาล-“ยุติธรรม” พัฒนาระบบฐานข้อมูลในกระบวนการยุติธรรม

วันอังคารที่ 21 มีนาคม 2560
“ยุติธรรม” พัฒนาระบบฐานข้อมูลในกระบวนการยุติธรรม
นายชาญเชาวน์ ไชยานุกิจ ปลัดกระทรวงยุติธรรม เป็นประธานการประชุมหารือเรื่องศูนย์แลกเปลี่ยนข้อมูลกระบวนการยุติธรรม Data eXchange Center (DXC)
กับการพัฒนาประสิทธิภาพการดำเนินงานด้านเทคโนโลยีสารสนเทศกระบวนการยุติธรรม
เมื่อวันอังคารที่ ๒๑ มีนาคม ๒๕๖๐ เวลา ๐๙.๓๐ น.
นายชาญเชาวน์ ไชยานุกิจ ปลัดกระทรวงยุติธรรม
เป็นประธานการประชุมหารือเรื่องศูนย์แลกเปลี่ยนข้อมูลกระบวนการยุติธรรม
Data eXchange Center (DXC)
กับการพัฒนาประสิทธิภาพการดำเนินงานด้านเทคโนโลยีสารสนเทศกระบวนการยุติธรรม
เพื่อรับทราบผลการดำเนินงานและปัญหาของการพัฒนา DXC
พร้อมทั้งพิจารณาข้อเสนอแนะเพื่อพัฒนาประสิทธิภาพ
การดำเนินงานด้านเทคโนโลยีสารสนเทศ
ให้สามารถรองรับการดำเนินงานของ DXC ในอนาคต
โดยมี นายธวัชชัย ไทยเขียว รองปลัดกระทรวงยุติธรรม
นางกรรณิการ์ แสงทอง รองปลัดกระทรวงยุติธรรม
และผู้บริหารหน่วยงานที่เกี่ยวข้อง เข้าร่วมประชุมฯ
ณ ห้องประชุมกระทรวงยุติธรรม ๒ ชั้น ๘ อาคารราชบุรีดิเรกฤทธิ์
ศูนย์ราชการเฉลิมพระเกียรติฯ กรุงเทพฯ
ทั้งนี้ ที่ประชุมได้มีมติให้กรมคุมประพฤติ กรมพินิจ
และคุ้มครองเด็กและเยาวชน และกรมราชทัณฑ์
ดำเนินการนำข้อมูลผู้กระทำความผิดในความรับผิดชอบของหน่วยงานเข้าสู่ DXC
ตามกรอบระยะเวลาของแผนการเชื่อมโยงข้อมูล
เพื่อเป็นกลไกในการบูรณาการข้อมูลในกระบวนการยุติธรรม
อันจะนำไปสู่การพัฒนาระบบฐานข้อมูลที่มีประสิทธิภาพต่อไป

ที่มา : http://www.thaigov.go.th/news/contents/details/2546
