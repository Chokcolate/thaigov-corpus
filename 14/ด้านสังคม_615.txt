รัฐบาลไทย-ข่าวทำเนียบรัฐบาล-กระทรวงดิจิทัลฯ ร่วมมือ 5 หน่วยงาน แลกเปลี่ยนข้อมูลเพื่อการเตรียมพร้อมแห่งชาติ

วันอังคารที่ 5 กันยายน 2560
กระทรวงดิจิทัลฯ ร่วมมือ 5 หน่วยงาน แลกเปลี่ยนข้อมูลเพื่อการเตรียมพร้อมแห่งชาติ
กระทรวงดิจิทัลฯ
นาวาอากาศเอก สมศักดิ์ ขาวสุวรรณ์ รองปลัดกระทรวงดิจิทัลเพื่อเศรษฐกิจและสังคม (ดีอี) ร่วมลงนามบันทึกข้อตกลงความร่วมมือว่าด้วยการแลกเปลี่ยนข้อมูลระหว่างหน่วยงานเพื่อการเตรียมพร้อมแห่งชาติ กับ สำนักงานสภาความมั่นคงแห่งชาติ (สมช.) กระทรวงกลาโหม (กรมการสรรพกำลังกลาโหม) กระทรวงมหาดไทย (กรมป้องกันและบรรเทาสาธารณภัย และศูนย์เทคโนโลยีสารสนเทศและการสื่อสารของสำนักงานปลัดกระทรวงฯ และกระทรวงสาธารณสุข โดยมี พลเอก อุดมเดช สีตบุตร รัฐมนตรีว่าการกระทรวงกลาโหม เป็นประธานในพิธีฯซึ่ง สมช.จัดให้มีการลงนามฯ ดังกล่าวขึ้น เพื่อให้เกิดการเตรียมพร้อมด้านทรัพยากรในการป้องกันและอำนวยการบริหารสถานการณ์ฉุกเฉินตามกรอบยุทธศาสตร์การเตรียมพร้อมแห่งชาติ (พ.ศ.2557 – 2561) แผนการป้องกันและบรรเทาสาธารณภัยแห่งชาติ (พ.ศ.2558) และแผนผนึกกำลังและทรัพยากรเพื่อการป้องกันประเทศ เมื่อวันที่ 4 กันยายน 2560 ณ ห้องประชุมวายุภักษ์ 2 โรงแรมเซ็นทรา บายเซ็นทาราศูนย์ราชการและคอนเวนชั่นเซ็นเตอร์ ถนนแจ้งวัฒนะ เขตหลักสี่ กรุงเทพฯ
********************

ที่มา : http://www.thaigov.go.th/news/contents/details/6440
