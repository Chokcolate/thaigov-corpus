รัฐบาลไทย-ข่าวทำเนียบรัฐบาล-“ยุติธรรม” เปิดเวทีรับฟังความคิดเห็นในการจัดทำร่าง พ.ร.บ. ยุติธรรมชุมชน พ.ศ. ....

วันจันทร์ที่ 9 ตุลาคม 2560
“ยุติธรรม” เปิดเวทีรับฟังความคิดเห็นในการจัดทำร่าง พ.ร.บ. ยุติธรรมชุมชน พ.ศ. ....
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมหารือเพื่อรับฟังความคิดเห็นเกี่ยวกับอำนาจหน้าที่ของคณะกรรมการยุติธรรมชุมชนแห่งชาติ
เมื่อวันจันทร์ที่ ๙ ตุลาคม ๒๕๖๐ เวลา ๐๘.๓๐ น.
ณ ห้องประชุมกระทรวงยุติธรรม ๒ ชั้น ๘ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานการประชุมหารือเพื่อรับฟังความคิดเห็นเกี่ยวกับอำนาจหน้าที่
ของคณะกรรมการยุติธรรมชุมชนแห่งชาติ
โดยที่ประชุมได้ร่วมกันพิจารณาในประเด็นสำคัญดังนี้
๑. ความซ้ำซ้อนของกฎหมายเกี่ยวกับอำนาจหน้าที่ของคณะกรรมการระหว่าง
“คณะกรรมการยุติธรรมชุมชนแห่งชาติ” ตามร่างพระราชบัญญัติยุติธรรมชุมชน พ.ศ. ....
กับ “คณะกรรมการพัฒนาการบริหารงานยุติธรรมแห่งชาติ” ตามพระราชบัญญัติ
พัฒนาการบริหารงานยุติธรรมแห่งชาติ พ.ศ. ๒๕๔๙ ในส่วนของการดำเนินงานยุติธรรมชุมชน
๒. นโยบายการขับเคลื่อนยุติธรรมชุมชน และคณะกรรมการพัฒนาการบริหารงานยุติธรรมระดับจังหวัด (กพยจ.)
โอกาสนี้ ปลัดกระทรวงยุติธรรม กล่าวว่า ในเรื่องของคณะกรรมการยุติธรรมชุมชน
มีข้อซ้ำซ้อนกับคณะกรรมการ กพยจ.
แต่ยังมีความจำเป็นที่จะต้องยกฐานะยุติธรรมชุมชนกับอาสาสมัครยุติธรรมชุมชนขึ้นมา เพื่อให้มีกฎหมายรองรับ
ทั้งนี้ ที่ประชุมได้มอบหมายให้สำนักกฎหมาย สำนักงานปลัดกระทรวงยุติธรรม จัดทำสรุปความจำเป็น
และประโยชน์ในการยกฐานะยุติธรรมชุมชนกับอาสาสมัครยุติธรรมชุมชน
เพื่อนำเรียนหารือรัฐมนตรีว่าการกระทรวงยุติธรรมต่อไป

ที่มา : http://www.thaigov.go.th/news/contents/details/7248
