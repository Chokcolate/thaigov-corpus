รัฐบาลไทย-ข่าวทำเนียบรัฐบาล-รองนายกรัฐมนตรี เป็นประธานการประชุมคณะกรรมการภาพยนตร์และวีดิทัศน์แห่งชาติ ครั้งที่ 7/2560

วันพฤหัสบดีที่ 23 พฤศจิกายน 2560
รองนายกรัฐมนตรี เป็นประธานการประชุมคณะกรรมการภาพยนตร์และวีดิทัศน์แห่งชาติ ครั้งที่ 7/2560
รองนายกรัฐมนตรี เป็นประธานการประชุมคณะกรรมการภาพยนตร์และวีดิทัศน์แห่งชาติ ครั้งที่ 7/2560
วันพฤหัสบดีที่ 23 พฤศจิกายน 2560 เวลา 09.30 น. พลเอก ธนะศักดิ์ ปฏิมาประกร รองนายกรัฐมนตรี เป็นประธานการประชุมคณะกรรมการภาพยนตร์และวีดิทัศน์แห่งชาติ ครั้งที่ 7/2560 ณ อาคารสำนักงานเลขาธิการคณะรัฐมนตรี ทำเนียบรัฐบาล
โดยผลการประชุมสรุปได้ ดังนี้
ประชุมมีมติเห็นชอบ การจัดทำร่างพ.ร.บ.ภาพยนตร์และวีดิทัศน์แห่งชาติ(ฉบับที่..)พ.ศ….. ในส่วนของกองทุนส่งเสริมอุตสาหกรรมภาพยนตร์และวีดิทัศน์ และมอบหมายให้กระทรวงวัฒนธรรมไปจัดทำร่างพ.ร.บ.ส่งเสริมภาพยนตร์และวีดิทัศน์ไทย เพื่อส่งเสริมการถ่ายทำภาพยนตร์และวีดิทัศน์ไทย
ที่ประชุมยืนยันการจัดหน่วยงานรับผิดชอบในการส่งเสริมอุตสาหกรรมภาพยนตร์และวีดิทัศน์ โดยให้คณะอนุกรรมการบูรณาการแผนงานส่งเสริมและเผยแพร่ภาพยนตร์และวีดิทัศน์ทั้งใน และต่างประเทศนำผลการศึกษาดังกล่าวไปใช้ประโยชน์ในการแก้ไขปัญหาและส่งเสริมอุตสาหกรรมและวีดิทัศน์ให้มีประสิทธิภาพมากยิ่งขึ้น
หารือเกี่ยวกับการดำเนินการตามแผนบูรณาการร่วมงานเทศกาลภาพยนตร์และวีดิทัศน์ระดับนานาชาติ โดยมีเทศกาลภาพยนตร์ที่มีความสำคัญและมีการบูรณาการร่วมกันรวม 11 งาน อาทิ งานตลาดภาพยนตร์และโทรทัศน์แห่งโตเกียว งาน MIPCOM งานตลาดภาพยนตร์ยุโรป  ตลอดจนที่ประชุมได้รับทราบแผนปฏิบัติการส่งเสริมและเผยแพร่ภาพยนตร์และวีดิทัศน์ไทยในสาธารณรัฐประชาชนจีน 6 โครงการ
ในการประชุมครั้งนี้ที่ประชุมได้รับทราบความคืบหน้าการพิจารณาคัดเลือกสุดยอดภาพยนตร์ไทยในสมัยรัชกาลที่ 9 และการจัดกิจกรรมส่งเสริมและเผยแพร่ภาพยนตร์และวีดิทัศน์ในต่างประเทศที่ญี่ปุ่น และสหรัฐอเมริกา

ที่มา : http://www.thaigov.go.th/news/contents/details/8306
