รัฐบาลไทย-ข่าวทำเนียบรัฐบาล-รอง ปวท. เปิดงานมหกรรมสินค้านวัตกรรม และผลงาน Startup อุบลราชธานี (RISE 2017)

วันพุธที่ 5 เมษายน 2560
รอง ปวท. เปิดงานมหกรรมสินค้านวัตกรรม และผลงาน Startup อุบลราชธานี (RISE 2017)
รอง ปวท. เปิดงานมหกรรมสินค้านวัตกรรม และผลงาน Startup อุบลราชธานี (RISE 2017)
31 มีนาคม 2560 นายสมชาย เทียมบุญประเสริฐ รองปลัดกระทรวงวิทยาศาสตร์และเทคโนโลยี เป็นประธานในพิธีเปิดมหกรรมสินค้านวัตกรรม และผลงาน Startup อุบลราชธานี (RISE 2017) จัดโดยอุทยานวิทยาศาสตร์ มหาวิทยาลัยอุบลราชธานี เพื่อนำผลงานนวัตกรรมของมหาวิทยาลัยออกมาเผยแพร่ให้เกิดการใช้ประโยชน์ในเชิงพาณิชย์ และส่งเสริมให้เกิดการพัฒนา Startup ในพื้นที่ ณ เซนทรัลพลาซ่า อุบลราชธานี
กิจกรรมภายในงานประกอบด้วย การแสดงผลงานวิจัยและนวัตกรรมที่พร้อมให้เอกชนนำไปต่อยอดทางธุรกิจ ประกอบด้วย ผลงานวิจัยด้านวิศวกรรมศาสตร์ ด้านอาหารและเภสัชกรรม ด้านเกษตรกรรม และด้านคอมพิวเตอร์และสารสนเทศ ซึ่งมีจำนวนผลงานกว่า 40 ผลงาน แต่ละผลงานล้วนมีศักยภาพในการนำไปต่อยอดสำหรับผู้ที่มองหาโอกาสทางธุรกิจ
กลุ่มงานประชาสัมพันธ์  กระทรวงวิทยาศาสตร์และเทคโนโลยี
โทร. 02 333 3728 - 3732  โทรสาร 02 333 3834
E-Mail : pr@most.go.th  Facebook : sciencethailand

ที่มา : http://www.thaigov.go.th/news/contents/details/2906
