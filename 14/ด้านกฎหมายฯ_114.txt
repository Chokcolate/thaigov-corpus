รัฐบาลไทย-ข่าวทำเนียบรัฐบาล-“ก.ยุติธรรม” เปิดเวทีถอดบทเรียนเพื่ออำนวยความยุติธรรมและสร้างความสุขสู่ทุกชุมชน

วันพุธที่ 21 มิถุนายน 2560
“ก.ยุติธรรม” เปิดเวทีถอดบทเรียนเพื่ออำนวยความยุติธรรมและสร้างความสุขสู่ทุกชุมชน
นายธวัชชัย ไทยเขียว รองปลัดกระทรวงยุติธรรม เป็นประธานเปิดโครงการประชุมเชิงปฏิบัติการพัฒนาศักยภาพคณะกรรมการศูนย์ยุติธรรมชุมชนตำบลเพื่ออำนวยความยุติธรรมและสร้างความสุขสู่ทุกหมู่บ้าน
เมื่อวันอังคารที่ ๒๐ มิถุนายน ๒๕๖๐
ณ โรงแรมพะเยาเกทเวย์  อำเภอเมือง จังหวัดพะเยา
นายธวัชชัย ไทยเขียว รองปลัดกระทรวงยุติธรรม
เป็นประธานเปิดโครงการประชุมเชิงปฏิบัติการพัฒนาศักยภาพ
คณะกรรมการศูนย์ยุติธรรมชุมชนตำบลเพื่ออำนวยความยุติธรรมและสร้างความสุขสู่ทุกหมู่บ้าน
พร้อมทั้งบรรยายพิเศษในหัวข้อ “ความยุติธรรมคือพื้นฐานการสร้างความสงบสุขและร่มเย็นของสังคมไทย”
โดยมีหัวหน้าส่วนราชการในสังกัดกระทรวงยุติธรรม พร้อมด้วยผู้แทนจากส่วนราชการ
ตลอดจนอาสาสมัครของกระทรวงยุติธรรมในพื้นที่จังหวัดพะเยา เข้าร่วมฯ
ทั้งนี้ ที่ประชุมได้ร่วมกันถอดบทเรียนเกี่ยวกับการดำเนินงานร่วมกับศูนย์ยุติธรรมชุมชน ภายใต้ภารกิจ ๕ ด้าน
ประกอบด้วย ๑.การป้องกัน เฝ้าระวังอาชญากรรมในชุมชน ๒.การรับเรื่องราวร้องทุกข์
แจ้งเบาะแส รวมถึงปัญหาความเดือดร้อนของผู้ด้อยโอกาส ๓.การไกล่เกลี่ยข้อพิพาท
๔.การแจ้งสิทธิเยียวยาและช่วยเหลือประชาชนให้เข้าถึงกระบวนการยุติธรรม
และ ๕.การติดตามดูแล เปิดโอกาสให้ผู้พ้นโทษหรือผู้ถูกคุมประพฤติกลับสู่สังคม
เพื่อสร้างความเชื่อมโยงและบูรณาการการปฏิบัติงานร่วมกันในด้านการอำนวยความยุติธรรม
แก่ประชาชนในพื้นที่ อันจะเป็นการเสริมสร้างความสุขสู่ทุกชุมชนอย่างยั่งยืน

ที่มา : http://www.thaigov.go.th/news/contents/details/4692
