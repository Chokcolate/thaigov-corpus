รัฐบาลไทย-ข่าวทำเนียบรัฐบาล-Smart Visa อำนวยความสะดวกนักลงทุนในอุตสาหกรรมเป้าหมาย

วันพฤหัสบดีที่ 12 ตุลาคม 2560
Smart Visa อำนวยความสะดวกนักลงทุนในอุตสาหกรรมเป้าหมาย
ประเทศไทยมีชาวต่างชาติที่เข้ามาเป็นบุคลากรอันทรงคุณค่า เพื่อเป็นการอำนวยความสะดวกให้บุคคลเหล่านี้สามารถพำนักในประเทศไทย เพื่อที่จะทำคุณประโยชน์ให้แก่ไทยต่อไป
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบให้มี Smart Visa เพื่ออำนวยความสะดวกแก่ชาวต่างชาติที่เป็นผู้เชี่ยวชาญด้านเทคโนโลยีในกลุ่ม 10 อุตสาหกรรมเป้าหมายที่ต้องการพำนักและทำงานในประเทศไทย ได้แก่ พนักงานทักษะสูง ผู้บริหารระดับสูง ผู้เชี่ยวชาญด้านเทคนิค นักลงทุน และผู้ประกอบการ Startup โดยบุคคลกลุ่มดังกล่าวจะได้รับสิทธิประโยชน์ด้านต่าง ๆ เช่น สามารถพำนักในประเทศไทยได้นานสูงสุด 4 ปีและทำงานได้โดยไม่ต้องขอใบอนุญาตทำงาน รวมถึงขยายเวลาการรายงานตัวจากทุก 90 วัน เป็นทุก 1 ปี โดยคู่สมรสและบุตรที่ติดตามเข้ามาในประเทศไทยก็จะได้รับสิทธิเช่นเดียวกันนี้ด้วย ทั้งนี้ รัฐบาลมุ่งหวังสร้างแรงจูงใจแก่ชาวต่างชาติเพื่อกระตุ้นให้เกิดการลงทุนในประเทศ ช่วยขับเคลื่อนเศรษฐกิจไทยตามนโยบายไทยแลนด์ 4.0
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/7355
