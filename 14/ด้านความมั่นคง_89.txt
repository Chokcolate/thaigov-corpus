รัฐบาลไทย-ข่าวทำเนียบรัฐบาล-พลเอก อุดมเดช สีตบุตร รัฐมนตรีช่วยว่าการกระทรวงกลาโหม / หัวหน้าผู้แทนพิเศษของรัฐบาล จัดประชุมติดตามงานเร่งรัดแก้ไขปัญหาจังหวัดชายแดนใต้

วันพุธที่ 17 พฤษภาคม 2560
พลเอก อุดมเดช สีตบุตร รัฐมนตรีช่วยว่าการกระทรวงกลาโหม / หัวหน้าผู้แทนพิเศษของรัฐบาล จัดประชุมติดตามงานเร่งรัดแก้ไขปัญหาจังหวัดชายแดนใต้
พลเอก อุดมเดช สีตบุตร รัฐมนตรีช่วยว่าการกระทรวงกลาโหม / หัวหน้าผู้แทนพิเศษของรัฐบาล จัดประชุมติดตามงานเร่งรัดแก้ไขปัญหาจังหวัดชายแดนใต้
พลเอก อุดมเดช สีตบุตร รัฐมนตรีช่วยว่าการกระทรวงกลาโหม / หัวหน้าผู้แทนพิเศษรัฐบาล เป็นประธานในการประชุมผู้แทนพิเศษของรัฐบาลครั้งที่ 3/2560 โดยมีผู้แทนพิเศษรัฐบาล7กลุ่มภารกิจงาน,ผู้แทนจากส่วนราชการในพื้นที่
จากการประชุมได้มีการเร่งรัดติดตามการแก้ไขปัญหาในงานสำคัญ ซึ่งเป็นข้อเสนอตามมติของผู้แทนพิเศษของรัฐบาลจำนวน 2 เรื่อง คือการปรับปรุงแก้ไขกฎหมาย 4 ประเด็น ได้แก่ ปรับปรุงแก้ไขมาตรา 21 แห่งพระราชบัญญัติการรักษาความมั่นคงภายในราชอาณาจักรพุทธศักราช 2551 (พระราชบัญญัติความมั่นคง2551 ) ปรับปรุงแก้ไขกฎหมายว่าด้วยการช่วยเหลือเยียวยาผู้ได้รับผลกระทบ จชต. และเยียวยากลาง บูรณาการระบบงานยุติธรรมชุมชนใน จชต. และจัดตั้งกองทุนเฉพาะกิจช่วยเหลืออำนวยความสะดวกด้านกระบวนการยุติธรรมต่อผู้ต้องหาคดีความมั่นคง โดยเชิญผู้แทนจากกระทรวงยุติธรรม นายธวัชชัย ไทยเขียว รองปลัดกระทรวงยุติธรรมมาร่วมประชุม รวมถึงแนวทางดำเนินการเรื่องการแก้ไขปัญหาความมั่นคงด้านพลังงานไฟฟ้าใน จชต. โดยเชิญผู้แทนจากกระทรวงพลังงานและการไฟฟ้าส่วนภูมิภาคกระทรวงมหาดไทยมาให้ข้อสรุปในการดำเนินงานนอกจากนั้นผู้แทนพิเศษรัฐบาลได้เสนอที่ประชุมเพื่อรับทราบความก้าวหน้าในการดำเนินงานตามRoadmap การขับเคลื่อนการแก้ไขปัญหาและพัฒนา จชต. จำนวน 6 เรื่องที่สำคัญได้แก่โครงการจัดตั้งชุดคุ้มครองตำบลเพิ่มเติม 60 ตำบลของกรมการปกครอง,โครงการประชารัฐญาลันนันบารูของกอ.รมน., โครงการเร่งรัดติดตามความคืบหน้าคดีความมั่นคงในพื้นที่ จชต. ของสำนักงานตำรวจแห่งชาติ และเรื่องที่ขอพิจารณา 1 เรื่องคือการแต่งตั้งผู้ช่วยทูตฝ่ายตำรวจประจำสหพันธรัฐมาเลเซีย
อย่างไรก็ตาม6เดือนที่ผ่านมาการดำเนินงานของผู้แทนพิเศษของรัฐบาลมีความก้าวหน้าตามลำดับยืนยันได้จากผลการประเมินที่ออกมาเป็นที่น่าพอใจนอกจากนั้นนายกรัฐมนตรียังได้สั่งการให้กำหนดเป้าหมายตามห่วงระยะเวลาและประเมินผลสัมฤทธิ์เป็นรายกิจกรรมและพลเอกประวิตร วงษ์สุวรรณ รองนายกรัฐมนตรีในฐานะประธานคปต.ได้สั่งการให้ผู้แทนพิเศษของรัฐบาลร่วมแก้ไขปัญหาด้านการรักษาความปลอดภัยในชีวิตและทรัพย์สินร่วมกับแก้ไขปัญหาด้านการรักษาความปลอดภัยในชีวิตและทรัพย์สิน ร่วมกับ กอ.รมน.ภาค4ส่วนหน้า และคชต.และหน่วยงานที่เกี่ยวข้องเป็นกรณีเร่งด่วน

ที่มา : http://www.thaigov.go.th/news/contents/details/3782
