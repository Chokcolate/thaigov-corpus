รัฐบาลไทย-ข่าวทำเนียบรัฐบาล-งาน Dinner : Authentic of Thai Food for The World ซึ่งอยู่ภายใต้โครงการพัฒนาอุตสาหกรรมอาหารไทยด้วยระบบมาตรฐานเพื่อเป็นครัวอาหารโลก

วันเสาร์ที่ 15 กรกฎาคม 2560
งาน Dinner : Authentic of Thai Food for The World ซึ่งอยู่ภายใต้โครงการพัฒนาอุตสาหกรรมอาหารไทยด้วยระบบมาตรฐานเพื่อเป็นครัวอาหารโลก
รองปลัดกระทรวงอุตสาหกรรม เป็นประธานเปิดงาน Dinner : Authentic of Thai Food for The World ซึ่งอยู่ภายใต้โครงการพัฒนาอุตสาหกรรมอาหารไทยด้วยระบบมาตรฐานเพื่อเป็นครัวอาหารโลก จัดโดยสถาบันอาหาร สถาบันเครือข่ายของกระทรวงอุตสาหกรรม
ภูเก็ต : เมื่อวันที่ 14 กรกฎาคม 2560 นางสาวนิสากร จึงเจริญธรรม รองปลัดกระทรวงอุตสาหกรรม เป็นประธานเปิดงาน Dinner : Authentic of Thai Food for The World ซึ่งอยู่ภายใต้โครงการพัฒนาอุตสาหกรรมอาหารไทยด้วยระบบมาตรฐานเพื่อเป็นครัวอาหารโลก จัดโดยสถาบันอาหาร สถาบันเครือข่ายของกระทรวงอุตสาหกรรม โดยมีนายยงวุฒิ เสาวพฤกษ์ ผู้อำนวยการสถาบันอาหาร นายถาวรวัฒน์ คงแก้ว ปลัดจังหวัดภูเก็ต นายเทศมนตรี ผู้บริหารจังหวัดภูเก็ต สมาคมร้านอาหาร สมาคมการโรงแรม ชมรมเชฟจังหวัดภูเก็ต ร่วมเปิดงาน ณ โรงแรมโนโวเทลภูเก็ต โภคีธรา
โดยช่วงการอบรมโครงการดังกล่าวฯ ได้รับเกียรติจากคณาจารย์มหาวิทยาลัยสวนดุสิต กรุงเทพฯ เป็นผู้ถ่ายทอดให้ความรู้ ความเข้าใจเกี่ยวกับมาตรฐานอาหารไทย เทคนิควิธีการประกอบอาหาร และการใช้วัตถุดิบทดแทน พร้อมสาธิตการปฏิบัติเมนูอาหารตามมาตรฐานอาหารไทย รสไทยแท้รวม 14 เมนู ประกอบด้วยเมนูผัดกะเพราหมู แกงเขียวหวานเนื้อ ต้มข่าไก่ มัสมั่น แกงเลียง ผัดไทย ต้มยำกุ้ง พะแนงเนื้อ ส้มตำไทย ลาบหมู สะเต๊ะไก่ ผัดเปรี้ยวหวาน ข้าวเหนียวมะม่วง และทับทิมกรอบ ให้กับผู้ประกอบการและผู้ปรุงอาหาร (เชฟ) จากภัตตาคาร ร้านอาหาร โรงแรมฝั่งอันดามันในจังหวัดภูเก็ต จำนวน 80 ท่าน เมื่อวันที่ 13-14 กรกฎาคม 2560 ที่ผ่านมา ณ มหาวิทยาลัยสงขลานครินทร์ วิทยาเขตภูเก็ต

ที่มา : http://www.thaigov.go.th/news/contents/details/5237
