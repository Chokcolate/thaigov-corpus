รัฐบาลไทย-ข่าวทำเนียบรัฐบาล-รองนายกรัฐมนตรี และรัฐมนตรีว่าการกระทรวงยุติธรรม ตรวจเยี่ยมและมอบนโยบายการทำงาน สำนักงานคณะกรรมการป้องกันและปราบปรามยาเสพติด

วันศุกร์ที่ 5 มกราคม 2561
รองนายกรัฐมนตรี และรัฐมนตรีว่าการกระทรวงยุติธรรม ตรวจเยี่ยมและมอบนโยบายการทำงาน สำนักงานคณะกรรมการป้องกันและปราบปรามยาเสพติด
พลอากาศเอก ประจิน จั่นตอง รองนายกรัฐมนตรี และรัฐมนตรีว่าการกระทรวงยุติธรรม ตรวจเยี่ยมและมอบนโยบายการทำงาน สำนักงานคณะกรรมการป้องกันและปราบปรามยาเสพติด
เมื่อวันพฤหัสบดีที่ ๔ มกราคม ๒๕๖๐ เวลา ๑๓.๓๐ น.
พลอากาศเอก ประจิน จั่นตอง รองนายกรัฐมนตรี และรัฐมนตรีว่าการกระทรวงยุติธรรม
นำคณะผู้บริหารกระทรวงยุติธรรม ตรวจเยี่ยมและรับฟังบรรยายสรุปภารกิจ พร้อมทั้งมอบนโยบายการทำงาน
โดยมี นายศิรินทร์ยา สิทธิชัย เลขาธิการสำนักงานคณะกรรมการป้องกันและปราบปรามยาเสพติด
พร้อมด้วยคณะผู้บริหาร ข้าราชการ และเจ้าหน้าที่ ให้การต้อนรับ และร่วมรับฟังนโยบายการทำงาน
ณ ห้องประชุมชิดชัย วรรณสถิตย์ ชั้น ๓ อาคาร ๒ และศูนย์บัญชาการ (Command Centre) ชั้น ๔ อาคาร ๒
สำนักงานคณะกรรมการป้องกันและปราบปรามยาเสพติด
ต่อจากนั้น ได้ตรวจเยี่ยมศูนย์ปฏิบัติการสำนักงานคณะกรรมการป้องกันและปราบปรามยาเสพติด
ศูนย์เรียนรู้ด้วยตนเอง (Self Learning) ทักษะด้านดิจิทัล ศูนย์ยาเสพติดนิทรรศน์ และศูนย์ฝึกยิงปืนสถานการณ์จำลอง
เพื่อติดตามการดำเนินงานและให้กำลังใจแก่เจ้าหน้าที่ผู้ปฏิบัติงาน
พลอากาศเอก ประจิน จั่นตอง รองนายกรัฐมนตรี และรัฐมนตรีว่าการกระทรวงยุติธรรม กล่าวว่า
ปัญหายาเสพติดถือเป็นปัญหาสำคัญที่ต้องเร่งแก้ไข ดังนั้น เจ้าหน้าที่ผู้ปฏิบัติงานจำเป็นอย่างยิ่งที่จะต้องรู้เท่าทัน
ในการจัดการกับกระบวนการด้านยาเสพติด ตั้งแต่ต้นทาง กลางทาง และปลายทาง
รวมทั้งมุ่งเน้นการการสร้างความร่วมมือในการป้องกันและปราบปรามยาเสพติดระหว่างประเทศ
ทั้งประเทศเพื่อนบ้านที่เป็นภาคีเครือข่ายในอาเซียนและประเทศนอกเขตอาเซียน โดยการแลกเปลี่ยนข้อมูลข่าวสาร
และส่งเจ้าหน้าที่เข้าไปสอนเทคนิคการปฏิบัติงาน ซึ่งความร่วมมือระหว่างประเทศที่ดำเนินการอย่างเห็นผล
ได้แก่ โครงการแม่น้ำโขงปลอดภัย เป็นการบูรณาการความร่วมมือของหลายประเทศในการปิดล้อม
บริเวณสามเหลี่ยมทองคำ ซึ่งจากผลการปฏิบัติงานทำให้สามารถปราบปรามยาเสพติดได้เพิ่มขึ้น
โดยในอนาคตมีแนวทางที่จะขยายความร่วมมือไปยังประเทศนอกกลุ่มอาเซียนเพิ่มมากขึ้นด้วย
นอกจากนี้ ต้องให้ความสำคัญในเรื่องการรักษาฟื้นฟูและบำบัดผู้ติดยาเสพติด
การพัฒนาอย่างยั่งยืนตามแนวศาสตร์พระราชา การสร้างความรับรู้ในเด็กและเยาวชน
และการสร้างการรับรู้เรื่องกฎหมายแก่ประชาชนทั่วไปอีกด้วยตลอดจน
ได้เน้นย้ำมาตรการสำคัญ ๔ ประการ ได้แก่ การเร่งรัดต้านภัยยาเสพติด
การเร่งรัดปราบปรามทุจริตคอร์รัปชัน การคุ้มครองสิทธิเสรีภาพคู่คุณธรรม
และการสร้างกระบวนการยุติธรรมให้ยั่งยืน

ที่มา : http://www.thaigov.go.th/news/contents/details/9203
