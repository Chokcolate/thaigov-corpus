รัฐบาลไทย-ข่าวทำเนียบรัฐบาล-“ยธ. พิจารณาการจัดการเรื่องราวร้องทุกข์”

วันพุธที่ 3 มกราคม 2561
“ยธ. พิจารณาการจัดการเรื่องราวร้องทุกข์”
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะกรรมการจัดการเรื่องราวร้องทุกข์ ประจำกระทรวงยุติธรรม ครั้งที่ ๓/๒๕๖๑
ในวันพุธที่ ๓ มกราคม ๒๕๖๑ เวลา ๐๙.๐๐ น.
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานการประชุมคณะกรรมการจัดการเรื่องราวร้องทุกข์ ประจำกระทรวงยุติธรรม ครั้งที่ ๓/๒๕๖๑
โดยมีคณะกรรมการผู้ทรงคุณวุฒิ ผู้แทนหัวหน้าส่วนราชการและเจ้าหน้าที่ที่เกี่ยวข้อง เข้าร่วมฯ
ณ ห้องประชุมกระทรวงยุติธรรม ๒ ชั้น ๘ อาคารราชบุรีดิเรกฤทธิ์
ศูนย์ราชการเฉลิมพระเกียรติฯ
เพื่อพิจารณาผลการดำเนินการตามมติที่ประชุมคณะกรรมการ จำนวน ๒ เรื่อง
และพิจารณาเรื่องร้องทุกข์ของส่วนราชการในสังกัดกระทรวงยุติธรรม จำนวน ๒ เรื่อง
รวมทั้ง พิจารณาการจัดทำมาตรฐานการรับเรื่องราวร้องทุกข์และผังกระบวนงานร้องทุกข์ของกระทรวงยุติธรรม
โอกาสนี้ปลัดกระทรวงยุติธรรมได้เน้นย้ำให้ส่วนราชการ
ในสังกัดกระทรวงยุติธรรม
ร่วมกันจัดวางระบบการรับเรื่องราวร้องทุกข์ ทั้งในส่วนกลางและส่วนภูมิภาค
ให้มีรูปแบบและแนวทางที่เป็นไปในทิศทางเดียวกัน
เพื่อเป็นมาตรฐานในการรับเรื่องราวร้องทุกข์ ซึ่งจะสามารถอำนวยความสะดวกและ
เป็นประโยชน์ต่อประชาชนมากยิ่งขึ้น
นอกจากนี้จะต้องมีการติดตามผลการรับเรื่องราวร้องทุกข์ของประชาชนทั้งในส่วนกลางและส่วนภูมิภาค
รวมทั้งประมวลสถานการณ์ที่ประชาชนไม่ได้รับความเป็นธรรมให้ทราบด้วย

ที่มา : http://www.thaigov.go.th/news/contents/details/9151
