รัฐบาลไทย-ข่าวทำเนียบรัฐบาล-ไทยให้ความเชื่อมั่นต่อนักธุรกิจสหรัฐฯ

วันศุกร์ที่ 17 พฤศจิกายน 2560
ไทยให้ความเชื่อมั่นต่อนักธุรกิจสหรัฐฯ
ในฐานะศูนย์กลางการค้าการลงทุนของอาเซียน
ต่อจากนี้ไป ขอเชิญรับฟังไทยคู่ฟ้า ครับ
พลเอก ประยุทธ์ จันทร์โอชา นายกรัฐมนตรี ให้ความเชื่อมั่นต่อสภาธุรกิจสหรัฐฯ-อาเซียน และสภาหอการค้าสหรัฐฯ โดยไทยให้ความสำคัญกับการผลักดันความร่วมมือทางเศรษฐกิจกับหุ้นส่วนระหว่างประเทศโดยเฉพาะกับสหรัฐฯ ที่มีความสัมพันธ์อันดีในทุกด้าน พร้อมตั้งเป้าขจัดอุปสรรคทางการค้าการลงทุนระหว่างกัน นอกจากนี้ ยังได้เร่งรัดพัฒนาปัจจัยพื้นฐานทางเศรษฐกิจในประเทศให้เข้มแข็งเพื่ออำนวยความสะดวกแก่มิตรประเทศ ทั้งนี้ ไทยมีความได้เปรียบเชิงที่ตั้งทางยุทธศาสตร์ ความพร้อมด้านโลจิสติกส์ และความมั่นคงทางเศรษฐกิจ เป็นศูนย์กลางเชื่อมโยงกลุ่มประเทศลุ่มน้ำโขงและตลาดอาเซียน โดยให้ความสำคัญกับนโยบายประเทศไทย+1 การพัฒนาประเทศสู่ยุค 4.0 และการพัฒนาระเบียงเศรษฐกิจภาคตะวันออก เพื่อความมั่นคงมั่งคั่งยั่งยืน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/8157
