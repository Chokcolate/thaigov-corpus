รัฐบาลไทย-ข่าวทำเนียบรัฐบาล-รมว.ดิจิทัลฯ ปาฐกถาพิเศษในงานสัมมนา “Building Smarter Futures for Thailand 4.0”

วันศุกร์ที่ 15 ธันวาคม 2560
รมว.ดิจิทัลฯ ปาฐกถาพิเศษในงานสัมมนา “Building Smarter Futures for Thailand 4.0”
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานเปิดงาน พร้อมกล่าวปาฐกถาพิเศษ หัวข้อ “Digital Thailand and Higher Education” ในงานสัมมนา “Building Smarter Futures for Thailand 4.0” โดยมหาวิทยาลัยซีเอ็มเคแอล ได้จัดทำและดำเนินงานความร่วมมือกับสถาบันเทคโนโลยีพระจอมเกล้าเจ้าคุณทหารลาดกระบัง และมหาวิทยาลัยคาร์เนกีเมลลอน ประเทศสหรัฐอเมริกา เพื่อสร้างความร่วมมือทางวิชาการในการจัดการเรียนการสอน งานวิจัย และนวัตกรรมร่วมกัน โดยมีเป้าหมายในการพัฒนางานวิจัยเพื่อรองรับการพัฒนาของประเทศไทยให้ก้าวเข้าสู่สังคมดิจิทัล ตามนโยบายประเทศไทย 4.0 และพัฒนาอุตสาหกรรมเป้าหมายในพื้นที่ระเบียงเศรษฐกิจพิเศษภาคตะวันออกร่วมกับภาคเอกชน เมื่อวันที่ 14 ธันวาคม 2560 ณ โรงแรมพลาซ่า แอทธินี ถนนวิทยุ กรุงเทพฯ
*************************

ที่มา : http://www.thaigov.go.th/news/contents/details/8787
