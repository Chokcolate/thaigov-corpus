รัฐบาลไทย-ข่าวทำเนียบรัฐบาล-ชวนออมสินกับ “เรือออมสิน”

วันพุธที่ 29 มีนาคม 2560
ชวนออมสินกับ “เรือออมสิน”
ออมสินเปิดให้บริการรับฝากเงินเป็นกรณีพิเศษ วันเสาร์ที่ 1 เมษายน 2560 ระหว่างเวลา 8.30 – 12.00 น. พร้อมกับมอบ “กระปุกเรือออมสิน” เป็นที่ระลึก 1 ใบ ต่อ 1 บัญชี
เนื่องในวันคล้ายวันสถาปนาธนาคารออมสิน วันเสาร์ที่ 1 เมษายน 2560 เพื่อเป็นการรำลึกถึงความเป็นสถาบันเพื่อการออมมาอย่างยาวนาน 104 ปี อีกทั้งยังเป็นการขอบคุณลูกค้าและประชาชนทั่วไปที่ให้ความไว้วางใจในการฝากเงินกับธนาคารออมสิน ธนาคารฯ จึงได้เปิดให้บริการรับฝากเงินเป็นกรณีพิเศษ ระหว่างเวลา 8.30 – 12.00 น. พร้อมกับมอบ “กระปุกเรือออมสิน” เป็นที่ระลึก 1 ใบ ต่อ 1 บัญชี เพื่อเป็นการส่งเสริมการออมให้แก่ผู้เปิดบัญชีเงินฝากใหม่หรือฝากเงินประเภทใดก็ได้ด้วยตนเองไม่ต่ำกว่าบัญชีละ 500 บาท (ของมีจำนวนจำกัด)

ที่มา : http://www.thaigov.go.th/news/contents/details/2741
