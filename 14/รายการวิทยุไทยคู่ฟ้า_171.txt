รัฐบาลไทย-ข่าวทำเนียบรัฐบาล-รัฐบาลสนับสนุนหลักสูตรวิชาชีพระยะสั้นเพื่อพัฒนาประเทศ

วันศุกร์ที่ 5 มกราคม 2561
รัฐบาลสนับสนุนหลักสูตรวิชาชีพระยะสั้นเพื่อพัฒนาประเทศ
เพื่อเสริมทักษะที่จำเป็นตามความต้องการของตลาดแรงงานให้แก่นักศึกษาอาชีวศึกษา
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเดินหน้าพัฒนาคุณภาพนักศึกษาอาชีวศึกษา โดยร่วมกับภาคเอกชนจัดหลักสูตรวิชาชีพระยะสั้นเสริมทักษะให้แก่นักศึกษา ประกอบด้วยหลักสูตรที่สำคัญ 2 กลุ่ม คือ 1.กลุ่มอุตสาหกรรมเป้าหมาย 1,400 หลักสูตร เช่น การซ่อมสีรถด้วยระบบอัจฉริยะ เทคโนโลยีปรับฉีดพลาสติก งานควบคุมหลอดไฟบ้านผู้สูงวัยด้วยระบบสมองกลฝังตัว เป็นต้น และ2. กลุ่มหลักสูตรตามความต้องการท้องถิ่น 2,488 หลักสูตร เช่น ภาษีมูลค่าเพิ่มสำหรับธุรกิจยุค 4.0 การออกแบบงานกราฟฟิกและภาพเคลื่อนไหว การซื้อขายและทำธุรกิจระบบอิเล็กทรอนิกส์ เป็นต้น ทั้งนี้ รัฐบาลตั้งเป้ายกระดับเศรษฐกิจของประเทศด้วยศักยภาพของนักศึกษาอาชีวะ โดยส่งเสริมความร่วมมือกับทุกภาคส่วนเพื่อพัฒนาอาชีวศึกษาทั้งระบบอย่างมีประสิทธิภาพ
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/9201
