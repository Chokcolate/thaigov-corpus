รัฐบาลไทย-ข่าวทำเนียบรัฐบาล-มหาดไทยเตรียมจัดงานวันที่ระลึกคล้ายวันสิ้นพระชนม์ สมเด็จฯ กรมพระยาดำรงราชานุภาพ 1 ธันวาคม 2560 เพื่อน้อมรำลึกถึงองค์ปฐมเสนาบดีกระทรวงมหาดไทย ผู้ทรงบำเพ็ญประโยชน์ต่อประเทศชาตินานัปก

วันพฤหัสบดีที่ 30 พฤศจิกายน 2560
มหาดไทยเตรียมจัดงานวันที่ระลึกคล้ายวันสิ้นพระชนม์ สมเด็จฯ กรมพระยาดำรงราชานุภาพ 1 ธันวาคม 2560 เพื่อน้อมรำลึกถึงองค์ปฐมเสนาบดีกระทรวงมหาดไทย ผู้ทรงบำเพ็ญประโยชน์ต่อประเทศชาตินานัปก
มหาดไทยเตรียมจัดงานวันที่ระลึกคล้ายวันสิ้นพระชนม์ สมเด็จฯ กรมพระยาดำรงราชานุภาพ 1 ธันวาคม 2560 เพื่อน้อมรำลึกถึงองค์ปฐมเสนาบดีกระทรวงมหาดไทย ผู้ทรงบำเพ็ญประโยชน์ต่อประเทศชาตินานัปการ
วันนี้ (30 พ.ย. 60) ที่กระทรวงมหาดไทย นายนิสิต จันทร์สมวงศ์ รองปลัดกระทรวงมหาดไทย ในฐานะโฆษกกระทรวงมหาดไทย เปิดเผยว่า ในวันที่ 1 ธันวาคม เป็นวันคล้ายวันสิ้นพระชนม์ของสมเด็จพระเจ้าบรมวงศ์เธอ กรมพระยาดำรงราชานุภาพ องค์ปฐมเสนาบดีกระทรวงมหาดไทย โดยคณะรัฐมนตรีได้มีมติเมื่อวันที่ 27 พฤศจิกายน 2544 กำหนดให้วันที่ 1 ธันวาคมของทุกปีเป็น “วันดำรงราชานุภาพ” เพื่อน้อมรำลึกถึงพระองค์ท่านที่ได้ทรงบำเพ็ญประโยชน์ต่อประเทศชาตินานัปการ
สำหรับในปี 2560 นี้ กระทรวงมหาดไทยได้กำหนดจัดงานวันที่ระลึกคล้ายวันสิ้นพระชนม์ ของสมเด็จพระเจ้าบรมวงศ์เธอ กรมพระยาดำรงราชานุภาพ ในวันศุกร์ที่ 1 ธันวาคม 2560 โดยจะมีพิธีวางพวงมาลาถวายสักการะพระอนุสาวรีย์สมเด็จฯ กรมพระยาดำรงราชานุภาพ และมีกิจกรรมสำคัญต่างๆ ดังนี้
เวลา 06.00 น. พิธีวางพวงมาลาถวายสักการะพระอนุสาวรีย์สมเด็จฯ กรมพระยาดำรงราชานุภาพ ณ บริเวณพิธีหน้าศาลาว่าการกระทรวงมหาดไทย โดยมีผู้แทนส่วนราชการ รัฐวิสาหกิจ และประชาชนเข้าร่วมในพิธี
เวลา 06.40 น. ปลัดกระทรวงมหาดไทยวางพวงมาลาถวายสักการะพระอนุสาวรีย์สมเด็จฯ กรมพระยาดำรงราชานุภาพ พร้อมด้วยข้าราชการ พนักงาน และผู้มาร่วมในพิธี
เวลา 06.45 น. พลเอก อนุพงษ์ เผ่าจินดา รัฐมนตรีว่าการกระทรวงมหาดไทย สักการะและถวายพวงมาลัยบูชาศาลพระชัยมงคล และศาลพระกาฬไชยศรี วางพวงมาลาถวายสักการะพระอนุสาวรีย์สมเด็จฯ กรมพระยาดำรงราชานุภาพ หลังจากเสร็จพิธีพราหมณ์อ่านคำบวงสรวงแล้ว รัฐมนตรีว่าการกระทรวงมหาดไทยกล่าวคำสดุดีสมเด็จฯ กรมพระยาดำรงราชานุภาพ และพบพระญาติของสมเด็จฯ กรมพระยาดำรงราชานุภาพ พร้อมทั้งเดินตรวจเยี่ยมข้าราชการ และพนักงานรัฐวิสาหกิจในสังกัด
เวลา 08.00 น. พิธีสงฆ์ ณ ห้องประชุมราชสีห์ ศาลาว่าการกระทรวงมหาดไทย เพื่อทำบุญอุทิศส่วนกุศลถวายแด่สมเด็จฯ กรมพระยาดำรงราชานุภาพ ตลอดจนผู้มีพระคุณและข้าราชการชั้นผู้ใหญ่ของกระทรวงมหาดไทยที่ล่วงลับ
ไปแล้ว โดยมีรัฐมนตรีว่าการกระทรวงมหาดไทย เป็นประธานในพิธีถวายเครื่องไทยธรรม และภัตตาหารแด่พระภิกษุสงฆ์
เวลา 09.00 น. พิธีมอบรางวัลและประกาศเกียรติคุณแก่ผู้ได้รับรางวัลนายอำเภอแหวนเพชร ประจำปี 2560 จำนวน 10 รางวัล ปลัดอำเภอดีเด่น (ปลัดอำเภอแหวนทองคำ) จำนวน 10 รางวัล หมู่บ้านดีเด่น (บ้านสวย เมืองสุข) จำนวน 18 รางวัล สำนักทะเบียนดีเด่น จำนวน 27 รางวัล ณ ห้องประชุมราชสีห์ ศาลาว่าการกระทรวงมหาดไทย โดยมีรัฐมนตรีว่าการกระทรวงมหาดไทย เป็นประธานในพิธี
รองปลัดกระทรวงมหาดไทย กล่าวเพิ่มเติมว่า กิจกรรมที่กระทรวงมหาดไทยกำหนดจัดขึ้นในงาน “วันดำรงราชานุภาพ” เพื่อน้อมสักการะและรำลึกถึงพระเกียรติคุณและพระวิทยาคุณที่พระองค์ท่านได้ทรงวางรากฐาน อันมั่นคงให้แก่กระทรวงมหาดไทย และทรงเป็นแบบอย่างแก่อนุชนคนมหาดไทยได้ยึดถือปฏิบัติตลอดมาตราบจนถึงปัจจุบัน.
ครั้งที่ 183/2560 วันที่  30 พ.ย. 60
เอกสารประกอบข่าวมหาดไทย ครั้งที่ 183/2560
รางวัลนายอำเภอแหวนเพชร ประกอบด้วย
1. รายชื่อนายอำเภอแหวนเพชร  รางวัลชนะเลิศ   จำนวน 5 รางวัล ได้แก่
1) นายณรงค์ จีนอ่ำ  ปลัดจังหวัดอุดรธานี  (ครั้งดำรงตำแหน่ง นายอำเภอเมืองเลย จ.เลย)
2) นายณรงค์ศักดิ์ หอมมาลัย  ปลัดจังหวัดราชบุรี  (ครั้งดำรงตำแหน่ง นายอำเภอชนแดน  จ.เพชรบูรณ์)
3) ว่าที่ร้อยตรี วิกรม จากที่  นายอำเภอเมืองภูเก็ต  จังหวัดภูเก็ต  (ครั้งดำรงตำแหน่ง นายอำเภอถลาง  จ.ภูเก็ต)
4) นายสำรวย เกษกุล  ปลัดจังหวัดหนองบัวลำภู  (ครั้งดำรงตำแหน่ง นายอำเภอขุขันธ์  จ.ศรีสะเกษ)
5) นายโอม เชื้อแหลม  นายอำเภอสายบุรี  จังหวัดปัตตานี
2. รายชื่อนายอำเภอแหวนเพชร  รางวัลชมเชย    จำนวน 5 รางวัล ได้แก่
1) นายกฤษณพันธ์ เดชครุธ  นายอำเภอเมืองชลบุรี จังหวัดชลบุรี
(ครั้งดำรงตำแหน่ง นายอำเภอวังสมบูรณ์ จ.สระแก้ว)
2) นายจิรศักดิ์ ตะปะโจทย์  นายอำเภอบ้านฉาง  จังหวัดระยอง
3) นายชรินทร์ ทองสุข  นายอำเภอเมืองนนทบุรี  จังหวัดนนทบุรี
(ครั้งดำรงตำแหน่ง นายอำเภอเมืองลพบุรี  จ.ลพบุรี)
4) นายศิริชัย ไตรสารศรี  นายอำเภอคลองหลวง  จังหวัดปทุมธานี
5) นายปรีชา นวลน้อย  นายอำเภอสุไหงโก-ลก  จังหวัดนราธิวาส
รางวัลปลัดอำเภอดีเด่น (ปลัดอำเภอแหวนทองคำ) ประกอบด้วย
1. รายชื่อปลัดอำเภอดีเด่น (ปลัดอำเภอแหนวนทองคำ) รางวัลชนะเลิศ จำนวน 5 รางวัล ได้แก่
1) นายทิวา  พุทธบุรี  ปลัดอำเภอแวงใหญ่  จังหวัดขอนแก่น
(ครั้งดำรงตำแหน่ง ปลัดอำเภอโนนศิลา  จ.ขอนแก่น)
2) สิบเอก เทพพิทักษ์  เหมือนสวรรค์  ปลัดอำเภอขุนหาญ  จังหวัดศรีสะเกษ
3) นางบุญฤดี  คุ้มครอง  ปลัดอำเภอพานทอง  จังหวัดชลบุรี
4) นายภูวริน  บุญภูพันธ์ตันติ  ปลัดอำเภอเมืองลพบุรี จังหวัดลพบุรี
(ครั้งดำรงตำแหน่ง ปลัดอำเภอบางบัวทอง  จ.นนนทบุรี)
5) นายภิเชษฐ์  บุตรรักษ์  ปลัดอำเภอแม่วงก์  จังหวัดนครสวรรค์
(ครั้งดำรงตำแหน่ง ปลัดอำเภอปะนาเระ  จ.ปัตตานี)
2. รายชื่อปลัดอำเภอดีเด่น (ปลัดอำเภอแหนวนทองคำ) รางวัลชมเชย จำนวน 5 รางวัล ได้แก่
1) นายปรีชาพล  พูลทวี  ปลัดอำเภอจอมทอง จังหวัดเชียงใหม่
(ครั้งดำรงตำแหน่ง ปลัดอำเภอแม่ริม  จ.เชียงใหม่)
2) นายวีระวัฒน์  วัฒนวงศ์พฤกษ์  ปลัดอำเภอวิเชียรบุรี  จังหวัดเพชรบูรณ์
(ครั้งดำรงตำแหน่ง ปลัดอำเภอหนองไผ่  จังหวัดเพชรบูรณ์)
3) นายสมบูรณ์  มานาดี  ปลัดอำเภอชุมแพ  จังหวัดขอนแก่น
4) นายเอนก  ปันทะยม  ปลัดอำเภอเมืองเชียงราย  จังหวัดเชียงราย
(ครั้งดำรงตำแหน่ง ปลัดอำเภอเทิง  จังหวัดเชียงราย)
5) นายทรงศักดิ์  บุญชัยดุ้ง  ปลัดอำเภอสุไหงปาดี  จังหวัดนราธิวาส

ที่มา : http://www.thaigov.go.th/news/contents/details/8463
