รัฐบาลไทย-ข่าวทำเนียบรัฐบาล-นรม.เยี่ยมชมนิทรรศการ ผลงานการพัฒนาผลิตภัณฑ์แปรรูปจากข้าวโดยวิสาหกิจชุมชน

วันอังคารที่ 15 สิงหาคม 2560
นรม.เยี่ยมชมนิทรรศการ ผลงานการพัฒนาผลิตภัณฑ์แปรรูปจากข้าวโดยวิสาหกิจชุมชน
พร้อมชมผลงานที่เข้าร่วมงานประชุมวิชาการ “The 4th International Conference on Rice Bran Oil 2017”
วันนี้ (15 สิงหาคม 2560) เวลา 08.30 น. ณ บริเวณโถงชั้น 1 ตึกบัญชาการ 1 ทำเนียบรัฐบาล ก่อนการประชุมคณะรัฐมนตรี พลอากาศเอก ประจิน จั่นตอง รองนายกรัฐมนตรี พร้อมด้วย พลเอก ฉัตรชัย สาริกัลยะ รัฐมนตรีว่าการกระทรวงเกษตรและสหกรณ์ และคณะมาพบ พลเอก ประยุทธ์ จันทร์โอชา นายกรัฐมนตรีเพื่อประชาสัมพันธ์การจัดแสดงผลงานที่เข้าร่วมงานประชุมวิชาการ “The 4th International Conference on Rice Bran Oil 2017” และการเสวนา “วิสาหกิจชุมชนข้าวไทย ก้าวไกลด้วยนวัตกรรม” โดย มหาวิทยาลัยนเรศวรรวมกับหนวยงานภาครัฐและผูประกอบการนํ้ามันรําขาวไทยจํานวน 5 บริษัท ไดแก บริษัทกสิสุรีย จํากัด บริษัทนํ้ามันรําขาวสุรินทร จํากัด บริษัทบีเนอจีส อกริเทรด จํากัด บริษัท เมดิฟูดส (ประเทศไทย) จํากัด และบริษัทนํ้ามันบริโภคไทย จํากัด โดยนําเสนอในงานประชุมวิชาการนํ้ามันรําขาวนานาชาติ ครั้งที่ 4 ระหว่างวันที่ 24 - 25 สิงหาคม 2560 ณ โรงแรมปทุมวันปริ้นเซส กรุงเทพมหานคร
ทั้งนี้ ในงานประชุมวิชาการนํ้ามันรําขาวนานาชาติ ครั้งที่ 4 จะมีนักวิชาการและผูประกอบการจาก 13 ประเทศทั่วโลกเขารวมประชุมมากกวา 200 คน เพื่อนําเสนอผลงานวิจัยและพัฒนาจากนํ้ามันรําขาวเพื่อใชประโยชนดานโภชนเภสัช เวชสําอาง และอาหารเสริม โดยมีวิทยากรรับเชิญที่มีความเชี่ยวชาญจํานวน 27 คน และผูนําเสนอภาคบรรยายและโปสเตอรอีก 18 คน พรอมนิทรรศการจาก Co-organizers และ Sponsors อีก 22 บูธ ซึ่งคาดว่าผูเขารวมประชุมจะไดรับความรูที่เปนปจจุบัน และสามารถสรางเครือขายความรวมมือกัน ซึ่งจะมีสวน   ชวยผลักดันใหประเทศไทย กาวไปสูการเปนผูนําดานนํ้ามันรําขาวอยางยั่งยืน
จากนั้น นายกรัฐมนตรีได้ชมนิทรรศการในส่วนของกรมส่งเสริมการเกษตร ประกอบด้วย บอร์ดนำเสนอ กระบวนการพัฒนาวิสาหกิจชุมชน โดยเริ่มต้นจากการรวมกลุ่มของคนในชุมชนร่วมคิดร่วมทำผ่านกระบวนการเรียนรู้ที่ผสมผสานภูมิปัญญา เทคโนโลยีและนวัตกรรม โดยยึดหลักเศรษฐกิจพอเพียง และมีกระบวนการส่งเสริมพัฒนาสินค้าและบริการ ด้านต่าง ๆ ได้แก่ การบริหารจัดการ การถ่ายทอดเทคโนโลยีและนวัตกรรม การพัฒนากระบวนการผลิต การจัดการคุณภาพและการส่งเสริมการตลาด เพื่อให้กิจการของวิสาหกิจชุมชนมีคุณภาพและมาตรฐาน ก่อให้เกิดผลกระทบเชิงบวกในการขับเคลื่อนเศรษฐกิจชุมชน คือการสร้างงาน สร้างรายได้ แก้ไขปัญหาผลผลิต สานต่อธุรกิจชุมชนให้เข้มแข็งมากขึ้น ส่งผลดีต่อคุณภาพชีวิตของประชาชนโดยรวมต่อไป
สำหรับกิจการของวิสาหกิจชุมชน แบ่งเป็น 4 กลุ่ม ได้แก่ ผลผลิต ผลิตภัณฑ์แปรรูป ท่องเที่ยวเชิงเกษตร และบริการต่าง ๆ เช่น นวดแผนไทย อีกทั้ง ตัวอย่างผลิตภัณฑ์แปรรูปจากข้าว ที่ผลิตโดยวิสาหกิจชุมชน อาทิ แป้งข้าวหอมมะลิ เส้นขนมจีนสมุนไพรอบแห้ง ข้าวป๊อบไรซ์ (Pop Riceberry) ชาใบข้าวหอมมะลิ จมูกข้าวกล้องงอกชนิดผง ผลิตภัณฑ์ข้าวอารมณ์ดี น้ำมันรำข้าว การเลี้ยงปลาช่อนในนาข้าว และการแปรรูป
อนึ่ง ประชาชนที่สนใจสอบถามขอมูลเพิ่มเติมได้ กรุณาติดตอ ผูชวยศาสตราจารย ดร.เหรียญทอง สิงหจานุสงค มหาวิทยาลัยนเรศวร โทร. 089-644-1918  E-mail: riantongs@nu.ac.th
......................................................................
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/5924
