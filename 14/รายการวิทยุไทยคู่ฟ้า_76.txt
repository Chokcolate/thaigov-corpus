รัฐบาลไทย-ข่าวทำเนียบรัฐบาล-กรุงเทพมหานครเป็นจุดหมายปลายทางการท่องเที่ยวอันดับ 1 ของเอเชียแปซิฟิก

วันศุกร์ที่ 19 พฤษภาคม 2560
กรุงเทพมหานครเป็นจุดหมายปลายทางการท่องเที่ยวอันดับ 1 ของเอเชียแปซิฟิก
ประเทศไทยเป็นแหล่งท่องเที่ยวยอดนิยมของคนทั่วโลก รัฐบาลจึงเร่งจัดระเบียบร้านอาหารริมทางซึ่งมีชื่อเสียงและเป็นหนึ่งในสิ่งดึงดูดใจนักท่องเที่ยว ให้มีคุณภาพดียิ่งขึ้น
ต่อจากนี้ไป ขอเชิญรับฟังไทยคู่ฟ้า ครับ
จากความพยายามอย่างต่อเนื่องของรัฐบาลที่จะยกระดับมาตรฐานการท่องเที่ยว ส่งผลให้กรุงเทพมหานครได้รับการจัดอันดับเป็นจุดหมายปลายทางยอดนิยมอันดับ 1 ของภูมิภาคเอเชียแปซิฟิก จากผลสำรวจของมาสเตอร์การ์ด โดยในปีที่ผ่านมามีนักท่องเที่ยวเข้ามาทั้งสิ้น 19.3 ล้านคน จากทั้งหมด 339.2 ล้านคนที่เข้ามาในภูมิภาค พร้อมทั้งครองสถิติเป็นเมืองที่นักท่องเที่ยวค้างคืนมากที่สุด คือ 87.6 ล้านคืน และเป็นอันดับ 2 ของเมืองที่นักท่องเที่ยวใช้จ่ายมากที่สุดรองจากสิงคโปร์ ทั้งนี้ นายกรัฐมนตรีได้กำชับให้กระทรวงการท่องเที่ยวและกีฬาประสานงานกับกรุงเทพมหานคร เพื่อผลักดันนโยบายจัดระเบียบพื้นที่และส่งเสริมอาหารริมทางในกรุงเทพฯ เช่น ถ.เยาวราชและ ถ.ข้าวสาร ให้มีชื่อเสียงระดับโลกอย่างเป็นรูปธรรมโดยเร็ว
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/3863
