รัฐบาลไทย-ข่าวทำเนียบรัฐบาล-31 มีนาคม 2560

วันอังคารที่ 9 พฤษภาคม 2560
31 มีนาคม 2560
คำกล่าวของ พลเอก ประยุทธ์ จันทร์โอชา นายกรัฐมนตรี ในโอกาสกล่าวให้โอวาทวันข้าราชการพลเรือน ประจำปีพุทธศักราช 2560
ณ ตึกสันติไมตรี ทำเนียบรัฐบาล
พี่น้องข้าราชการพลเรือนทุกท่านที่อยู่ในงานนี้ รวมถึงญาติพี่น้องที่อยู่ข้างนอกด้วย วันนีเป็นอีกวันหนึ่งที่พวกเราทุกคนได้มาร่วมกันแสดงความยินดี มีความภาคภูมิใจ นะครับ ในการมอบเกียรติบัตรและเข็มเชิดชูเกียรติแก่ข้าราชการพลเรือนดีเด่น ประจำพุทธศักราช 2559 เนื่องในวันข้าราชการพลเรือน วันที่ 1 เมษายน 2560 ได้เวียนจบมาบรรจบครบรอบอีกวาระในวันนี้ผมดูวีดีทัศน์เมื่อสักครู่ นะครับ ผมก็มีความภาคภูมิใจในท่านเพราะว่าเราได้มีการสร้างสรรค์จัดระบบราชการมาตั้งแต่สมัยราชการที่ 7 จนถึงปัจจุบันซึ่งเราก็มีส่วนร่วมในการที่จะพัฒนาบ้านเมืองมาตลอดทั้งประชาชน ญาติ พี่น้องของเรา หรือบรรพบุรุษของเราที่ทุกคนอยู่ในระบบราชการมาอย่างต่อเนื่อง และได้ถ่ายทอดรุ่นสู่รุ่นจนถึงปัจจุบัน นะครับ และทำให้ประเทศชาตินั้น มีความสงบเรียบร้อยมาตามลำดับ เมื่อสักครู่ผมดูในเรื่องประวัติความเป็นมาในเรื่องของบ่า มีอยู่คำว่าที่ออกแบบมาเพื่อให้เกี่ยวกับความอ่อนโยน วันนี้ผมก็จะพูดแต่อ่อนโยนนะ วันนี้ผมก็เป็นข้าราชการเหมือนท่านแหละครับ ข้าราชการการเมือง เพราะฉะนั้นคำว่าราชการสำคัญที่สุดในชีวิตของพวกเราเป็นความภาคภูมิใจเป็นเกียรติยศ และศักดิ์ศรีต่อตนเองและครอบครัวนะครับ ก็ในวันนี้ผมขอแสดงความยินดีกับข้าราชการทุกท่านที่จะได้รับรางวัลข้าราชการพลเรือนดีเด่นทั้งหมด 615 คน ประจำปี 2559 สิ่งนี้แสดงถึงเกียรติยศเป็นรางวัลอันทรงเกียรติให้กับผู้ที่ได้รับผ่านทางพิจารณาทางกรรมการทั้งหมดนะครับ ว่าท่านได้พยายามทำหน้าที่ของท่านให้ดีที่สุด ขยันหมั่นเพียร อุทิศทั้งแรงกายและแรงใจเสียสละเวลา อดทนอดกลั้น ใช้สติปัญญาความซื่อสัตย์สุจริตเพื่อที่จะประพฤติตนเป็นคนดีเป็นแบบอย่างให้กับผู้อื่น และทำงานให้เกิดผลสัมฤทธิ์ต่อประชาชนให้มากที่สุด อันนี้ก็เป็นสิ่งสำคัญในวาระแรก        ปัจจุบันนั้นประเทศไทยมีความจำเป็นต้องพัฒนาเราอย่าลืมว่าพัฒนาระบบราชการตลอดระยะเวลาที่ผ่านมามากบ้าง น้อยบ้างเพราะฉะนั้นวันนี้เป็นช่วงวาระแห่งการปฏิรูป เป็นช่วงเวลาแห่งการเปลี่ยนแปลง เป็นช่วงระยะเวลาเปลี่ยนผ่านซึ่งผู้นำในเรื่องของการเปลี่ยนแปลงเหล่านี้ไม่พ้นข้าราชการเพราะประเทศของเรานั้นยังคงต้องสร้างทรัพยากรมนุษย์ให้มากขึ้นไปอีกให้ทุกคนมีคุณภาพใกล้เคียงกัน เท่าเทียมกันเพราะข้าราชการจะต้องเป็นผู้นำ และต้องมีส่วนร่วมกับภาคประชาชน เราต้องมีความพร้อมรับการเปลี่ยนแปลงสถานการณ์ของโลกในทุกวัน เพราะต้องติดตามในสื่อที่เป็นประโยชน์ ในโซเชียลที่มีสาระท่านเห็นว่าโลกมีการเปลี่ยนแปลง ทุกวันนี้ลองดูแล้วกันในข่าวต่างประเทศบ้างเหล่านี้เป็นสิ่งที่เราต้องพึงพิจารณาให้ถ่องแท้ว่าเราจะทำงานกันอย่างไร  นะครับ ถึงจะทำให้เกิดความพร้อม และเป็นความท้าทายกับพวกเรานะครับ ว่าจะทำสำเร็จหรือไม่สำเร็จในการที่จะเปลี่ยนแปลงประเทศไทย จากในประเทศที่มีรายได้ปานกลางไป สู่การเป็นประเทศที่มีรายได้สูงอย่างยั่งยืนทำอย่างไรให้ประชาชนของเรามีความสุข ความพึงพอใจ ทำอย่างไรจะลดความขัดแย้งระหว่างประชาชนกับเจ้าหน้าที่ของรัฐ ทำอย่างไรประชาชนจะเชื่อมั่นในกฎหมาย ไว้ใจในกระบวนการยุติธรรมเหล่านี้เป็นส่วนประกอบสำคัญทั้งสิ้น ในการที่จะพัฒนาเปลี่ยนแปลงประเทศความท้าทายอันยิ่งใหญ่ที่ทุกคนต้อง ฟันฝ่าไปให้ได้ไม่ว่าจะเป็นหัวหน้า หน่วยงานทุกระดับ ตั้งแต่ระดับบนลงไปถึงระดับล่าง พนังงานลูกจ้าง มีความสำคัญทั้งสิ้นเท่าเทียมกันทั้งหมดเพราะเหล่านี้คือการขับเคลื่อนประเทศนะครับ ผมเองไม่สามารถจะทำได้คนเดียวหรือรองนายกหรือใคร ครม. ทำไม่ได้หมดหรอกครับ เพราะเรากำหนดนโยบายออกไป เพราะวันนี้เรากำหนดแนวทางลงไปบ้าง น่าจะลงไปคาบเกี่ยวกับท่านบ้างแต่ก็เป็นการเริ่มให้ท่าน และผมก็ไม่ได้จำกัดการแนวคิดของท่าน วิสัยทัศน์ของท่านในการที่จะทำงานให้สำเร็จนะครับ มีปัญหาใด ๆ ติดขัดก็แจ้งผมมารัฐบาลก็พร้อมจะแก้ให้ และรัฐบาลก็พยายามจะทำหน้าที่ของรัฐบาลให้ดีที่สุด เช่นเดียวกับที่ข้าราชการก็คาดหวังนะครับ และประชาชนคาดหวังคือสิ่งสำคัญ พวกเราทราบกันดีอยู่แล้วว่าเราได้น้อมนำว่าพระราชดำริของเศรษฐกิจพอเพียงของพระบาทสมเด็จพระเจ้าอยู่หัว รัชกาลที่ 9 มาปฏิบัติตั้งแต่แผนพัฒนาฉบับที่ 8 วันนี้กับแผนที่ 12 เท่ากับทบทวนดูว่าตั้งแต่ 8 ถึง 12 เราทำอะไรสำเร็จไปแล้วบ้างนั่นคือสิ่งที่เป็นอดีต ปัจจุบัน และการกำหนดอนาคตในวันข้างหน้า เมื่อสักครู่ผมก็ได้ไปชื่นชมการจัดนิทรรศการแล้ว ซึ่งเป็นประวัติการทรงงานเป็นแนวพระราชดำริต่าง ๆ ผมอยากให้การจัดอะไรก็ตามต่อไปนี้จะต้องเป็นการจัดนิทรรศการอดีต ปัจจุบัน และอนาคตจากที่ทรงรับสั่งไว้ว่าคิดแนวทางอย่างไร เราได้ถอดให้เป็นขับเคลื่อนได้อย่างไร แล้วที่ผ่านมาได้ทำอะไรสำเร็จไปแล้วบ้าง แล้วอนาคตที่สดใสจะเกิดขึ้นมาในแต่ละกิจกรรมผมอยากให้มีการจัดในลักษณะนี้นะครับ ให้เพิ่มกันมากยิ่งขึ้นอาจจะรวมทฤษฎีรวมหลักการ รวมพระราชดำริของพระองค์ท่านหรือปรัชญญาของท่านอยู่ในชาร์ตกลุ่มแรกการให้กลุ่มที่สองว่ากำลังทำอะไรกันอยู่ต่อเติมสิ่งที่เกิดสมัยเป็นที่ท่านทรงทำแล้วก็วาดไปถึงอนาคตว่าเห็นเมืองอนาคตอย่างไร อันนี้คือที่เราดูกันแล้วใช่หรือเปล่า ภาพยนต์แอนิมิชั่นจินตตนคร ดูกันหรือยัง ใครยังไม่ดูก็แล้วไปเดี๋ยวหาว่าบังคับทุกเรื่อง ผมพูด ผมยกตัวอย่างนะครับ เพราะผมทำจะดีหรือไม่ดีหนังสือผมก็อ่านห้องผมมีแต่หนังสือทั้งนั้นแหละ หนังสือมาจากไหนหนังสือคือคนผู้รู้เขาเขียนมามีการวิจัยมีการศึกษามา มีผลสรุปบ้าง เราก็นำมาสู่การปฏิบัติเพราะรัฐบาลจำเป็นต้องการขับเคลื่อนด้วยทั้งข้าราชการและประชาชนในทุกภาคส่วน ที่เรียกว่าสหประชารัฐทุกเรื่องที่ไม่ใช่เรื่องเศรษฐกิจแต่เพียงอย่างเดียวเราต้องลดความขัดแย้งระหว่างกันเจ้าหน้าที่กับข้าราชการ ข้าราชการกับประชาชนให้มากที่สุด ต้องพยายามทำให้การใช้บังคับกฎหมายน้อยที่สุด โดยที่ไม่มีคนทำผิดกฎหมายเป็นสิ่งสำคัญไม่อย่างนั้นทุกคนจะเสพติดกับอำนาจเสพติดกฎหมาย เสพติดกับการฝ่าฝืนกฎหมาย แล้วเจ้าหน้าที่รัฐก็เกิดความกระทบกระทั่งหวาดระแวงซึ่งกันและกัน ทำอย่างไรประชาชนจะรู้ว่าควรจะอยู่กันอย่างไร เจ้าหน้าที่ก็จะไม่งานหนักจนเกินไป เจ้าหน้าที่ก้จะไปสู่การทุจริตรวบรัดผลประโยชน์ คือทุกอย่างมีเหตุมีผลซึ่งกันและกันทั้งสิ้น เหล่านี้คือการทำให้บ้านเมืองเราสงบสุขทำให้บ้านเมืองเราสันติสุข ประชาชนมีความสุข รายได้เพียงพอและลูกหลานมีอนาคต นี่คือสิ่งที่ผมอยากจะฝากไว้กับข้าราชการทุกคนทั้งที่ได้รับรางวัลและยังไม่ได้รับรางวัลนะครับ การขับเคลื่อนประเทศไทยไปสู่ 4.0 4.0 เป็นการวัดผลแนวทางของเศรษฐกิจโลก 1 2 3 4 วันนี้เราอยู่ 3 กำลังจะก้าวไปสู่ที่ 4 เราต้องมีการลงทุนเราต้องมีการสร้างเศรษฐกิจขนาดใหญ่ขึ้นมาเพื่อจะเพิ่มรายได้ให้กับประเทศ อันนี้เราต้องสร้างความเข้าใจกับประชาชนให้ได้ มิฉะนั้นแล้วทั้งหมดก็จะกลายเป็ยว่ารัฐบาลนี้มุ่งแต่จะเอื้อประโยชน์ให้กับธุรกิจ ให้กับใครก็แล้วแต่โดยไม่ดูแลประชาชนผู้มีรายได้น้อยไม่ต้องลงทุน ทำไมต้องลงทุนเมื่อมีคนจนมากเอาเงินนั้นมาดูแลคนจนดีกว่า ผมถามว่าแบบนี้มันจะกินตัวเองไปถึงเมื่อไหร่ และจะรอดไปได้อีกกี่ปีถ้าเรายังคิดอยู่แบบนี้ เป็นไปไม่ได้ทั้งหมด รัฐบาลนี้พยายามทุกอย่างที่จะพยายามแบ่งสรรค์ปันส่วนงบประมาณ ทั้งหมดไปลงทุกภาคส่วนในทุกกิจกรรม ทุกยุทธศาสตร์ ทุกแผนปฏิรูปนั่นคือสิ่งที่รัฐบาลนี้มุ่งหวังซึ่งทำไม่ได้ครับ ถ้าไม่ได้ความเข้าใจทุกเรื่องเป็นปัญหาที่ซ้ำซ้อนกันทั้งหมดว่าจะการจราจร ชุมชนเมืองแออัด สกปรก ขยะ ทางน้ำไหลไม่ดี น้ำท่วมการปลูกบ้านในพื้นที่ต่ำการทำคลองคูระบายน้ำ คลองระบายน้ำจากการที่ทำเพิ่มเติมจากที่ทรงได้ทำไว้ทำไม่ได้ทั้งหมด เกิดอะไรขึ้นในประเทศไทยเราต้องสร้างความหัวใจนี้ขึ้นมาใหม่นะครับ ถ้าไม่เข้าใจก็ทำไม่ได้ทั้งสิ้นและแก้ปัญหาอะไรไม่ได้ผมไม่ได้โทษว่าใครทำหรือไม่ทำเพราะทุกวันนี้ทุกคนคาดหวังว่ารัฐบาลนี้ต้องทำให้ได้ทุกเรื่อง บางครั้งก็อาจจะลืมไปว่าปัญหาสะสมแค่ไหนอย่างไร และเรากำลังแก้อย่างไร นี่คือสิ่งที่ทุกคนต้องอธิบายสังคมช่วยผมด้วย วันนี้เราต้องการแรงสนับสนุน เราต้องการแรงใจ เราต้องการคำพูดมาจากท่านเพื่อสร้างความเข้าใจจากสังคมเรากำลังเผชิญกับปัญหาอะไรอยู่ด้วยข้อเท็จจริงด้วยหลักการ ด้วยเหตุผล หลักวิชาการโดยไม่ใช้ความรู้สึกเข้ามาอยู่ตรงนั้นถ้าเราใช้ความรู้สึกนำหน้าทั้งหมด ก็จะทำไม่ได้ทั้งหมดชอบไม่ชอบใช่หรือไม่ใช่ก็กังวลอยู่แค่นี้ ติดตัวเองอยู่ตรงนี้ก็ขับเคลื่อนอะไรออกไปไม่ได้ทำงานไม่ได้นะครับ ติดที่ส่วนไหนของตัวเอง ติดที่ไปไม่ได้ทั้งหมดสิ่งที่เป็นปัญหากับพวกเราไม่ใช่ข้อบกพร่อง อยู่ที่ว่าเราจะปรับเปลี่ยนตัวเราอย่างไรเราต้องทำงานที่เป็นงานสำหรับบูรณาการที่จะต้องเกิดผลงานจากงบประมาณทุกส่วนที่ให้การลงไปแล้วเกิดชัดเจนให้ประชาชนมีความพึงพอใจได้หรือไม่นะครับ เพราะฉะนั้นงานฟังชั่นหรืองานตามภารกิจของกระทรวงท่านทำอยู่แล้ว ท่านก็ทำไป ถนนลูกรัง ถนนราดยางไปให้ครบก่อนแล้วกัน ครบหรือยังไฟฟ้าถึงที่หรือยังอะไรต่าง ๆ ระบบดิจิตอลที่กำลังไปสู่เศรษฐกิจสังคมไปถึงหรือยัง วางจุดให้เรียบร้อยหรือยัง สิ่งเหล่านี้เป็นพื้นฐานที่ทุกพื้นที่ของประเทศไทยต้องได้รับ นั่นคืองานหน้าที่ของท่านงบประมานของท่านแต่งบประมาณอีกส่วนหนึ่งที่รัฐบาลให้ความสำคัญงบประมาณในเชิงยุทธศาสตร์ เช่น งบประมาณในเรื่องของกลุ่มจังหวัด 18 กลุ่มในส่วนของจังหวัดที่รัฐบาลหางบประมาณมาเสริมให้อยู่ที่ว่าท่านจะขับเคลื่อนงบประมาณแผนงานเหล่านั้นให้เกิดผลสัมฤทธิ์ได้อย่างไรทุกบาททุกสตางค์เพราะว่าเป็นภาษีของพวกเราและภาษีประชาชนด้วยเพราะต้องเสีย Vat. ทุกคนเสียภาษี หมดแต่ภาษีที่เป็นกอบเป็นกำคือภาษีจากนิติบุคคล บุคคล ข้าราชการ สิ่งนี้อาจจะต้องมีการหารายได้เสริมขึ้นมาด้วยกัน สร้างระบบเศรษฐกิจขึ้นมาใหม่ ทั้งระดับฐานราก ระดับกลาง ระดับบนข้ามชาติต่างประเทศลงทุน ทั้งหมดคือสิ่งที่ต้องปรับเปลี่ยนทั้งหมด สิ่งที่จะเป็นไปได้ต้องสร้างความเข้าใจต้องปรับปรุงกฎหมาย และต้องปรับปรุงวิธีการคิด วิธีการปฏิบัติใหม่ทั้งหมด วันนี้ผมอยากให้ข้าราชการทุกคนลองกลับไปคิดทำอย่างไรในสิ่งที่สถาบันพระมหากษัตริย์ทรงคาดหวังจากสิ่งที่พระองค์ทำจะคาดหวังอย่างเดียวประชาชนมีความสุข ท่าทรงหวังแค่นั้นตลอดระยะเวลาที่ผ่านมาเพราะฉะนั้นท่านไม่ได้หวังเราต้องทำสิ่งที่พระองค์ทรงคาดหวังกับพวกเราให้ได้     มากที่สุด เพราะเราคือข้าราชการ เข้าใจดีว่าข้าราชการคืออะไรเพราะฉะนั้นทรัพยากรสำคัญที่สุด เพราะทรัพยากรมนุษย์คืออะไรวันนี้ทุกส่วน ทุกระดับ ทุกคน ทุกลุ่มเป้าหมายข้าราชการต้องเป็นแกนนำเพราะท่านต้องทำให้กับเขา ไม่ใช่เขาทำให้กับเรา เราต้องทำให้เขานั่นคือข้าราชการ ข้าราชการจะต้องมีการพัฒนาให้มากที่สุด เพื่อจะเตรียมการไปสู่สร้างกลไก 4.0 เพราะฉะนั้นข้าราชการจะต้องเป็น 4.0 ก่อนไม่อย่างนั่นเราต้องพัฒนา 4.0 แล้วจะขับเคลื่อนได้อย่างไร เรามีความอยู่ในระบบการทำงานอยู่แล้ว อยู่ในระบบบริหารราชการแผ่นดินอยู่แล้ว เราพร้อมที่สุดจะเป็น 4.0 คิดแบบ 4.0 แล้วนำพา 1.0 2.0 3.0 ไปถึง 4.0 ได้ ต้องคิดแบบนี้ถ้าใช้สูตรเดียวทำทั้งหมดไปไม่ได้หรอกครับการคิดท่านต้องแยกแยะเป้าหมายให้ชัดเจน ทำอะไรให้ใครในแต่ละส่วน แต่ละกลุ่มอย่างไรให้เกิดความเป็นธรรมเท่าเทียมตามงบประมาณ ตามวิธีการ ตามกฎหมายที่มีอยู่ให้ได้มากที่สุดนั่นคือหน้าที่ของข้าราชการแล้วทั้งหมดเป็น 4.0 ในอนาคตหลายคนก็ที่หวังดีบ้าง ไม่หวังดีบ้างก็กล่าวว่าจะไปได้อย่างไร 4.0 ในขณะเดียวกันก็จะมีเรื่องนี้ เรื่องนั่นมีแบบนี้ทุกประเทศในโลกนี้ ไม่มีประเทศไหนที่ไม่มีและมีมากมีน้อยของเราก็มีหลายอย่างมีมากอาจจะเกิดด้วยอะไรก็แล้วแต่วันนี้ผมไม่พูดแล้ว เราจะพูดว่า เราจะทำวันนี้กับอนาคตไว้อย่างไร เมื่อสักครู่เห็นวีดีทัศน์เห็นแล้วตัวอย่างสั้น เหมือนผู้ว่าราชการปลัดเหลือไม่กี่เดือนเป็นวีดีทัศน์สั้นหน่อย ผมก็ตั้งตาดูว่าอะไรต่อคือเทคโนโลยีไปแล้วไง คนทำก็เครียด นายกจะมาก็ซ้อมแล้วซ้อมอีกพอถึงเวลาจริงเปิดก็ผิดประสบการณ์ของผมมีเยอะนะ เป็นผบ.ทบ.มา 4 ปี เป็นแม่ทัพเป็นอะไรซ้อมทั้งวัน ตั้งแต่เช้าจนเย็น ซ้อมจนเครื่องพังไปแล้วเพราะเขากลัว เขาไม่กล้าแต่อยากทำให้ดีที่สุด แม้ในอดีตที่ผ่านมามีงานเปิดมางานนึง งานต้องเป็นเพลงมหาฤกษ์ มหาชัยทำนองนี้ พอถึงเวลากล่าวเสร็จปั๊บทหารเจอเอง พอกล่าวเสร็จกลายเป็นเพลงลูกทุ่ง เพราะระหว่างซ้อมซ้อมไว้แล้ว  ระหว่างรอนานก็ซ้อมนานอีก 3-4 ชม. ฟังลูกทุ่งไปก่อน แล้วลืมเอากลับมา นายมาก่อน นายนั่งอะไรบ้างพักเปิดออกมาลุกทุ่งออกมาก็อย่าไปโทษเขา  เขาตั้งใจ  แล้วก็อย่าผิดอีก ผิดอีก  ผิดซ้ำสองไม่ได้นะ  แต่ถ้าผิดซ้ำสองแสดงว่าพัฒนาไม่ได้  อย่างนี้ไม่ได้  ไม่ทันต่ออิเล็กทรอนิกส์ ไม่ทันต่อเทคโนโลยี ไม่ทันต่อเครื่องมือที่เขาใช้เองนั่นแหละ มันต้องไม่พลาด ใช่ไหม  กดสุ่มสี่สุ่มห้าไปเรื่อยเปื่อยไม่ได้  เพราะมันต้องออกมาชัดเจนและถูกต้อง ถูกอักขระวิธี ไม่ใช่ขึ้นจอแล้วก็ผิด   เขียนหนังสือก็ผิด เพราะเอกสารทุกฉบับเป็นเอกสารประวัติศาสตร์ แล้วเซ็นกันมาไม่รู้เท่าไหร่  แล้วทำไมจะต้องให้นายกฯ มาตรวจหนังสือถูกผิดด้วย   อ่านให้ทุกตัว แค่ผมอ่านใบปะหน้าผมก็ตาแฉะพอแล้ว  อย่าให้ผิด  เพราะหนังสือที่ออกไปนอกหน่วยมันผิดไม่ได้ อักขระวิธีพระบาทสมเด็จพระเจ้าอยู่หัวท่านทรงรับสั่งไว้ว่า อักขระ อักษรไทยต้องเขียนให้ถูก  ออกเสียงให้เป็นให้ถูกต้อง  ตามอักขระวิธี   นั่นไงรับสั่งไว้แล้ว แล้วเราทำได้ไหม เอาง่าย ๆ มาคิดก่อน  ถ้าเราได้ต่อไปนี้ไม่มีการผิดอีกในเอกสารราชการ นั่นแหละเราทำแล้ว
วันนี้หลายอย่างไปตามเทคโนโลยี   ไปตามโลก ไปตามความทันสมัย  วันนี้ถ้าจะต้องทำพจนานุกรมใหม่อีกเล่มหรือเปล่า ภาษาเด่ว  เด๋ว เด๋ว เด๋ว เป็นเดว  ภาษาเด่วเป็นเด๋ว
จนกระทั่งเขียนเขียนไม่ถูกแล้วบอกให้ กระทรวงศึกษาธิการไปทบทวนดูซิ  มันเป็นภาษาของฮีตเตอร์ ภาษาโทรศัพท์บ้าง ในไลน์เขียนอย่างนี้หมด  จนผมไม่รู้ว่าจะถูกจะผิดจะทำอย่างไร  แล้วเด็กวันหน้าภาษาไทยโอเน็ตสอบตก  ตกไหมล่ะ  40 กว่าเปอร์เซนต์  ใช่ไหมกระทรวงศึกษาฯ ใช่ไหม   ต้องกลับมาดูว่าจะทำอย่างไรให้เด็กสอบภาษาไทยผ่าน   สอบโอเน็ตผ่านทุกวิชานั่นแหละ มันเป็นความยากง่าย  เป็นสิ่งที่ท้าทาย ขอให้ข้าราชการทุกกระทรวง ว่าเราจะทำอะไรสำเร็จบ้าง  นอกจากการที่ท่านได้รับการพิจารณาคัดเลือกได้รางวัลวันนี้  เป็นความภาคภูมิใจของตัวเอง ของหน่วยงาน แต่ต้องถามกลับไปว่า ประชาชนได้อะไรจากเราที่เราได้รางวัลวันนี้ ผมคิดว่าเขาก็ได้  ไม่ได้ก็คงไม่ได้รับรางวัล ไม่ได้มีการประเมินหรอก แต่มันได้พอหรือยังล่ะ เราใช้เวลาทุ่มเททั้งหมดหรือยัง วันนี้นายกรัฐมนตรีเข้ามาจะครบ 3 ปี เดือนพฤษภาคม   ผมไม่เคยหยุดคิดแม้แต่วันเดียว  ผมไม่เคยหยุดที่จะกำกับดูแล  ผมถึงได้นึกอะไรออกได้เกือบทุกเรื่อง   แต่ผมพูดอะไรไปแล้วสั่งอะไรไปแล้ว ผมก็ตามในครม.  ผมก็มีรองนายกรัฐมนตรี มีรัฐมนตรีช่วยผม แต่คนที่จะขับเคลื่อนจริงๆ  คือใคร คือข้าราชการ  อย่าให้ประชาชนเขาว่า  ก็พูดไป  รัฐบาลก็พูดไป นายกรัฐมนตรีก็พูดไป เออก็ดีสรุป แต่ไม่ได้เกิดอะไรขึ้นมา  ดีแต่พูด ผมไม่อยากให้เกิดคำนี้เท่านั้นเอง ทุกคนทำดีอยู่แล้ว  แต่ต้องทำให้มากขึ้นกว่าเดิม อย่าให้เขาพูดจาหรือหมิ่นพวกเราอีกไม่ได้ต่อไป ด้วยความไม่ไว้เนื้อเชื่อใจ  ต้องเห็นใจมันมีหลายอย่างที่มันเกิดขึ้นจากพฤติกรรมจากคนไม่ดี มันก็มีทุกที่นะครับ  เราต้องทำให้คนไม่ดีเหล่านั้น เราไม่สามารถจะไปขจัดเขาได้หมด  ทำให้เขาเป็นคนดีขึ้นมาจากเดิม ไม่สร้างความเดือดร้อนให้กับสังคม เอาแค่จากคนคนไม่ดีมาเป็นคนไม่ดีไม่เสีย ใช่ไหม ตรงกลางนี้ก่อน แล้วเอาขึ้นความดีเติมไปเรื่อย ๆ  สมเด็จพระนางเจ้าฯ พระบรมราชินีนาถทรงรับสั่งกับผมไว้ว่า ถ้าเราไม่พูดจา ไม่คบ ไม่คุยกับคนที่ไม่ดีไปเลย เขาก็จะไม่ดีไปเรื่อยๆ   เราต้องคบกับเขาหาเรื่องคุยกับเขา  มาปรับทุกข์ให้เขา เขาอาจจะมีปัญหา  เติมความดีหาความดีให้เขา  เติมไปเรื่อย ๆ  จนเขาจะขึ้นมาเอง  แต่ถ้าปล่อยปะละเลยทำไม่รู้ไม่ชี้ คุณทำไปก็ทำไป มันเสียทั้งตัวเขา มันเสียทั้งองค์กร เสียทั้งประเทศชาติ  นั่นแหละคือสิ่งที่ผมอยากจะบอกว่า  สังคม วัฒนธรรมองค์กรสำคัญที่สุด จะต้องมีการเปลี่ยนแปลงปรับปรุง แล้วเดินไปด้วยกันทุกคน ตั้งแต่เจ้านายถึงลูกน้องข้างล่าง ต้องคิดอันเดียวกันมุ่งสู่เข็มมุ่งอันเดียวกัน  Road map  อันเดียวกัน  นั่นแหละจึงจะสำเร็จ และจะเป็นคำว่า ข้าราชการที่ดีของแผ่นดิน ของพระบาทสมเด็จพระเจ้าอยู่หัวอย่างเต็มภาคภูมินะครับ วันนี้ผมพูดเยอะนิดนึงเพราะว่า มันมีปัญหาหลายๆเรื่องที่เรากำลังพยายามแก้ไขอยู่เพราะฉะนั้นสถานการณ์ท่านรู้แล้วเปลี่ยนแปลงรวดเร็ว   ข้าราชการเป็นข้าราชการ 4.0  เร็วที่สุดพัฒนา ผมยกตัวอย่างว่า  ผมอยากให้มีการพัฒนาเรื่องภาษาอังกฤษ ทางกระทรวงศึกษาฯ ก็ทำไป ก็พูด English  วันนี้ก็มีทุกระดับตั้งแต่ง่าย  ตั้งแต่เพื่อเกษตรกร เพื่อนักธุรกิจ เพื่อไปราชการมีไปทุกระดับ แต่ปัญหาเปิดยากเท่าเปิดยาก  โทรศัพท์กว่าจะเรียกมาครึ่งชม.  ใครจะรออ่านมีทุกวันเลย ผมไม่ได้ตำหนินะ  มันต้องไปดูตรงไหนแก้ปัญหาตรงไหน ไม่ใช่ว่าทำไปแล้ว ทำไปแล้ว  ใส่ไปแล้วดีทุกอย่าง จบ ไม่ใช่  ท่านต้องไปใช้เอง เกิดแล้วติดตรงไหน ติดตรงนี้ ต้องไปถามดิจิทัลไหมจะทำอย่างไร การวางระบบจะทำยังไง  จะทำอย่างไรให้มันง่ายขึ้น  เหล่านี้เป็นสิ่งที่เราต้องคิดลงรายละเอียดทั้งหมด  ถ้าทำนี้ ทำตรงนี้จบนี้  ไม่ใช่  ทำนี้ป้องกันอะไรมันจะเกิดขึ้น ความขัดแย้งมันจะมีไรบ้าง ท่านต้องเตรียมแผนเหล่านี้ไว้ให้ครบ แล้วท่านก็ต้องแก้ไข  แล้วถึงออกไปจะได้สำเร็จที่เดียว แล้วออกไป  มันก็จบไปงานนึง ไม่ใช่จบไปงานนึงไปทำอีกงานนึงแล้วกลับมาทำอีกงานเดิมอีกรอบอีก 3-4 รอบ อย่างนี้ไม่ได้ ไม่ใช่ข้าราชการ 4.0   ไปทำอีกอันแล้วก็กลับมาทำงานเดิมอีกรอบ  อีกสามสี่รอบอย่างนี้ไม่ได้  ไม่ใช่ข้าราชการ 4.0  เข้าใจไหม  ยากไหม ไม่ยากหรอกนะผมว่า เพราะทุกคนเชื่อมั่นว่า  ทุกคนมีคุณธรรมอยู่แล้ว  รู้ว่าอันไหนดี อันไหนไม่ดี แต่ถ้าต้องทำให้คนทั้งหมดมีคุณธรรมเหล่านี้ในข้าราชการทั้งหมดต้องเป็นองค์กรที่มีจริยธรรมคือ ต้องมีคนที่มีคุณธรรมทั้งองค์กร เขาเรียกว่าจริยธรรมในองค์กร    การมีส่วนร่วมในส่วนได้เสีย ดีไม่ดีในองค์กรของท่าน ได้เงินได้ทองไม่ใช่  เราเป็นข้าราชการรายได้น้อยอยู่แล้ว  แต่เมื่อประเทศมันดีขึ้นด้วยการทำงานของเรา รายได้เข้ามาเงินเดือนถึงนะขึ้น  อย่าลืมไม่ใช่ข้าราชการอย่างเดียว ข้าราชการก็มีทั้งส่วนกลาง ส่วนภูมิภาค ท้องถิ่น แรงงาน ทุกคนก็ต้องการรายได้เพิ่มหมด แต่ผมถามว่าถ้าเราไม่คิดแบบนี้จะไปได้ไหม ไปไม่ได้ 100% ยังผันอยู่กับปัญหาเดิม ๆ ท่านเห็นในข่าวไหมครับ ทุกหน้าหนึ่ง หน้าสอง จะยุ่งแต่เรื่องความขัดแย้งอย่างเดียว ลองไปเปรียบเทียบหนังสือพิมพ์ต่างประเทศว่าเขาลงอะไรบ้างในแต่ละวัน เพราะเขารู้ไงเขาลงของเขาแล้วไปที่อื่นด้วย ไม่ใช่เราจะต้องไปปิดกั้นอะไรทั้งสิ้น ต้องคำนึงถึงว่าจะเกิดผลเสียหายอะไรบ้าง เราไม่เสนอไม่ได้ข่าว อันนี้เป็นสิ่งที่ฝากไว้ด้วยละกัน การพูดจาอะไรก็ตามมีผลทั้งสิ้นนั้นแหละ
เพราะฉะนั้น วันนี้ผมเชื่อมั่นข้าราชการทุกท่านที่ได้รับรางวัลวันนี้ ก็คงจะมีความภาคภูมิใจ ธำรงรักษาความดี ชื่อเสียง เกียรติภูมิอย่างยั่งยืนให้กับคณะกรรมการเขาพิจารณาออกมาทั้ง 615 คน เป็นความภาคภูมิใจของตัวเอง ของครอบครัว มีรางวัลไปประดับโต๊ะทำงาน ประดับที่บ้าน แต่ถามว่าประชาชนได้อะไรจากเรา เต็มที่หรือยัง ถ้ายังทำอีก นั้นคือรางวัลที่เราไม่เป็นรูปธรรม เป็นนามธรรม เป็นความสุข เหมือนผมวันนี้ถึงจะมีปัญหา แต่ผมยังมองเห็นความสำเร็จ ผมยังเห็นหลายอย่างที่ทุกคนช่วยกันทำมีความก้าวหน้าผมภูมิใจแล้ว แต่ยังมีปัญหาอีกเยอะแยะ ผมว่าเอานี้เป็นพลังที่ผมจะทำที่ยังเหลืออยู่ให้ได้ แต่ผมทำไม่ได้คนเดียว ก็ย้ำในเรื่องนี้ด้วยนะครับ ขอให้ทุกคนมีความวิริยะอุสาหะ ซื่อสัตย์สุจริต มีคุณธรรมจริยธรรม ครองตน ครองเรือน ครองงาน มีประสิทธิภาพ สร้างคุณประโยชน์กับประชาชนและประเทศชาติ พัฒนาระบบราชการให้มีประสิทธิผลประสิทธิภาพอย่างแท้จริงต่อไป มีการเปลี่ยนแปลง มีการพัฒนาตนเอง ปฏิรูปตนเอง ผมฝากไว้ด้วยว่าการทำงานที่สำคัญในวันนี้ของข้าราชการ 4.0 ผมแจกเอกสารไปแล้วเดียวไปอ่านดู ผมพูดมาเสมอเผอิญผมไปเจอในหนังสือพิมพ์ให้เขาตัดมาดู ปรากฏว่า ศาสตราจารย์ผู้หญิงชาวต่างประเทศเขาเขียนมาว่าอะไรบ้าง ดูยัง กลับบ้านเดียวก็ลืมไว้ในรถอีกนั้นแหละ บ้างที่ผมก็ต้องทำเองเจอหนังสือพิมพ์ก็เอากรรไกร โต๊ะทำงานมีกรรไกรก็ตัดทิ้งตัดเก็บเอาไว้พูด เอาเก็บไว้สั่ง เอาเก็บไว้คิด ต้องมีแบบอย่างเอาไว้เรียนรู้ เราต้องเรียนรู้แบบนี้ออกมาด้วยตัวเอง ด้วยข้อมูล ด้วยเชิงวิชาการ เรามีนักวิชาการเยอะแยะ นั่งอยู่ตรงนี้ก็หลายท่าน เราต้องเอาความท่านมาใช้ประโยชน์เพราะท่านเป็นนักคิดกันอยู่แล้ว เราต้องเป็นนักปฏิบัติ มีคนคิดมีคนปรับนโยบายไปสู่การปฏิบัติ มีคนขับเคลื่อน วันนี้รัฐบาลทำทุกระบบอยู่ขณะนี้ไม่ว่าจะนโยบาย ครม. กคป. ปปย. PMDU เยอะไปหมด ผมจำได้ทุกอัน ผมต้องการให้เกิดขึ้น เพราะฉะนั้นอย่าถือว่าเราไปคอยจับผิดท่าน ผมเข้าไปช่วยท่าน ผมเขาไปติดตามงานของท่าน บ้างที่ท่านอาจจะไม่กล้าบอกผมว่าติดตรงนี้ตรงนั้น ท่านบอกมาครับผมแก้ให้ได้หมด ไม่ว่าจะเรื่องอะไรก็ตาม สิ่งสำคัญวันนี้ก็คือเรื่องการทุจริตความโปร่งใสต้องแก้ไขให้ได้เป็นว่าระของชาติใครทำผิดก็ต้องเขากระบวนการยุติธรรมนะครับ จำคำพูดผมไว้ ผมต้องการแค่นั้น ไม่อย่างนั้นกฎหมายไร้ค่า ไม่ต้องเขียน ไม่ต้องทำ ทำไปทำไหม สภานิติบัญญัติไม่ต้องมี เป็นไปไม่ได้หรอกครับ ต้องแก้ไขกฎหมายให้ทันสมัย แล้วกฎหมายต้องมุ่งว่า แล้วประชาชนจะได้อะไรจากกฎหมายฉบับนั้น ไม่ได้มุ่งหวังแต่เพียงว่าข้าราชการทำงานได้แต่ประชาชนเดือดร้อนอย่าลืมว่ากฎหมายทั้งสองฉบับจะสุ่มเสี่ยงไปละเมิดสิทธิมนุษยชนเขา สิทธิของเขา สิทธิในการอยู่ สิทธิในการเป็นเจ้าของที่ดิน สิทธิในการเป็นเจ้าของประเทศทั้งหมด บ้างครั้งมีความสุ่มเสี่ยง เราเอาที่ดินมาใช้ประโยชน์ ทำผังเมือง แต่เราจะต้องทำให้เขามีความพึงพอใจ ทำแล้วเขาจะได้อะไร อย่าใช้อำนาจแต่เพียงอย่างเดียว ทำอย่างนี้ ๆ ตามรัฐบาลแล้วก็สร้างปัญหาตามมาอีกเยอะแยะแก้ไม่หมด คือที่เราต้องการแก้ ผมก็ต้องคอยพูด ซึ่งหลายคนก็คงเบื่อผม หาว่าผมพูดเยอะเกินไป แล้วผมก็ไม่ค่อยฟังใครพูด ที่ผมไม่ฟังเพราะผมฟังมาแล้ว เพราะท่านรายงานผมมาแล้ว เพราะฉะนั้นท่านมาบอกผมเวลาในที่ประชุมว่าท่านทำอะไรที่ผมพูดไป ที่ทำวันนี้กำลังมีผลวันนี้แล้วติดตรงไหน แล้วอนาคตท่านจะอยากทำอะไร ผมต้องการการประชุมแบบนี้ ไม่ใช่ข้อยุติมาเท้าความตั้งแต่นู้น แล้วคิดว่าผมจะไปรู้เชียวเหรอ ก็รู้อยู่ผมก็อ่านของท่านมาตลอด เพราะฉะนั้นก็ต้องสรุป แต่ผมก็ต้องพูดเยอะ เพราะผมต้องการสร้างว่าผมคิดอะไร ถ้าผมไม่คิดไม่พูด ไม่อะไร ทุกคนก็ต้องมองว่าเข้ามามีอำนาจ ผลประโยชน์ ผมไม่เคยต้องการคำเหล่านี้เลย อำนาจวันนี้เป็นอำนาจของใคร อำนาจของประชาชนที่ให้กับเรา ให้เราทำอะไรให้เขา เขาคาดหวังกับผมอย่างนี้ เห็นแววตาเขาไหมครับเวลาไปต่างจังหวัด เขาเป็นกันอย่างนี้กับทุกคน กับทุกรัฐบาล ผมเชื่ออย่างนั้น เพราะเขาคาดหวังว่าคน ๆ นี้จะทำอะไรให้เขา คนนี้จะทำให้เขา เพราะเขาอาจจะคาดหวังกับเรามากหน่อยแล้วจะทำยังไงไม่ให้กลับไปที่เดิม ทำยังไงประชาธิปไตยจะไปกินแบบเดิมไม่มีธรรมาภิบาล นั้นแหละคือภารกิของท่าน ซึ่งผมช่วยอะไรไม่ได้ เพราะเป็นกระบวนการประชาธิปไตย แต่ก็ต้องเป็นประชาธิปไตยที่ถูกต้อง ท่านรู้ปัญหาดี ไม่เป็นไรถือโอกาสปีหนึ่งคุยกันสักครั้งหนึ่ง
เพราะฉะนั้นสิ่งที่ฝากแล้วคิดก็คือ การทำงานด้วยความคิดสร้างสรรค์ ผมยกตัวอย่างให้ท่านดู ท่านไปดูสิครับ ช่างสังเกต ช่างอะไรต่าง ๆ เหล่านี้ ไม่ใช่ไปสังเกตแบบคอยจับผิด สังเกตว่าทำไหม ผมนั่งเมื่อกี้ก็ถาม ผมก็สงสัยดอกไม้ชื่ออะไรบ้าง กล้วยไม้หรือเปล่า กล้วยไม้อ่ะรู้จัก หวายก็มี ใบเฟริ์น ใบเล็ก ๆ ยิปโซ หรือเปล่าผมไม่แน่ใจ นี้คือสังเกต บ้างที่ถามเด็กเหล่านี้ยังไม่รู้เลยดอกอะไรก็ยังไม่รู้เลย ต้นไม้ใหญ่ ๆ ข้าง ไม่รู้จัก พอผมบอกต้นนี้ต้นนั้น ทำไหมนายกรัฐมนตรีรู้ นี้ไงคือการขาดการสังเกต เล็ก ๆ น้อยเป็นสิ่งที่จะพัฒนาสมองของเขาให้คิดไปข้างหน้าว่า เขาจะสนใจอยากรู้อะไรต่อไป ผมถามว่าวันนี้รู้จักต้นไม้กันสักกี่อย่างในข้างถนน รู้จักตันหยำฉาหรือยัง รู้จักต้นประดู่ไหม รู้ใช่ไหมข้างทางข้างล่างทรงบาดาลรู้จักไหม เริ่มไม่รู้หรือเปล่า นั้นแหละคือสิ่งที่ผมอยากจะบอกเฉย ๆ ไม่ใช่ผมเก่ง แต่ผมช่างสังเกต ผมก็เรียนรู้ของผม ก็เคยตามเสด็จ ก็สนใจที่ท่านสนพระทัยก็รับสั่งสอนมาบ้างอะไรบ้างทุกพระองค์นะครับ ทุกพระองค์เป็นครูหมด สมเด็จพระเจ้าอยู่หัวรัชกาลปัจจุบันท่านก็ทรงเป็นครู และท่านก็ทรงรับสั่งกับผมหลายครั้งให้เราทำให้ดีที่สุดให้ประชาชนมีความสุข มีความผึงพอใจ รักษาระเบียบวินัยให้บ้านเมือง เพราะนั้นทุกพระองค์มีความห่วงใยบ้านเมืองทั้งสิ้น นั้นคือสถาบันพระมหากษัตริย์ เดียวเอาอันนี้ไปอ่านดูก็แล้วกัน นักวิชาการต่างประเทศไม่เชื่อผมก็ไปฟังผู้หญิงคนนี้แล้วกัน
เรื่องที่ 2 การทำงานผมพูด ผมอาจจะพูดไปแล้วบ้าง นอกจากตัวเองได้รับชื่อเสียง ความภูมใจ ได้รางวัล ผมว่ายังไม่เพียงพอ ต้องให้ทุกคนมีความพึงพอในตัวพวกเราด้วย ผู้บังคับบัญชา เพื่อนฝูง ผู้ใต้บังคับบัญชา ต้องรักเราทำยากนะ ถ้าเราวางตัวเองให้ดีเขารักทุกคน อธิบายเขา เขาต้องการนี้แล้วยังไม่ได้รอก่อน ตรงนี้ดีกว่าตรงนี้ต้องเข้าใจ ยอมรับ อธิบายเขาไม่ใช่อำนาจไปเรื่อยเปื่อยแล้วก็เละเทะทั้งหมด วันนี้ก็เลยสรุปว่าเมื่อวานวางยากันทั้งหมดในสมัยนี้อีกต่อไป ผมรับเรื่องเยอะมาก ซึ่งก็จริงบ้างไม่จริงบ้างอะไรต่าง ๆ ไม่อยากจะไปทำให้เพื่อนข้าราชการต้องเดือดร้อน แต่ถ้ามีมูล มีข้อเท็จจริง ไม่มีประสิทธิภาพ ก็จำเป็น ไม่อย่างนั้นปกครองกันไม่ได้ อยู่กันไม่ได้ ทำงานกันไม่ได้ ประสิทธิภาพก็ไม่เกิด แล้วจะอยู่กันไปทำไหม ต้องทำงานให้สำเร็จ ทำงานให้ทุกคนพอใจภายใต้กรอบกติกากฏหมายที่มีอยู่อย่างถูกต้อง
การยึดศาสตร์พระราชาเป็นแนวทางในการปฏิบัติ ท่านต้องไปศึกษาในแผนพัฒนาฉบับที่ 12 รถไฟขบวนที่ 12 ออกมาดู ไปเอายุทธศาสตร์ชาติ 6 ยุทธศาสตร์มาดู เอาแผนปฏิรูปขึ้นมาดู ผมพยายามพูดผมพยายามทำมาโดยตลอด ข้าราชการต้องไปดู ถ้าท่านไม่ดู ท่านจะไม่รู้จะเดินหน้าประเทศอย่างไรในเรื่องยุทธศาสตร์ด้านความมั่นคง ยุทธศาสตร์ด้านการลดความเหลื่อมล้ำสร้างความเป็นธรรมในสังคม ประชาชน เรื่องที่ 3 การสร้างพัฒนาทรัพยากรมนุษย์ อัน 4 การเพิ่มขีดความสามารถในการแข่งขันระหว่างประเทศ อันที่ 5 สร้างความสมดุลกับทรัพยากรธรรมชาติและสิ่งแวดล้อมอย่างสมดุล 6 ก็คือการปรับเปลี่ยนระบบราชการบริหารราชการแผ่นดิน นั้นคือ 6 ยุทธศาสตร์ที่ต้องเดินถึง 20 ปี ผมคาดหวังว่าใน 1 ปีที่ผมอยู่ตาม Road map ของผมก่อนเลือกตั้งอะไรก็แล้วแต่ ท่านเริ่มถึงผมเถอะครับ ท่านมุ่งไปสู่จุดหมายปลายทาง ท่านคาดหวังว่า 20 ปีข้างหน้า โดยถอยคิด 5 ปี ๆ ดูสิว่าจะเกิดอะไร หรือภายในน้อยกว่า 5 ปี นั้นแหละคือสิ่งที่ท่านจะต้องทำต่อไปนี้ จึงจะเกิดความยั่งยืน อย่าให้ใครมาทาบทับอำนาจบริหารราชการที่ท่านมีกฎหมายของท่านอยู่แล้ว ท่านต้องทำงานในลักษณะที่ว่า ต้องทำงานให้เกิดความก้าวหน้าและก็ถูกต้อง ไม่มีใครสามารถที่จะต้องก้าวล่วงท่านได้ จะต้องไม่เกิดขึ้นอีก นั้นแหละคือข้าราชการในอนาคต วันนี้เราต้องทำให้ได้นะครับ ไม่อย่างนั้นจะสับสนอลหม่านกันไปหมด แล้วก็ท้ายสุดท่านจะต้องเป็นรับผิดชอบตามกฎหมายทุกประการ จำไว้นะ วันนี้ก็เห็นอยู่แล้ว หลายอย่างก็เป็นข้าราชการส่วนใหญ่ต้องลากผูกโยงไปด้วยหมด เพราะท่านต้องทำงานเอกสาร ทำงานตามขั้นตอนธุรการ ผมไม่อยากให้ท่านต้องไปอยู่ตรงนั้น เพราะฉะนั้นท่านจะต้องตั้งหลักตั้งแต่วันนี้ให้เข้มแข็งให้ได้นะครับ ขอให้มีความภาคภูมิใจแล้วกัน วันนี้อย่างน้อยก็ภูมิใจว่าเราได้ทำงานร่วมกัน ผมก็ภูมิใจนะที่ทำงานกับท่าน อาจจะมีคนรักผมบ้าง ไม่รักผมบ้าง ไม่เป็นไรครับ ให้ท่านรักประเทศชาติเถอะครับ ให้ท่านรักประชาชนของท่าน นั้นละคือสิ่งสำคัญที่สุด แล้วจะกลับมาเป็นกุศลผลบุญให้แก่ท่าน มากกว่าที่จะต้องไปทำบุญอะไรกันเยอะแยะ ทำบุญไว้พระโอเคคนไทย ศีลธรรมเอามาปฏิบัติด้วย สวดมนต์สวดพร ขออย่างเดียวเมื่อกี้พระก็แย่เหมือนกัน สิ่งศักดิ์สิทธิก็ไม่ไหวเหมือนกัน ขอให้ทำงานสำเร็จ ขอให้ทำงานเรื่องนี้ได้ด้วยดี ขอให้ไม่เกิดการกระทบกระทั่งซึ่งกันและกัน ขอให้ไม่ต้องใช้บังคับกฎหมายมาก ผมสวดมนต์อย่างนี้ทุกวัน ผมไม่เคยขอให้ตัวเอง ผมจะขออย่างนี้เสมอ ขอให้เดินทางปลอดภัย กลับบ้านปลอดภัย ทุกอย่างปลอดภัย ประชาชนมีความสุข ทำงานสำเร็จ นี้คือสิ่งที่ผมสวดมาตลอด 3 ปี ก่อนหน้าผมก็ทำอย่างนั้นผมเป็นผู้บัญชาการขอให้ลูกน้องปลอดภัย ปะทะก็ให้บาดเจ็บหรือสูญเสียให้น้อยที่สุด หรือไม่ต้องมีสูญเสียเลย นั้นคือสิ่งที่ผู้บังคับบัญชาทุกคนต้องระลึกอยู่เสมอ เราสร้างความคิดลักษณะงานอยู่ในวงจรของราชการทั้งหมด บน กลาง ล่าง ให้ได้เป็นหนึ่งเดียว เราจึงจะเป็นประเทศที่ก้าวไปสู่เป็นประเทศที่มีรายได้สูง ทั้งคน ทั้งเศรษฐกิจ สังคม หลาย ๆ มิติ ไม่อย่างนั้นเกิดขึ้นไม่ได้
เนื่องในโอกาสวันข้าราชการพลเรือนปีพุทธศักราช 2560 ผมขอภาวนาคุณพระศรีรัตนตรัยหรือสิ่งศักดิ์สิทธ์ทั้งหลายในสากลโลก ตลอดจนพระบารมีแห่งพระบาทสมเด็จพระปรมินทรมหาภูมิพลอดุลยเดช สมเด็จพระนางเจ้าพระบรมราชินีนาถ และสมเด็จพระเจ้าอยู่หัวมหาวชิราลงกรณ บดินทรเทพยวรางกูร ได้โปรดดลบันดาลประทานพรข้าราชการพลเรือนทุกท่าน พร้อมทั้งครอบครัว ญาติพี่น้องอยู่ข้างนอกเต็มเลย เห็นไหมคึกคักแต่เช้าเลย โปรดจงแต่ความสุขความเจริญ มีกำลังกายและกำลังใจที่เข้มแข็งทุกคน เพื่อช่วยกันพัฒนาชาติบ้านเมืองให้มีความเจริญ และยั่งยืนสืบต่อไป ขอบคุณครับ
................................................................

ที่มา : http://www.thaigov.go.th/news/contents/details/3624
