รัฐบาลไทย-ข่าวทำเนียบรัฐบาล-กระทรวงวิทย์ฯ ทำบุญ “ วันแม่ 12 สิงหา ” ถวายเป็นพระราชกุศลแด่สมเด็จพระนางเจ้าสิริกิติ์ พระบรมราชินีนาถ ในรัชกาลที่ 9

วันอังคารที่ 29 สิงหาคม 2560
กระทรวงวิทย์ฯ ทำบุญ “ วันแม่ 12 สิงหา ” ถวายเป็นพระราชกุศลแด่สมเด็จพระนางเจ้าสิริกิติ์ พระบรมราชินีนาถ ในรัชกาลที่ 9
กระทรวงวิทยาศาสตร์และเทคโนโลยี(วท.)  จัดพิธีทำบุญตักบาตรถวายเป็นพระราชกุศลแด่สมเด็จพระนางเจ้าสิริกิติ์ พระบรมราชินีนาถ ในรัชกาลที่ 9 เนื่องในโอกาสวันเฉลิมพระชนมพรรษา 12 สิงหาคม 2560
เมื่อเวลา 7.30 น. ( 10 สิงหาคม 2560 ) กระทรวงวิทยาศาสตร์และเทคโนโลยี(วท.)  ได้จัดพิธีทำบุญตักบาตรถวายเป็นพระราชกุศลแด่สมเด็จพระนางเจ้าสิริกิติ์ พระบรมราชินีนาถ ในรัชกาลที่ 9 เนื่องในโอกาสวันเฉลิมพระชนมพรรษา 12 สิงหาคม 2560 โดยมี รศ.นพ.สรนิต ศิลธรรม ปลัดกระทรวงวิทยาศาสตร์และเทคโนโลยี เป็นประธานในพิธี พร้อมด้วยคณะผู้บริหาร ข้าราชการ และเจ้าหน้าที่ วท. ร่วมพิธี ณ ห้องโถงชั้น 1 อาคารพระจอมเกล้า สำนักงานปลัดกระทรวงวิทยาศาสตร์และเทคโนโลยี
โดยพิธีสงฆ์ เริ่มด้วยนิมนต์พระสงฆ์จำนวน 9 รูป จากวัดสระเกศราชวรมหาวิหาร ประจำอาสน์สงฆ์ เพื่อฉันภัตตาหารเช้า จากนั้น รศ.นพ.สรนิต ศิลธรรม ปลัดกระทรวงวิทยาศาสตร์และเทคโนโลยี ประธานในพิธี คณะผู้บริหาร ข้าราชการ และเจ้าหน้าที่ วท. ได้ร่วมกันใส่บาตรข้าวสารอาหารแห้ง ภายในห้องโถงชั้น 1 อาคารพระจอมเกล้า สำนักงานปลัดกระทรวงวิทยาศาสตร์และเทคโนโลยี

ที่มา : http://www.thaigov.go.th/news/contents/details/6264
