รัฐบาลไทย-ข่าวทำเนียบรัฐบาล-ดร.พิเชฐฯ ร่วมเปิดนิทรรศการ Japan Wireless Expo ฉลอง 130 ปี ความสัมพันธ์ไทย-ญี่ปุ่น

วันจันทร์ที่ 8 พฤษภาคม 2560
ดร.พิเชฐฯ ร่วมเปิดนิทรรศการ Japan Wireless Expo ฉลอง 130 ปี ความสัมพันธ์ไทย-ญี่ปุ่น
ดร.พิเชฐฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ร่วมกล่าวในพิธีเปิดนิทรรศการงานและสัมมนา Japan Wireless Expo จัดขึ้นเพื่อเป็นการเฉลิมฉลองเนื่องในโอกาสครบรอบ 130 ปี ความสัมพันธ์ทางการทูตระหว่างไทยและญี่ปุ่น ซึ่งกระทรวงกิจการภายในและการสื่อสาร ประเทศญี่ปุ่น รวมทั้งเป็นการแบ่งปันความรู้และความเชี่ยวชาญด้านเทคโนโลยีไร้สายที่ทันสมัย ซึ่งภายในงานประกอบไปด้วยการจัดนิทรรศการและการสัมมนาในหัวข้อ การตรวจคลื่นความถี่ (Spectrum Monitoring) การป้องกันภัยพิบัติ และกิจการด้านอวกาศและการคมนาคม นอกจากนี้ ดร.พิเชฐฯ ยังได้เชิญ คุณจิโร อาคามะ (Mr. Jiro AKAMA) รัฐมนตรีช่วยว่าการกระทรวงกิจการภายในและการสื่อสารของประเทศญี่ปุ่น และคณะไปเยี่ยมชมโครงการ Eastern Economic Corridor (EEC) และโครงการ Digital Park ที่ อ.ศรีราชา จ.ชลบุรี ในโอกาสหน้า ณ โรงแรมพูลแมน กรุงเทพ แกรนด์ สุขุมวิท กรุงเทพฯ
**************************

ที่มา : http://www.thaigov.go.th/news/contents/details/3599
