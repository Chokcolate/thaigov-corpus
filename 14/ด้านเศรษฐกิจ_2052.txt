รัฐบาลไทย-ข่าวทำเนียบรัฐบาล-กระทรวงดิจิทัลฯ เป็นประธานเปิดงาน “Asia Digital Expo 2018”

วันพฤหัสบดีที่ 25 มกราคม 2561
กระทรวงดิจิทัลฯ เป็นประธานเปิดงาน “Asia Digital Expo 2018”
กระทรวงดิจิทัลฯ
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานเปิดงานนิทรรศการเพื่อส่งเสริมอุตสาหกรรมซอฟต์แวร์และดิจิทัลคอนเทนต์ “Asia Digital Expo 2018” โดยสำนักงานส่งเสริมเศรษฐกิจดิจิทัล (DEPA) หน่วยงานในสังกัดกระทรวงฯ จัดขึ้นระหว่างวันที่ 25 - 27 มกราคม 2561 ณ ศูนย์การประชุมแห่งชาติสิริกิติ์ เพื่อเป็นเวทีแสดงนวัตกรรมด้านเทคโนโลยีและเวทีการค้าระดับนานาชาติ ซึ่งงานดังกล่าวเป็นการจัดนิทรรศการและงานแสดงเทคโนโลยีด้านดิจิทัล พร้อมกิจกรรมสัมมนาและเจรจาธุรกิจในอุตสาหกรรมดิจิทัลแห่งภูมิภาคเอเชีย โดยมีวัตถุประสงค์เพื่อส่งเสริมประเทศไทยให้เป็นศูนย์กลางการแสดงนวัตกรรมด้านดิจิทัลแห่งภูมิภาค รวมถึงการเป็นเวทีการแลกเปลี่ยนองค์ความรู้ ความคิดสร้างสรรค์ และประสบการณ์ เพื่อสร้างความร่วมมือทั้งในระดับภูมิภาคและระดับสากล รวมทั้งเพื่อแสดงศักยภาพด้านอุตสาหกรรมดิจิทัลไทยให้เป็นที่รู้จักในระดับนานาชาติ และส่งเสริมให้เกิดการนำดิจิทัลเทคโนโลยีไปใช้ในการพัฒนาธุรกิจของกลุ่ม ตลอดจนเป็นเวทีในการสร้างแรงบันดาลใจและโอกาสทางธุรกิจให้กับผู้ประกอบการในอุตสาหกรรม SMEs และผู้ประกอบการอุตสาหกรรมดิจิทัลได้นำไปสร้างหรือต่อยอดธุรกิจ เมื่อวันที่ 25 มกราคม 2561 ณ ศูนย์การประชุมแห่งชาติสิริกิติ์ ถนนรัชดาภิเษก เขตคลองเตย กรุงเทพฯ
**************************

ที่มา : http://www.thaigov.go.th/news/contents/details/9625
