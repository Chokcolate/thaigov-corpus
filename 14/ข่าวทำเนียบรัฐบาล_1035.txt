รัฐบาลไทย-ข่าวทำเนียบรัฐบาล-นายกรัฐมนตรีเผยการปลดล็อคพรรคการเมืองพิจารณาตามสถานการณ์ ระบุช่วงนี้ยังมีปัญหาหลายประการ

วันอังคารที่ 7 พฤศจิกายน 2560
นายกรัฐมนตรีเผยการปลดล็อคพรรคการเมืองพิจารณาตามสถานการณ์ ระบุช่วงนี้ยังมีปัญหาหลายประการ
นายกรัฐมนตรีเผยการปลดล็อคพรรคการเมืองพิจารณาตามสถานการณ์ ระบุช่วงนี้ยังมีปัญหาหลายประการ
วันนี้ (7 พฤศจิกายน 2560) เวลา 14.30 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีถึงการพิจารณาปลดล็อคการเมือง ให้พรรคการเมืองสามารถทำกิจกรรมการเมืองได้ตามปกติว่า รัฐบาลและคณะรักษาความสงบแห่งชาติจะพิจารณาตามสถานการณ์เป็นระยะ ซึ่งช่วงนี้ยังมีปัญหาอยู่หลายประการ จึงขอให้ทุกคนช่วยกัน ส่วนกรณี      ที่หลายคนกังวลเรื่องระยะเวลาปลดล็อคการเมืองมีระยะเวลากระชั้นชิดจนไม่สามารถทำให้พรรคการเมืองทำกิจกรรมทางการเมืองได้ทันเวลานั้น นายกรัฐมนตรีกล่าวว่า  พร้อมใช้อำนาจตามกฎหมายของนายกรัฐมนตรีให้พรรคการเมืองสามารถดำเนินการทำกิจกรรมการเมืองได้ทันเวลาอย่างเหมาะสม ขออย่าเป็นกังวลในเรื่องดังกล่าว
----------------------------------

ที่มา : http://www.thaigov.go.th/news/contents/details/7888
