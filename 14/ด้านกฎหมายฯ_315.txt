รัฐบาลไทย-ข่าวทำเนียบรัฐบาล-รองปลัด ยธ. ร่วมแสดงวิสัยทัศน์ด้าน IT ของกระทรวงยุติธรรมในงาน VMware vForum ๒๐๑๗

วันอังคารที่ 14 พฤศจิกายน 2560
รองปลัด ยธ. ร่วมแสดงวิสัยทัศน์ด้าน IT ของกระทรวงยุติธรรมในงาน VMware vForum ๒๐๑๗
รองปลัดกระทรวงยุติธรรมร่วมแสดงวิสัยทัศน์ด้าน IT ของกระทรวงยุติธรรมในงาน VMware vForum ๒๐๑๗
ในวันอังคารที่ ๑๔ พฤศจิกายน ๒๕๖๐ เวลา ๐๙.๓๐ น.
ณ ศูนย์ประชุมแห่งชาติสิริกิติ์ ถนนสุขุมวิท กรุงเทพฯ
นายธวัชชัย ไทยเขียว รองปลัดกระทรวงยุติธรรม
ในฐานะผู้บริหารเทคโนโลยีสารสนเทศระดับสูง (CIO)
ร่วมงาน VMware vForum ๒๐๑๗ และบรรยายวิสัยทัศน์ของกระทรวงยุติธรรม
ในการนำเทคโนโลยีมาใช้ในกระบวนการยุติธรรม
โดยรองปลัดกระทรวงยุติธรรม กล่าวว่า กระทรวงยุติธรรมมีเป้าหมายการดำเนินงานที่สำคัญ คือ
ทำให้ประชาชนทุกคนเข้าถึงบริการของกระทรวงยุติธรรมผ่านเครือข่ายอินเตอร์เน็ต
ซึ่งปัจจุบันกระทรวงยุติธรรมมีระบบประมวลผล Cloud Computing ของกระทรวงยุติธรรม
เพื่อให้ทุกหน่วยงานในสังกัดเชื่อมโยงข้อมูลผ่านเครือข่ายเดียวกัน
และได้กำหนดให้ทุกหน่วยงานในสังกัด นำงานบริการประชาชนอย่างน้อย ๒ ประเภทเข้าสู่ระบบอินเตอร์เน็ต
เพื่อให้ประชาชนทุกคนเข้าถึงสิทธิประโยชน์ต่างๆ ผ่านโทรศัพท์เคลื่อนที่แบบ Smartphone
อาทิ Application รู้หมด กฎหมาย
ซึ่งภายในเดือนธันวาคม ๒๕๖๐ จะทราบว่ากระทรวงยุติธรรมมีงานบริการประเภทใดที่จะดำเนินการให้บริการประชาชน
ผ่านระบบอินเตอร์เน็ต และในปีงบประมาณ ๒๕๖๑ ช่วงไตรมาสที่ ๒ (เดือนมกราคม - มีนาคม)
จะทราบว่างานบริการดังกล่าวจะสามารถตอบสนองต่อความต้องการของประชาชนได้ครบถ้วนหรือไม่
ทั้งนี้ กระทรวงยุติธรรมเชื่อมั่นว่าภายในปีงบประมาณ ๒๕๖๓ ประชาชนจะสามารถเข้าถึงบริการ
ของกระทรวงยุติธรรมผ่านเครือข่ายอินเตอร์เน็ตได้ครอบคลุมทุกงานบริการ

ที่มา : http://www.thaigov.go.th/news/contents/details/8080
