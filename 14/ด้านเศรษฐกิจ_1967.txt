รัฐบาลไทย-ข่าวทำเนียบรัฐบาล-สำนักงานสลากกินแบ่งรัฐบาล แจ้งการเลื่อนออกรางวัล

วันอังคารที่ 9 มกราคม 2561
สำนักงานสลากกินแบ่งรัฐบาล แจ้งการเลื่อนออกรางวัล
ในการออกรางวัลสลากกินแบ่งรัฐบาลในงวดที่จะถึงนี้จะออกรางวัลในวันที่ 17 มกราคม เนื่องจากวันที่ 16 มกราคม ตรงกับวันครู โดยจะเลื่อนเป็นการถาวร เป็นเช่นนี้ทุกปี
พลตรีฉลองรัฐ นาคอาทิตย์ ผู้อำนวยการสำนักงานสลากกินแบ่งรัฐบาล ได้กล่าวต่อสื่อมวลชนว่า ในการออกรางวัลสลากกินแบ่งรัฐบาลในงวดที่จะถึงนี้จะออกรางวัลในวันที่ 17 มกราคม เนื่องจากวันที่ 16 มกราคม ตรงกับวันครู  โดยจะเลื่อนเป็นการถาวร เป็นเช่นนี้ทุกปี สำหรับในวันที่ 1 มีนาคม 2561 จะเลื่อนการออกรางวัล เป็นวันที่ 2 มีนาคม 2561 เนื่องจากตรงกับวันมาฆบูชา โดยประชาชนสามารถรับชมการถ่ายทอดสดผ่านทางได้ทางสถานีโทรทัศน์ไทยรัฐ ทีวี ตั้งแต่เวลา 14.00 น. สถานีโทรทัศน์ข่าวสปริงนิวส์ และทางสถานีวิทยุโทรทัศน์กองทัพบก (ช่อง 5) ตั้งแต่เวลา 14.30 น. รวมทั้งรับฟังการถ่ายทอดเสียงทางสถานีวิทยุกระจายเสียงแห่งประเทศไทยกรมประชาสัมพันธ์ ตั้งแต่เวลา 14.30 น. เป็นต้นไป และตรวจสอบขั้นตอนการออกรางวัลย้อนหลังผ่านทางเว็บไซต์ของสำนักงานฯ www.glo.or.th ได้ทุกงวดของการออกรางวัล

ที่มา : http://www.thaigov.go.th/news/contents/details/9243
