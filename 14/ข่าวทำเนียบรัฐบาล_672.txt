รัฐบาลไทย-ข่าวทำเนียบรัฐบาล-รองนายกรัฐมนตรี เดินทางติดตามการดำเนินโครงการพัฒนาแหล่งน้ำเพื่อการเกษตร พร้อมระบบส่งน้ำ

วันศุกร์ที่ 18 สิงหาคม 2560
รองนายกรัฐมนตรี เดินทางติดตามการดำเนินโครงการพัฒนาแหล่งน้ำเพื่อการเกษตร พร้อมระบบส่งน้ำ
รองนายกรัฐมนตรี เดินทางติดตามการดำเนินโครงการพัฒนาแหล่งน้ำเพื่อการเกษตร พร้อมระบบส่งน้ำ
วันนี้ (18 สิงหาคม 2560) เวลา 08.45 น. พลเอก ธนะศักดิ์ ปฏิมาประกร รองนายกรัฐมนตรี เดินทางไปติดตามการดำเนินโครงการพัฒนาแหล่งน้ำเพื่อการเกษตร พร้อมระบบส่งน้ำ บ้านห้วยบง ตำบลท่าสาย อำเภอเมืองเชียงราย จังหวัดเชียงราย
โดยรองนายกรัฐมนตรีได้เดินทางพร้อมด้วย พลเรือเอก อมรเทพ ณ บางช้าง ประธานคณะทำงานกลั่นกรองแผนงาน/โครงการ ของรองนายกรัฐมนตรี คณะที่ 2/2 ประจำเขตตรวจราชการที่ 16 และคณะ ลงพื้นที่ตรวจติดตามความก้าวหน้าในการดำเนินโครงการ
โครงการดังกล่าวประกอบด้วยงานก่อสร้างฝายน้ำล้น แบบ มข.2527 ขนาดกว้าง 10 เมตร สูง 2 เมตร จำนวน 1 แห่ง และงานก่อสร้างท่อลอดเหลี่ยม คสล.แบบ 3 ช่องทาง ขนาด 2.10*2.10 เมตร ยาว 7 เมตร โดยพบว่า ดำเนินการไปแล้วประมาณร้อยละ 40 และคาดว่าจะแล้วเสร็จภายในเดือนกันยายน เมื่อดำเนินการแล้วเสร็จจะทำให้ประชาชนหลายหมู่บ้านได้ประโยชน์จากการใช้น้ำเพื่อการเกษตร และลดรายจ่ายในการทำเกษตรกรรมได้จำนวนมาก ส่งผลให้ประชาชนมีความเป็นอยู่ที่ดีขึน

ที่มา : http://www.thaigov.go.th/news/contents/details/6020
