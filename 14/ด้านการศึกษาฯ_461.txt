รัฐบาลไทย-ข่าวทำเนียบรัฐบาล-รมว.ดิจิทัล หารือเอกอัครราชทูตฟินแลนด์ ร่วมมือพัฒนาการศึกษาอิเล็กทรอนิกส์

วันพฤหัสบดีที่ 9 พฤศจิกายน 2560
รมว.ดิจิทัล หารือเอกอัครราชทูตฟินแลนด์ ร่วมมือพัฒนาการศึกษาอิเล็กทรอนิกส์
รมว.ดิจิทัล
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ร่วมหารือกับนางซาตู ซุยก์การี-เคลฟเวน (Ms.Satu Suikkari-Kleven) เอกอัครราชทูตสาธารณรัฐฟินแลนด์ประจำประเทศไทย พร้อมคณะผู้แทนจากสถานเอกอัครราชทูตฟินแลนด์ ผู้แทนจาก Finnish Promotion (Finpro) Thailand & Myanmar และผู้แทนจากบริษัท โนเกีย (ประเทศไทย) จำกัด โดยทั้งสองฝ่ายได้หารือเกี่ยวกับความร่วมมือด้านเทคโนโลยีดิจิทัลและไอซีทีระหว่างไทยกับฟินแลนด์ รวมทั้งการลงทุนและการมีส่วนร่วมในโครงการดิจิทัลพาร์คไทยแลนด์ ซึ่งเป็นส่วนหนึ่งของโครงการระเบียงเขตเศรษฐกิจภาคตะวันออก (EEC) โดยประเทศไทยยินดีที่จะร่วมมือกับต่างประเทศในการพัฒนาเรื่อง ศูนย์ Data Center สถาบันไอโอที (IoT) Cloud Services โครงการ Smart City และโครงการต่างๆ ที่เกี่ยวข้องกับเทคโนโลยีด้านดิจิทัล นอกจากนั้น ยังได้หารือเกี่ยวกับความเป็นไปได้ในการจัดทำความร่วมมือระหว่างกันในด้าน Cyber Security และการศึกษาอิเล็กทรอนิกส์ (e-Education) ซึ่งสาธารณรัฐฟินแลนด์เป็นประเทศที่มีแผนยุทธศาสตร์และแพลตฟอร์มด้านการศึกษาอิเล็กทรอนิกส์ที่เข้มแข็ง เมื่อวันที่ 6 พฤศจิกายน 2560 ณ สำนักงานรัฐบาลอิเล็กทรอนิกส์ (องค์การมหาชน) อาคารบางกอกไทยทาวเวอร์ ถนนรางน้ำ กรุงเทพฯ
************************

ที่มา : http://www.thaigov.go.th/news/contents/details/7943
