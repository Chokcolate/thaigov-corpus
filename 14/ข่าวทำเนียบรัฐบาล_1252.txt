รัฐบาลไทย-ข่าวทำเนียบรัฐบาล-นายกรัฐมนตรีขอความร่วมมืออย่าขยายพื้นที่ข่าวเหตุรุนแรงจังหวัดชายแดนใต้ หวั่นกระทบต่อการลงทุน พร้อมสั่งเข้มงวดมาตรการรักษาความปลอดภัย

วันอังคารที่ 26 ธันวาคม 2560
นายกรัฐมนตรีขอความร่วมมืออย่าขยายพื้นที่ข่าวเหตุรุนแรงจังหวัดชายแดนใต้ หวั่นกระทบต่อการลงทุน พร้อมสั่งเข้มงวดมาตรการรักษาความปลอดภัย
นายกรัฐมนตรีขอความร่วมมืออย่าขยายพื้นที่ข่าวเหตุรุนแรงจังหวัดชายแดนใต้ หวั่นกระทบต่อการลงทุน พร้อมสั่งเข้มงวดมาตรการรักษาความปลอดภัย
วันนี้ ( 26 ธันวาคม 2560) เวลา 12.45 น ณ สถาบันการพลศึกษาวิทยาเขตสุโขทัย จังหวัดสุโขทัย พลเอกประยุทธ์ จันทร์โอชา นายกรัฐมนตรีให้สัมภาษณ์กรณีกลุ่มก่อความไม่สงบในพื้นที่จังหวัดชายแดนภาคใต้ก่อเหตุหลายจุดเมื่อวันที่ 25 ธ.ค. ว่า ถือเป็นการกระทำของผู้ก่อเหตุรุนแรง ซึ่งสื่อก็ทราบอยู่แล้วว่าเขาต้องการขยายพื้นที่ข่าว และประชาสัมพันธ์เพื่อกดดันรัฐบาล แต่สิ่งสำคัญคือทำให้เกิดผลเสียต่อการลงทุนทางเศรษฐกิจ ซึ่งทุกคนต้องช่วยกัน อย่าไปขยายพื้นที่ข่าวให้ เพราะไม่เกิดประโยชน์กับใครทั้งสิ้น ส่วนมาตรการด้านความมั่นคงก็จะเพิ่มความเข้มงวดมากยิ่งขึ้น ซึ่งการดำเนินมาตรการดังกล่าวย่อมมีผลกระทบต่อประชาชนที่สัญจรบนท้องถนน จึงขอให้ทุกคนให้ความร่วมมือกับเจ้าหน้าที่จะได้เกิดความปลอดภัย
-------------------------------------

ที่มา : http://www.thaigov.go.th/news/contents/details/9037
