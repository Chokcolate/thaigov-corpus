รัฐบาลไทย-ข่าวทำเนียบรัฐบาล-ก.ยุติธรรม รับเรื่องร้องทุกข์กรณีผู้เสียหายถูกปลอมแปลงและแอบอ้างสวมสิทธิส่งออกสัตว์น้ำจืดไปยังต่างประเทศ

วันจันทร์ที่ 12 มิถุนายน 2560
ก.ยุติธรรม รับเรื่องร้องทุกข์กรณีผู้เสียหายถูกปลอมแปลงและแอบอ้างสวมสิทธิส่งออกสัตว์น้ำจืดไปยังต่างประเทศ
รองปลัดกระทรวงยุติธรรม รับเรื่องจากทนายสงกรานต์ อัจฉริยะทรัพย์  ประธานเครือข่ายต่อต้านการบ่อนทำลาย ชาติ ศาสนา พระมหากษัตริย์ และนายพิสิทธิ์ หล้าสุดตา กก.ผจก.บจก.ซี อินเตอร์เนชั่น แนลโพนเซ่น โปรดักส์ ผู้ค้าสัตว์น้ำจืดรายใหญ่ของประเทศ
เมื่อวันจันทร์ที่ ๑๒ มิถุนายน ๒๕๖๐ เวลา ๑๒.๓๐ น.
ณ บริเวณหน้าศูนย์บริการร่วมกระทรวงยุติธรรม ชั้น ๒ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
นายธวัชชัย ไทยเขียว รองปลัดกระทรวงยุติธรรม และโฆษกกระทรวงยุติธรรม
รับเรื่องจากทนายสงกรานต์ อัจฉริยะทรัพย์
ประธานเครือข่ายต่อต้านการบ่อนทำลาย ชาติ ศาสนา พระมหากษัตริย์
นำนายพิสิทธิ์ หล้าสุดตา กก.ผจก.บจก.ซี อินเตอร์เนชั่น แนลโพนเซ่น โปรดักส์
ผู้ค้าสัตว์น้ำจืดรายใหญ่ของประเทศ ผู้เสียหายจากการถูกปลอมแปลงและแอบอ้างสิทธิ์
ในการส่งออกไปยังต่างประเทศซึ่งมีมูลค่าความเสียหายนับพันล้านบาท
โดยนายพิสิทธิ์ฯ ได้ยื่นเอกสารสำคัญที่เกี่ยวข้องกับขบวนการลักลอบส่งออกต่างประเทศเพิ่มเติม
เนื่องจากคาดว่ากรณีดังกล่าวน่าจะมีข้าราชการเข้าไปมีส่วนเกี่ยวข้อง
รองปลัดกระทรวงยุติธรรม กล่าวว่า กรณีดังกล่าวหากมีเจ้าหน้าที่ของรัฐเข้าไปเกี่ยวข้อง
จะมีอัตราโทษสูงถึงจำคุกตลอดชีวิตถึงประหารชีวิต
กระทรวงยุติธรรม จะพิจารณาดำเนินการโดยรอบคอบ เพราะเป็นคดีที่มีอัตราโทษสูง
ตามพระราชบัญญัติประกอบรัฐธรรมนูญว่าด้วยการป้องกันและปราบปรามการทุจริต (ฉบับที่ ๓) พ.ศ. ๒๕๕๘
ซึ่งกำหนดอัตราโทษขั้นสูงไว้ถึงตลอดชีวิตหรือประหารชีวิต
ทั้งนี้ กระทรวงยุติธรรมจะรับเอกสารดังกล่าวไว้ เพื่อส่งต่อให้กรมสอบสวนคดีพิเศษ
และส่วนราชการที่มีอำนาจหน้าที่รับไปพิจารณาและดำเนินการส่วนที่เกี่ยวข้องต่อไปโดยเร็ว

ที่มา : http://www.thaigov.go.th/news/contents/details/4458
