รัฐบาลไทย-ข่าวทำเนียบรัฐบาล-รมว.ดิจิทัลฯ ปาฐกถาพิเศษหัวข้อ “การปรับตัวของนักธุรกิจเข้าสู่ยุคเศรษฐกิจ Digital Technology Thailand 4.0”

วันอังคารที่ 12 ธันวาคม 2560
รมว.ดิจิทัลฯ ปาฐกถาพิเศษหัวข้อ “การปรับตัวของนักธุรกิจเข้าสู่ยุคเศรษฐกิจ Digital Technology Thailand 4.0”
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) กล่าวปาฐกถาพิเศษเกี่ยวกับการดำเนินธุรกิจด้วยนวัตกรรมดิจิทัล หัวข้อ “การปรับตัวของนักธุรกิจเข้าสู่ยุคเศรษฐกิจ Digital Technology Thailand 4.0” โดยสมาคมวิเทศพาณิชย์ไทย-จีน และชมรมวิเทศพาณิชย์ไทย-จีนรุ่นใหม่ จัดขึ้น ซึ่งปัจจุบันเทคโนโลยีได้เข้ามาทดแทนแรงงานคนมากขึ้น สิ่งที่รัฐบาลให้ความสำคัญคือ ทรัพยากรบุคคล โดยภาครัฐได้มีการผลักดันให้เกิดสตาร์ทอัพ (Startup) ขึ้น และที่ผ่านมาสามารถสร้างทีมสตาร์ทอัพที่มีผลงานและนวัตกรรมดิจิทัลที่มีความพร้อมในเชิงพาณิชย์ เพื่อต่อยอดเข้าสู่ภาคธุรกิจและการลงทุนของภาคเอกชนที่มีชื่อเสียงทั้งในและต่างประเทศได้อย่างเป็นรูปธรรม เปิดโลกทัศน์และเตรียมความพร้อมสู่ตลาดสากลให้กับสุดยอดสตาร์ทอัพไทย รวมถึงได้สร้างเครือข่ายด้านการพัฒนาเทคโนโลยีดิจิทัลกับหน่วยงานภาครัฐ ภาคการศึกษา และภาคเอกชน ซึ่งถือเป็นปัจจัยสำคัญที่จะช่วยส่งเสริมให้สตาร์ทอัพเติบโตอย่างแข็งแกร่งและยั่งยืน ผลักดันประเทศไปสู่ยุคไทยแลนด์ 4.0 เช่นเดียวกับประเทศอื่นๆ ทั่วโลกที่พยายามขับเคลื่อนเรื่องสตาร์ทอัพเช่นกัน เมื่อวันที่ 7 ธันวาคม 2560 ณ ห้องดุสิตธานี ฮอลล์ โรงแรมดุสิตธานี เขตบางรัก กรุงเทพฯ
**************************

ที่มา : http://www.thaigov.go.th/news/contents/details/8697
