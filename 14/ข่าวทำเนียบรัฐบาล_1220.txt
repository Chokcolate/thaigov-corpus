รัฐบาลไทย-ข่าวทำเนียบรัฐบาล-นายกรัฐมนตรีระบุกองทัพไม่ปกปิดกรณี “น้องเมย” ยืนยันไม่มีใครต้องการให้เกิดเหตุการณ์

วันอังคารที่ 19 ธันวาคม 2560
นายกรัฐมนตรีระบุกองทัพไม่ปกปิดกรณี “น้องเมย” ยืนยันไม่มีใครต้องการให้เกิดเหตุการณ์
นายกรัฐมนตรีระบุกองทัพไม่ปกปิดกรณี “น้องเมย” ยืนยันไม่มีใครต้องการให้เกิดเหตุการณ์
วันนี้ (19 ธันวาคม 2560) เวลา 14.20 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีถึงกรณีที่ครอบครัวนายภคพงศ์ ตัญกาญจน์ หรือน้องเมยนักเรียนเตรียมทหารที่เสียชีวิตไม่เข้าฟังผลสรุปของคณะกรรมการสอบสวนข้อเท็จจริงว่า อยู่ในขั้นตอนการติดต่อ ซึ่งทางครอบครัวระบุยังไม่ว่างจึงยังไม่เดินทางมา หากทางครอบครัว    มีข้อสงสัยก็ถามมาได้ ซึ่งทาง พลเอก ธารไชยยันต์ ศรีสุวรรณ ผู้บัญชาการทหารสูงสุด (ผบ.ทสส.) ได้ระบุว่าหากต้องการทราบข้อมูลใดเพิ่มเติมก็พร้อมเชิญหน่วยงานที่เกี่ยวข้องมาชี้แจง ยืนยันกองทัพไม่ปกปิดหรือปกป้อง ส่วนการแก้ปัญหาต่อไปนั้น หากแก้ด้วยความรู้สึกก็คงแก้ไขไม่ได้ ต้องแก้ด้วยกฎหมาย หรือหลักการ พร้อมกล่าวย้ำว่าไม่มีใครต้องการให้เกิดเหตุการณ์แบบนี้ขึ้น ซึ่งจะต้องแก้ไม่ให้เกิดขึ้นอีก แต่ทุกอย่างมีทั้งข้อดีและข้อเสีย หลังจากนี้ต้องพิจารณาว่าทำอย่างไรไม่มีข้อเสียอีก
------------------------------------------

ที่มา : http://www.thaigov.go.th/news/contents/details/8868
