รัฐบาลไทย-ข่าวทำเนียบรัฐบาล-รอง นรม.และ รมว.กห. ต้อนรับการเข้าเยี่ยมคำนับของ. ประธานคณะเสนาธิการร่วม กองทัพสหรัฐอเมริกา ยืนยันสนับสนุนความร่วมมือทางทหารระหว่างกัน เพื่อความสงบของภูมิภาค

วันพฤหัสบดีที่ 8 กุมภาพันธ์ 2561
รอง นรม.และ รมว.กห. ต้อนรับการเข้าเยี่ยมคำนับของ. ประธานคณะเสนาธิการร่วม กองทัพสหรัฐอเมริกา ยืนยันสนับสนุนความร่วมมือทางทหารระหว่างกัน เพื่อความสงบของภูมิภาค
รอง นรม.และ รมว.กห. ต้อนรับการเข้าเยี่ยมคำนับของ. ประธานคณะเสนาธิการร่วม กองทัพสหรัฐอเมริกา ยืนยันสนับสนุนความร่วมมือทางทหารระหว่างกัน เพื่อความสงบของภูมิภาค
เมื่อ 7 ก.พ.61 พล.อ.ประวิตร วงษ์สุวรรณ รอง นรม.และ รมว.กห. ได้ต้อนรับการเข้าเยี่ยมคำนับของ พล.อ. Joseph F.Dunford, Jr. ประธานคณะเสนาธิการร่วม กองทัพสหรัฐอเมริกา และคณะ  ณ ศาลาว่าการกลาโหม ในโอกาสเดินทางเยือนประเทศไทยอย่างเป็นทางการ ในฐานะแขกของกองทัพไทย  เพื่อกระชับความสัมพันธ์ระหว่างกองทัพทั้งสองประเทศ
ทั้งสองฝ่ายได้หารือร่วมกัน ถึงความสัมพันธ์ที่เป็นทางการ ระหว่างไทยและสหรัฐฯ ที่มีพัฒนาการต่อเนื่องมา ครบ 200 ปี ในปี 61  โดย พล.อ. Joseph กล่าวถึงการเดินทางมาครั้งนี้ เพื่อกระชับความสัมพันธ์และความร่วมมือทางทหาร ควบคู่กับการเพิ่มพูนความสัมพันธ์ระหว่างผู้นำทางทหาร   โดยสหรัฐยังคงให้ความสำคัญกับภูมิภาคและการรักษาสันติภาพ  พร้อมทั้งตระหนักดีถึงความมุ่งมั่น ตั้งใจจริงของรัฐบาล ในการนำพาประเทศไปสู่การปกครองในระบอบประชาธิปไตย โดยยืนยันสนับสนุนและให้ความร่วมมือทางทหารมากขึ้น ทั้งการฝึก การศึกษาและการแลกเปลี่ยนการเยือนระหว่างกัน โดยเฉพาะพัฒนาการความร่วมมือในการฝึก Cobra Gold ที่มีมาอย่างต่อเนื่องยาวนาน แสดงถึงความสัมพันธ์ทางทหารที่แน่นแฟ้นร่วมกัน   ซึ่งจะนำไปสู่ความร่วมมือที่ดี ทั้งด้านการเมือง เศรษฐกิจและสังคมร่วมกันในอนาคต
พล.อ.ประวิตร ได้กล่าวขอบคุณ พล.อ. Joseph ที่มั่นใจและให้เกียรติเดินทางมาเยือน เพื่อกระชับความสัมพันธ์ทางทหารระหว่างกัน  ที่ผ่านมา สหรัฐฯสนับสนุนและให้ความช่วยเหลือทางทหารมาอย่างต่อเนื่อง โดยเฉพาะการฝึก Cobra Gold ที่มีพัฒนาการความร่วมมือกัน เป็นที่ยอมรับของประเทศต่างๆ   พร้อมทั้ง ขอขอบคุณสหรัฐฯ ที่ให้ความเชื่อมั่นในการทำหน้าที่ของรัฐบาล ในการดูแลความสงบเรียบร้อยของประเทศตลอดระยะเวลากว่า 3 ปีที่ผ่านมา ซึ่งรัฐบาล มีความตั้งใจจริงและกำลังเดินหน้าตามกระบวนการประชาธิปไตย โดยจะทำหน้าที่ให้ดีที่สุด ในห้วงเวลาที่มีอยู่ ก่อนการเลือกตั้ง  พร้อมกันนี้ ขอยืนยัน ที่จะสนับสนุนและให้ความร่วมมือทางทหารระหว่างกันมากขึ้น เพื่อความสงบของภูมิภาค

ที่มา : http://www.thaigov.go.th/news/contents/details/9926
