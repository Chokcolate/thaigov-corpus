รัฐบาลไทย-ข่าวทำเนียบรัฐบาล-นายกรัฐมนตรีมีข้อความสารแสดงความยินดีต่อประธานาธิบดีฝรั่งเศสคนใหม่

วันอังคารที่ 9 พฤษภาคม 2560
นายกรัฐมนตรีมีข้อความสารแสดงความยินดีต่อประธานาธิบดีฝรั่งเศสคนใหม่
นายกรัฐมนตรีมีข้อความสารแสดงความยินดีต่อประธานาธิบดีฝรั่งเศสคนใหม่
ในโอกาสที่นายเอมานูแอล มาครง (Emmanuel Macron) ได้รับเลือกตั้งให้ดำรงตำแหน่งประธานาธิบดีสาธารณรัฐฝรั่งเศส คนที่ ๘ เมื่อวันที่ ๗ พฤษภาคม ๒๕๖๐ พลเอกประยุทธ์ จันทร์โอชา นายกรัฐมนตรี ได้มีข้อความสารแสดงความยินดี โดยสรุปสาระสำคัญดังนี้
ในนามของรัฐบาลไทยและประชาชนแห่งราชอาณาจักรไทย นายกรัฐมนตรีแสดงความยินดีต่อนายมาครงที่ได้รับเลือกตั้งให้ดำรงตำแหน่งประธานาธิบดีแห่งสาธารณรัฐฝรั่งเศส ชัยชนะครั้งนี้สะท้อนให้เห็นว่าชาวฝรั่งเศสมีความเชื่อมั่นต่อนายมาครง ที่จะนำฝรั่งเศสก้าวไปข้างหน้า
เป็นเวลากว่า ๑๖๑  ปี ที่ราชอาณาจักรไทยและสาธารณรัฐฝรั่งเศสมีความสัมพันธ์อันใกล้ชิดและยาวนาน โดยได้พัฒนาเป็น "หุ้นส่วนเชิงยุทธศาสตร์" และมีความสนใจร่วมกันในหลายด้าน
นายกรัฐมนตรีเชื่อมั่นว่าการบริหารประเทศของนายมาครง จะทำให้ความสัมพันธ์ระหว่างราชอาณาจักรไทยกับสาธารณรัฐฝรั่งเศสแน่นแฟ้นขึ้น และหวังที่จะทำงานร่วมกันอย่างใกล้ชิด เพื่อเสริมสร้างความสัมพันธ์อันดีระหว่างกันเพื่อความมั่งคั่งของทั้งสองประเทศและประชาชนของเรา
พลเอก ประยุทธ์ จันทร์โอชา
นายกรัฐมนตรีแห่งราชอาณาจักรไทย

ที่มา : http://www.thaigov.go.th/news/contents/details/3623
