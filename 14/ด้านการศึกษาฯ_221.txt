รัฐบาลไทย-ข่าวทำเนียบรัฐบาล-เวียนเทียนวันอาสาฬหบูชา ที่ปัตตานี

วันอังคารที่ 11 กรกฎาคม 2560
เวียนเทียนวันอาสาฬหบูชา ที่ปัตตานี
พล.อ.สุรเชษฐ์ ชัยวงศ์ รัฐมนตรีช่วยว่าการกระทรวงศึกษาธิการ และรองหัวหน้าผู้แทนพิเศษของรัฐบาล ในการแก้ไขปัญหาจังหวัดชายแดนภาคใต้ เป็นประธานฝ่ายฆราวาส
ในพิธีเวียนเทียนเนื่องในงานสัปดาห์เผยแผ่พระพุทธศาสนา เนื่องในวันอาสาฬหบูชา ประจำปี พ.ศ.2560 ณ วัดตานีนรสโมสร พระอารามหลวง ตำบลอาเนาะรู อำเภอเมืองปัตตานี
โดยมีนายวีรนันทน์ เพ็งจันทร์ ผู้ว่าราชการจังหวัดปัตตานี, พล.ต.ต.ปิยะวัฒน์ เฉลิมศรี ผู้บังคับการตำรวจภูธรจังหวัดปัตตานี, พล.ต.จตุพร กลัมพสุต ผู้บัญชาการมณฑลทหารบกที่ 46, นายถมยา ศรีประสม ผู้อำนวยการสำนักงานพระพุทธศาสนาจังหวัดปัตตานี ตลอดจนข้าราชการ ทหาร ตำรวจ พ่อค้า ประชาชนและพุทธศาสนิกชนชาวจังหวัดปัตตานีจำนวนมากเข้าร่วมพิธี โดยพระสิริจริยาลังการ เจ้าคณะจังหวัดปัตตานี เป็นประธานฝ่ายสงฆ์ และแสดงพระธรรมเทศนา
จากนั้น หัวหน้าอุบาสก อุบาสิกาของวัดตานีนรสโมสร นำกล่าวคำบูชาเนื่องในวันอาสาฬหบูชา และประธานในพิธีเดินนำพุทธศาสนิกชนเวียนเทียนรอบพระอุโบสถ 3 รอบ

ที่มา : http://www.thaigov.go.th/news/contents/details/5120
