รัฐบาลไทย-ข่าวทำเนียบรัฐบาล-รัฐบาลเดินหน้าปกป้องผืนป่า

วันศุกร์ที่ 19 พฤษภาคม 2560
รัฐบาลเดินหน้าปกป้องผืนป่า
รัฐบาลตั้งศูนย์พิทักษ์ป่า เพื่อดูแลพื้นที่ป่าในเชิงรุก พร้อมใช้แอพลิเคชั่นช่วยให้ตรวจจับความเคลื่อนไหวที่ผิดปกติในพื้นที่ป่าไม้ได้ทันสถานการณ์
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเดินหน้าแก้ไขปัญหาบุกรุกทำลายทรัพยากรป่าไม้มาอย่างต่อเนื่อง โดยที่ผ่านมาสามารถทวงคืนผืนป่าได้แล้วจำนวนกว่า 349,000 ไร่ จากเป้าหมาย 500,000 ไร่ ฟื้นฟูสภาพพื้นที่แล้วกว่า 212,498 ไร่ พร้อมจัดตั้งศูนย์ปฏิบัติการพิทักษ์ป่า เชื่อมโยงการทำงานระหว่างกระทรวงทรัพยากรธรรมชาติและสิ่งแวดล้อมกับกองอำนวยการรักษาความมั่นคงภายในราชอาณาจักร ทหาร ตำรวจ และฝ่ายปกครอง นอกจากนี้ ยังพัฒนาระบบแอพลิเคชั่น Smart National Park 4.0 เพื่อช่วยให้เจ้าหน้าที่สามารถติดตามข้อมูล เฝ้าระวัง และตรวจสอบการเปลี่ยนแปลงของสภาพพื้นที่ป่าไม้ได้ตลอดเวลา และยังเปิดโอกาสให้ประชาชนมีส่วนร่วมในการปกป้องผืนป่า โดยแจ้งเหตุผ่านแอพลิเคชั่นได้อย่างสะดวกรวดเร็วอีกด้วย
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/3861
