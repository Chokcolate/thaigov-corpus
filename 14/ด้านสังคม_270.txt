รัฐบาลไทย-ข่าวทำเนียบรัฐบาล-กระทรวงดิจิทัลฯ เปิดตัวคาราวาน “ดิจิทัลทรานส์ฟอร์เมชั่นสัญจร 2017” นำร่อง 12 จังหวัด เปลี่ยนผ่านประเทศสู่ “สังคมดิจิทัล”

วันจันทร์ที่ 29 พฤษภาคม 2560
กระทรวงดิจิทัลฯ เปิดตัวคาราวาน “ดิจิทัลทรานส์ฟอร์เมชั่นสัญจร 2017” นำร่อง 12 จังหวัด เปลี่ยนผ่านประเทศสู่ “สังคมดิจิทัล”
กระทรวงดิจิทัลฯ
นางสาววิไลลักษณ์ ชุลีวัฒนกุล ปลัดกระทรวงดิจิทัลเพื่อเศรษฐกิจและสังคม เป็นประธานพิธีเปิดตัวคาราวาน “ดิจิทัลทรานส์ฟอร์เมชั่นสัญจร 2017 (Digital Transformation 2017) ภายใต้โครงการเสริมสร้างความรู้ความเข้าใจในเรื่องการพัฒนาเศรษฐกิจดิจิทัล โดยจัดในรูปแบบขบวนคาราวานเดินทางไปในภูมิภาคต่างๆ ของประเทศ เพื่อจัดกิจกรรมสร้างความรู้ความเข้าใจเรื่องการพัฒนาเศรษฐกิจดิจิทัลไปยัง 12 จังหวัดเป้าหมาย ได้แก่ นครปฐม กาญจนบุรี ลพบุรี นครศรีธรรมราช ตรัง สงขลา บุรีรัมย์ มหาสารคาม อุบลราชธานี พิษณุโลก ลำปาง และเชียงราย การเดินทางไปในแต่ละจังหวัดมุ่งเน้นไปยังพื้นที่ศูนย์กลางด้านเศรษฐกิจ การศึกษา ทั้งยังเป็นจุดที่ประชาชนสามารถเดินทางมาได้สะดวก จังหวัดละ 2 วัน โดยจะเริ่มตั้งแต่เดือนมิถุนายน ถึง พฤศจิกายน 2560 ซึ่งภายในงาน     “ดิจิทัลทรานส์ฟอร์เมชั่นสัญจร 2017” จะมีการจัดนิทรรศการให้ความรู้โดยใช้เทคโนโลยี AR และ Multi Vision TV เพื่อสร้างความน่าสนใจ สำหรับโครงการนี้เป็นส่วนหนึ่งของแผนพัฒนาดิจิทัลเพื่อเศรษฐกิจและสังคม ที่ต้องการเปลี่ยนผ่านประเทศไทยไปสู่ “สังคมดิจิทัล” ตามนโยบาย “ไทยแลนด์ 4.0” ของรัฐบาล เมื่อวันที่ 26 พฤษภาคม 2560        ณ อาคารทรงกลม โรงแรมเซ็นทรา บายเซ็นทาราศูนย์ราชการและคอนเวนชั่นเซ็นเตอร์ แจ้งวัฒนะ กรุงเทพฯ
**********************************

ที่มา : http://www.thaigov.go.th/news/contents/details/4090
