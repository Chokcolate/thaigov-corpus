รัฐบาลไทย-ข่าวทำเนียบรัฐบาล-รองนายกรัฐมนตรี และรัฐมนตรีว่าการกระทรวงยุติธรรม ตรวจเยี่ยมและมอบนโยบายการทำงาน สำนักงานกิจการยุติธรรม

วันศุกร์ที่ 9 กุมภาพันธ์ 2561
รองนายกรัฐมนตรี และรัฐมนตรีว่าการกระทรวงยุติธรรม ตรวจเยี่ยมและมอบนโยบายการทำงาน สำนักงานกิจการยุติธรรม
พลอากาศเอก ประจิน จั่นตอง รองนายกรัฐมนตรี และรัฐมนตรีว่าการกระทรวงยุติธรรม นำคณะผู้บริหารกระทรวงยุติธรรม ตรวจเยี่ยมและรับฟังบรรยายสรุปภารกิจของสำนักงานกิจการยุติธรรม
ในวันศุกร์ที่ ๙ กุมภาพันธ์ ๒๕๖๑ เวลา ๑๓.๓๐ น.
ณ ห้องกิจการยุติธรรม ชั้น ๙ สำนักงานกิจการยุติธรรม อาคารรัฐประศาสนภักดี ศูนย์ราชการเฉลิมพระเกียรติฯ
พลอากาศเอก ประจิน จั่นตอง รองนายกรัฐมนตรี และรัฐมนตรีว่าการกระทรวงยุติธรรม
นำคณะผู้บริหารกระทรวงยุติธรรม ตรวจเยี่ยมและรับฟังบรรยายสรุปภารกิจของสำนักงานกิจการยุติธรรม
พร้อมทั้งมอบนโยบายการทำงานด้านการยกระดับกระบวนการยุติธรรมของประเทศไทย
โดยมี นายวัลลภ นาคบัว ผู้อำนวยการสำนักงานกิจการยุติธรรม
พร้อมด้วยคณะผู้บริหาร ข้าราชการ และเจ้าหน้าที่ ให้การต้อนรับ และร่วมรับฟังนโยบายการทำงาน
โอกาสนี้ รัฐมนตรีว่าการกระทรวงยุติธรรม ได้เน้นย้ำการดำเนินงานในด้านต่างๆ อาทิ
ด้านนโยบาย (Platform) ที่ กพยช. นำเสนอต่อคณะรัฐมนตรี เพื่อใช้เป็นนโยบายด้านกระบวนการยุติธรรมของประเทศ
การผลิตสื่อวีดิทัศน์กาฬสินธุ์โมเดล ในมิติของกระบวนการยุติธรรม
การประสานงานเชื่อมโยงกับคณะกรรมการยุทธศาสตร์ชาติและคณะกรรมการปฏิรูปประเทศ กระทรวงยุติธรรม
การปฏิรูปกฎหมายและกระบวนการยุติธรรมตามข้อเสนอ สปท. ที่อยู่ระหว่างดำเนินการ
แนวทางการพัฒนาบุคลากรก่อนเข้าสู่กระบวนการยุติธรรมและในกระบวนการยุติธรรม
การดำเนินงานศูนย์แลกเปลี่ยนข้อมูลกระบวนการยุติธรรม (DXC) โดยเน้นการพัฒนาการเชื่อมโยงข้อมูล
ด้านกระบวนการยุติธรรมในระบบอิเล็กทรอนิกส์ให้มีความเป็นหนึ่งเดียว
รวมทั้งสามารถเชื่อมโยงข้อมูลกับหน่วยงานต่างๆ ได้
นอกจากนี้ ได้เน้นย้ำการขับเคลื่อนแนวทางการเผยแพร่กฎหมาย เพื่อสร้างการรับรู้ให้แก่ประชาชนและหน่วยงานของรัฐ
โดยการพัฒนาสื่อชุดความรู้กฎหมายและกระบวนการยุติธรรม ให้มีความทันสมัย ทันต่อสถานการณ์ ครอบคลุม
และเข้าถึงกลุ่มเป้าหมาย รวมทั้งเผยแพร่ความรู้ผ่านสื่อสังคมออนไลน์ในรูปแบบต่างๆ ให้มีความหลากหลาย
เพื่อให้ประชาชนได้รับรู้และเข้าถึงกระบวนการยุติธรรมมากยิ่งขึ้น

ที่มา : http://www.thaigov.go.th/news/contents/details/9987
