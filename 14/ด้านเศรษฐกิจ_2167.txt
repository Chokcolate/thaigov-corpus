รัฐบาลไทย-ข่าวทำเนียบรัฐบาล-ผู้ตรวจราชการ ก.อุตฯ ประชุมรับฟังผลการดำเนินงานและให้คำข้อเสนอแนะในการปฏิบัติงาน  และลงพื้นที่ตรวจเยี่ยมกลุ่มวิสาหกิจชุมชน  อ.วิหารแดง จ.สระบุรี

วันจันทร์ที่ 12 กุมภาพันธ์ 2561
ผู้ตรวจราชการ ก.อุตฯ ประชุมรับฟังผลการดำเนินงานและให้คำข้อเสนอแนะในการปฏิบัติงาน  และลงพื้นที่ตรวจเยี่ยมกลุ่มวิสาหกิจชุมชน  อ.วิหารแดง จ.สระบุรี
ผู้ตรวจราชการ ก.อุตฯ ประชุมรับฟังผลการดำเนินงานและให้คำข้อเสนอแนะในการปฏิบัติงาน  และลงพื้นที่ตรวจเยี่ยมกลุ่มวิสาหกิจชุมชน  อ.วิหารแดง จ.สระบุรี
เมื่อวันที่ 10-11 กุมภาพันธ์ 2561/ จ.สระบุรี นางเบญจมาพร  เอกฉัตร์ ผู้ตรวจราชการกระทรวงอุตสาหกรรม ประชุมรับฟังผลการดำเนินงานและให้คำข้อเสนอแนะในการปฏิบัติงานตามประเด็นตรวจราชการ ปี 2561 โดยมี นายนิรันดร์ ยิ่งมหิศรานนท์ อุตสาหกรรมจังหวัดสระบุรี พร้อมเจ้าหน้าที่ฯ และผู้แทนสภาอุตสาหกรรมและหอการค้าจังหวัดสระบุรี เข้าร่วม ณ สำนักงานอุตสาหกรรมจังหวัดสระบุรี (สอจ.สระบุรี)
นอกจากนี้ ยังได้ติดตามนโยบายเศรษฐกิจฐานชุมชน (Local Economy) ซึ่งจ.สระบุรี ได้รับการคัดเลือกให้เป็น1ใน12โครงการนำร่องปีนี้ โดยได้ลงพื้นที่ตรวจเยี่ยมกลุ่มวิสาหกิจชุมชนแปรรูปกล้วยหอมทองคลองพัฒนา 13 อ.วิหารแดง จ.สระบุรี ซึ่ง สอจ.สระบุรี จะประสานโรงงานขนาดใหญ่ในพื้นที่ทำ csr ด้วยการสนับสนุนการพัฒนาผลิตภัณฑ์และการบริหารจัดการการผลิต และตลาดเพิ่มเติม
และตรวจเยี่ยมบริษัท ผักอร่อยฟาร์ม จำกัด ที่ได้รับสินเชื่อ 10 ล้านบาท จาก กองทุนพัฒนาเอสเอ็มอีตามแนวประชารัฐ เพื่อขยายสายการผลิต คัดแยกบรรจุผักปลอดสารพิษ โดยมีนายสมเกียรติ ลำพันแดง เจ้าของกิจการ "สมเกียรติผักอร่อย" ให้การต้อนรับ
ทั้งนี้ได้ตรวจราชการ ณ ตลาดน้ำต้นตาล โครงการ civ 4.0 โดยพบกับ อ.ธงชัย และ อ.กฤษณ์ ผู้นำชุมชน เพื่อหาความเชื่อมโยงของอัตลักษณ์ในท้องถิ่น และเพิ่มเป็นจุดแวะในการท่องเที่ยวด้วย

ที่มา : http://www.thaigov.go.th/news/contents/details/10012
