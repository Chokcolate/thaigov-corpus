รัฐบาลไทย-ข่าวทำเนียบรัฐบาล-รมว.ดิจิทัลฯ เป็นประธานพิธีลงนามบันทึกข้อตกลงความร่วมมือ “การส่งเสริมเศรษฐกิจผู้ประกอบการในชุมชนท้องถิ่น”

วันศุกร์ที่ 24 มีนาคม 2560
รมว.ดิจิทัลฯ เป็นประธานพิธีลงนามบันทึกข้อตกลงความร่วมมือ “การส่งเสริมเศรษฐกิจผู้ประกอบการในชุมชนท้องถิ่น”
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานและมอบนโยบายในพิธีลงนามบันทึกข้อตกลงความร่วมมือ “การส่งเสริมเศรษฐกิจผู้ประกอบการในชุมชนท้องถิ่น” ระหว่างกระทรวงดิจิทัลเพื่อเศรษฐกิจและสังคม โดยนางสาววิไลลักษณ์ ชุลีวัฒนกุล ปลัดกระทรวงดิจิทัลฯ เป็นผู้ลงนามร่วมกับผู้บริหารกระทรวงเกษตรและสหกรณ์ กระทรวงพาณิชย์ สำนักงานส่งเสริมการศึกษานอกระบบและการศึกษาตามอัธยาศัย (กศน.) กระทรวงศึกษาธิการ และบริษัท โทเทิ่ล แอ็คเซ็ส คอมมูนิเคชั่น จำกัด (มหาชน) หรือ ดีแทค โดยความร่วมมือครั้งนี้มีวัตถุประสงค์เพื่อนำภารกิจบูรณาการสู่ศูนย์ดิจิทัลชุมชน และเร่งขับเคลื่อนการใช้ประโยชน์จากเทคโนโลยีภาคประชาชนผ่านโครงการ “ความร่วมมือการส่งเสริมเศรษฐกิจผู้ประกอบการในชุมชนท้องถิ่น” สร้างความเข้มแข็งเศรษฐกิจฐานรากสู่เป้าหมายไทยแลนด์ 4.0 ภายใต้ยุทธศาสตร์ชาติ 20 ปี ที่มุ่งเน้นสร้างความมั่นคง มั่งคั่ง และยั่งยืน ณ ห้องซาลอน B, C ชั้น 3 โรงแรมเจดับบลิว แมริออท สุขุมวิท กรุงเทพฯ เมื่อวันที่ 22 มีนาคม 2560
************************

ที่มา : http://www.thaigov.go.th/news/contents/details/2634
