รัฐบาลไทย-ข่าวทำเนียบรัฐบาล-รัฐบาลปรับปรุง พ.ร.บ.คุ้มครองแรงงาน เพิ่มการดูแลลูกจ้าง

วันพฤหัสบดีที่ 12 ตุลาคม 2560
รัฐบาลปรับปรุง พ.ร.บ.คุ้มครองแรงงาน เพิ่มการดูแลลูกจ้าง
เพื่อให้ลูกจ้างได้รับการดูแลจากนายจ้างและสถานประกอบการอย่างเหมาะสมและเป็นธรรมมากยิ่งขึ้น
ต่อจากนี้ไป ขอเชิญรับฟังไทยคู่ฟ้า ครับ
รัฐบาลอนุมัติหลักการร่าง พ.ร.บ.คุ้มครองแรงงาน โดยแก้ไขปรับปรุงกฎหมายเดิมที่ใช้มาตั้งแต่ปี 2541 ให้เหมาะสมกับสภาพการณ์ปัจจุบัน เช่น กำหนดให้ลูกจ้างชายหญิงที่ทำงานในคุณภาพและปริมาณเท่ากันได้รับค่าจ้างเท่าเทียมกัน กำหนดให้ลูกจ้างมีสิทธิลากิจธุระได้ไม่น้อยกว่า 3 วันทำงานต่อปีโดยได้รับค่าจ้าง ลูกจ้างที่ทำงานติดต่อกันครบ 20 ปีขึ้นไป ให้ได้รับเงินชดเชย เมื่อเลิกจ้างไม่น้อยกว่าค่าจ้างอัตราสุดท้าย 400 วัน ในกรณีเลิกจ้าง นายจ้างต้องจ่ายค่าตอบแทนที่ลูกจ้างมีสิทธิภายใน 3 วัน และจ่ายค่าชดเชยพิเศษภายใน 7 วันนับแต่วันที่สิ้นสุดการจ้าง เป็นต้น ทั้งนี้ รัฐบาลมุ่งหวังลดความเหลื่อมล้ำในสังคม อำนวยประโยชน์ให้ผู้ใช้แรงงานได้รับการคุ้มครอง และมีกำลังใจในการปฏิบัติงาน เพื่อเป็นกำลังสำคัญของประเทศได้อย่างมีประสิทธิภาพ
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/7353
