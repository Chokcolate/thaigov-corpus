รัฐบาลไทย-ข่าวทำเนียบรัฐบาล-แฟชั่นโชว์แสดงผลงานThai Fashion Network หรือ TFN จาก 8 เครือข่ายย่านการค้า

วันเสาร์ที่ 29 กรกฎาคม 2560
แฟชั่นโชว์แสดงผลงานThai Fashion Network หรือ TFN จาก 8 เครือข่ายย่านการค้า
กระทรวงอุตสาหกรรม จัดแฟชั่นโชว์แสดงผลงานThai Fashion Network หรือ TFN จาก 8 เครือข่ายย่านการค้า ในงาน Thailand Industry Expo 2016 ณ เวทีกลาง ชาเลนเจอร์ 2 อิมแพค เมืองทองธานี
วันนี้ (29 กรกฎาคม 2560) กระทรวงอุตสาหกรรม จัดแฟชั่นโชว์แสดงผลงานThai Fashion Network หรือ TFN จาก 8 เครือข่ายย่านการค้า ซึ่งเป็นกิจกรรมสร้างเครือข่ายแฟชั่นย่านการค้า ภายใต้โครงการสร้างและพัฒนาเครือข่ายและการรวมกลุ่มอุตสาหกรรมในรูปแบบคลัสเตอร์ ประจำปีงบประมาณ 2560 เป็นการแสดงผลงานด้านการออกแบบพัฒนาผลิตภัณฑ์สู่การเป็นอุตสาหกรรมแฟชั่นสร้างสรรค์ที่มีเอกลักษณ์โดดเด่นของท้องถิ่น โดยการนำผลงานต้นแบบและสินค้าแฟชั่น ทั้งเสื้อผ้า เครื่องหนัง และเครื่องประดับของผู้ประกอบการที่เป็นสมาชิก Thai Fashion Network มาจัดแสดงผลงานร่วมกัน โชว์ศักยภาพของเครือข่าย รวม 40 ชุด 80 แบรนด์ จาก 8 ย่านการค้า ประกอบด้วย 1) เครือข่ายผ้าไหมปักธงชัย จังหวัดนครราชสีมา แบรนด์ MaiPak PingDer แนวคิด Rock Bohemain 2) ย่านการค้าสตรีมุสลิมมีนบุรี แบรนด์ Heart Craft แนวคิด The Believer 3) ย่านการค้าเทอมินัล 21 แบรนด์ Young Designer Attitude แนวคิด Garden in The City 4) ย่านการค้าสวนจตุจักรแบรนด์ JJ Series แนวคิด Retro Racer 5) ย่านการค้าสำเพ็ง แนวคิด Boundaries Blur 6) ย่านการค้าสยามสแควร์ แบรนด์ SIAM ZEEED แนวคิดแฟชั่น Gender Neutrality 7) ย่านการค้าคริสตัล วิรันดา ถนนประดิษฐ์มนูธรรม แบรนด์ Crystal V แนวคิด Thai Weavers และเครือข่ายผ้าย้อมคราม จังหวัดสกลนคร แบรนด์ Sakonnakhon Indigo แนวคิด Indigo Sky ในงาน Thailand Industry Expo 2017
โดยมีนายสมชาย หาญหิรัญ ปลัดกระทรวงอุตสาหกรรม ให้เกียรติมอบช่อดอกไม้แสดงความยินดีให้กับผู้แทนแต่ละเครือข่าย ณ เวทีกลาง ชาเลนเจอร์ 2 อิมแพค เมืองทองธานี

ที่มา : http://www.thaigov.go.th/news/contents/details/5553
