รัฐบาลไทย-ข่าวทำเนียบรัฐบาล-ครม.อนุมัติแต่งตั้งข้าราชการให้ดำรงตำแหน่งประเภทบริหาร ระดับสูง ศธ.

วันอังคารที่ 16 พฤษภาคม 2560
ครม.อนุมัติแต่งตั้งข้าราชการให้ดำรงตำแหน่งประเภทบริหาร ระดับสูง ศธ.
นพ.ธีระเกียรติ เจริญเศรษฐศิลป์ รัฐมนตรีว่าการกระทรวงศึกษาธิการ เปิดเผยผลการประชุมคณะรัฐมนตรี เมื่อวันอังคารที่ 16 พฤษภาคม 2560 ในส่วนที่เกี่ยวข้องกับกระทรวงศึกษาธิการ
คือ มีมติอนุมัติตามที่กระทรวงศึกษาธิการเสนอแต่งตั้งข้าราชการพลเรือนสามัญ สังกัดกระทรวงศึกษาธิการ ให้ดำรงตำแหน่งประเภทบริหารระดับสูง จำนวน 2 ราย ดังนี้
นายชัยยศ อิ่มสุวรรณ์  รองปลัดกระทรวง สำนักงานปลัดกระทรวง
ดำรงตำแหน่ง รองเลขาธิการสภาการศึกษา สำนักงานเลขาธิการสภาการศึกษา
นางวัฒนาพร ระงับทุกข์  รองเลขาธิการสภาการศึกษา สำนักงานเลขาธิการสภาการศึกษา
ดำรงตำแหน่ง รองปลัดกระทรวง สำนักงานปลัดกระทรวง
ทั้งนี้ ตั้งแต่วันที่ทรงพระกรุณาโปรดเกล้าโปรดกระหม่อมแต่งตั้งเป็นต้นไป เพื่อเป็นการสับเปลี่ยนหมุนเวียนงาน และรองนายกรัฐมนตรี (พล.อ.อ.ประจิน จั่นตอง) กำกับการบริหารราชการกระทรวงศึกษาธิการ ได้ให้ความเห็นชอบด้วยแล้ว
อนึ่ง ข้าราชการทั้งสองราย ได้ปฏิบัติหน้าที่ตำแหน่งดังกล่าว ตั้งแต่วันที่ 1 ตุลาคม 2558

ที่มา : http://www.thaigov.go.th/news/contents/details/3763
