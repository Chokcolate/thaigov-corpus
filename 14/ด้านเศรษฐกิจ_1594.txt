รัฐบาลไทย-ข่าวทำเนียบรัฐบาล-World Ruby Forum 2017 ตอกย้ำศักยภาพไทยขึ้นฮับการค้าอัญมณีโลก

วันจันทร์ที่ 6 พฤศจิกายน 2560
World Ruby Forum 2017 ตอกย้ำศักยภาพไทยขึ้นฮับการค้าอัญมณีโลก
สถาบันวิจัยและพัฒนาอัญมณีและเครื่องประดับแห่งชาติ (องค์การมหาชน) หรือ GIT ร่วมกับพันธมิตรภาครัฐและเอกชนจากไทยและต่างประเทศจัดงาน “World Ruby Forum 2017” และอัดแน่นข้อมูลทับทิมทุกแง่มุม
พร้อมโชว์เครื่องประดับทับทิมสุดหรูมูลค่ารวมกว่า 5,000 ล้านบาทในงาน “กาลาดินเนอร์ ไนท์” เมื่อวันที่ 4 พฤศจิกายน 2560 ณ โรงแรมแชงกรีลา กรุงเทพฯ
นางอภิรดี ตันตราภรณ์ รัฐมนตรีว่าการกระทรวงพาณิชย์ กล่าวในพิธีเปิดงาน World Ruby Forum 2017 ว่า การจัดประชุมครั้งนี้เป็นการประชุมคนในวงการทับทิมทั่วโลกครั้งแรกของโลก โดยมีวัตถุประสงค์ เพื่อส่งเสริม สนับสนุน และสร้างให้เกิดการรับรู้ และเข้าใจ เกี่ยวกับทับทิมที่ถูกต้องและตระหนักถึงคุณค่า และความงามของ “ทับทิม” ซึ่งถือได้ว่า เป็น “ราชาแห่งอัญมณี”ซึ่งเป็นอัญมณีที่เป็นจุดแข็งของอุตสาหกรรมพลอยสีของไทยให้ชาวโลกได้รับทราบ อีกทั้งยังสอดคล้องกับนโยบายของรัฐบาลที่ต้องการส่งเสริมและสนับสนุนการเป็นผู้นำด้านอัญมณีของไทย พร้อมผลักดันให้ทับทิมเป็นอัญมณีส่งออกสำคัญอันดับหนึ่งของประเทศ และส่งเสริมให้ประเทศไทยเป็นศูนย์กลางค้าอัญมณีและเครื่องประดับโลกภายในปี 2564
“ในแต่ละปี อุตสาหกรรมอัญมณีและเครื่องประดับสร้างรายได้มหาศาลให้กับประเทศไทย ตั้งแต่ต้นน้ำถึงปลายน้ำ และมุ่งผลักดันให้เกิดการสร้างงานสร้างอาชีพให้แก่บุคคลในอุตสาหกรรมอัญมณี เป็นภาคส่วนที่มีความสำคัญอย่างยิ่งต่อเศรษฐกิจการค้าของประเทศ สร้างงานและรายได้ ตั้งแต่ต้นน้ำ ถึงปลายน้ำ ทั้งคนคัดพลอย ช่างเจียระไนอัญมณี ช่างฝีมือผลิตเครื่องประดับ มีแรงงานในอุตสาหกรรมตลอดห่วงโซ่อุปทานราว 1 ล้านคน โดยอุตสาหกรรมอัญมณีและเครื่องประดับของไทยเป็นการผลิตเพื่อส่งออกร้อยละ 80 ส่วนอีกร้อยละ 20 เป็นการผลิตเพื่อจำหน่ายในประเทศ
โดยในปี 2559 ประเทศไทยเป็นผู้ผลิตและส่งออกสินค้าอัญมณีและเครื่องประดับอันดับ 10 ของโลกมีมูลค่าการส่งออกสินค้าอัญมณีและเครื่องประดับไทย (รวมทองคำ) ปี 2559 รวม 14,247.60 ล้านเหรียญสหรัฐ (501,107.38 ล้านบาท) เพิ่มขึ้นร้อยละ 29.60 หรือคิดเป็นร้อยละ 3.49 ของ GDP ของประเทศคิดเป็นสัดส่วนร้อยละ 6.62 ของสินค้าส่งออกโดยรวม
ขณะที่ในช่วง 9 เดือนแรกของปี 2560 (ม.ค.-ก.ย60) การส่งออกสินค้าอัญมณีและเครื่องประดับสร้างรายได้เข้าประเทศรวมกว่า 10,662.58 ล้านเหรียญสหรัฐ (364,020.73 ล้านบาท โดยการส่งออกทับทิม มีมูลค่า 279.24 ล้านเหรียญสหรัฐ (9,566.40 ล้านบาท) ขยายตัวร้อยละ 23.30 คิดเป็นร้อยละ 28.21 ของมูลค่าการส่งออกพลอยสีรวม และมีปริมาณการส่งออกทับทิม 1,847 กะรัต คิดเป็นร้อยละ 37.72 ของปริมาณการส่งออกพลอยเนื้อแข็งเจียระไน ตลาดส่งออกพลอยสีที่สำคัญได้แก่ ฮ่องกง สหรัฐฯ สวิตเซอร์แลนด์ อินเดีย และจีน ตามลำดับ นับได้ว่าอัญมณีและเครื่องประดับเป็นสินค้าส่งออกที่สำคัญเป็นอันดับ 3 ของประเทศ และการเป็นเจ้าภาพจัดงานสำคัญครั้งนี้ยิ่งช่วยตอกย้ำศักยภาพของประเทศไทยในเวทีโลกให้ชัดเจนยิ่งขึ้น” นางอภิรดี ตันตราภรณ์ รัฐมนตรีว่าการกระทรวงพาณิชย์ กล่าว
นางดวงกมล เจียมบุตร ผู้อำนวยการสถาบันวิจัยและพัฒนาอัญมณีและเครื่องประดับแห่งชาติ เสริมว่า ปัจจุบัน ประเทศไทยมีชื่อเสียงโดดเด่นด้านพลอยสี ช่างฝีมือไทยมีความประณีตและความคิดสร้างสรรค์ในการสร้างชิ้นงานที่งดงาม และเป็นที่นิยมของผู้ที่ชื่นชอบ อัญมณี และในวันนี้สถาบัน ได้รับเกียรติจากตัวแทน และผู้นำด้านอัญมณีและเครื่องประดับมาร่วมเป็นวิทยากรบรรยายในหัวข้อต่างๆ ตั้งแต่ต้นน้ำ – ปลายน้ำ ทั้งด้านวัตถุดิบ แหล่ง อัญมณี รวมถึงการวิเคราะห์ตรวจสอบที่เป็นมาตรฐานเดียวกันทั่วโลก เพื่อย้ำจุดแข็งในด้านอุตสาหกรรมอัญมณีและเครื่องประดับไทย อาทิ

ที่มา : http://www.thaigov.go.th/news/contents/details/7840
