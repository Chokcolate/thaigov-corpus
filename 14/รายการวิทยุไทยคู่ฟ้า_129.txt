รัฐบาลไทย-ข่าวทำเนียบรัฐบาล-รัฐบาลพัฒนาแอพลิเคชัน EchoVE ยกระดับการศึกษา

วันศุกร์ที่ 18 สิงหาคม 2560
รัฐบาลพัฒนาแอพลิเคชัน EchoVE ยกระดับการศึกษา
เพื่อสร้างบุคลากรสายอาชีวศึกษา ที่มีความพร้อมทางด้านภาษา เพิ่มขีดความสามารถในการแข่งขันของแรงงานไทย และศักยภาพของผู้ประกอบการไทย
ต่อจากนี้ไป ขอเชิญรับฟังไทยคู่ฟ้า ครับ
รัฐบาลพัฒนาแอพลิเคชัน EchoVE ต่อยอดจาก Echo English บรรจุบทเรียนภาษาอังกฤษสำหรับผู้เรียนในสายอาชีวศึกษากว่า 130 บท เช่น การสนทนาเรื่องทั่วไป ภาษาอังกฤษเพื่อธุรกิจการค้า ภาษาอังกฤษสำหรับอาชีพต่าง ๆ พร้อมแบบฝึกทักษะด้านการฟัง พูด อ่าน และเขียน ครอบคลุมทุกประเภทวิชาให้นักเรียน นักศึกษา ครูอาจารย์ และผู้ประกอบอาชีพในสายอาชีวะ สามารถฝึกฝนทักษะภาษาอังกฤษได้ทุกที่ทุกเวลาโดยไม่เสียค่าใช้จ่าย รองรับการก้าวเข้าสู่ยุคอุตสาหกรรม 4.0 และโลกของการค้าไร้พรมแดนซึ่งต้องการแรงงานอาชีวศึกษาที่สามารถสื่อสารภาษาอังกฤษได้มากขึ้น ทั้งนี้ รัฐบาลมุ่งหวังที่จะพัฒนาขีดความสามารถของบุคลากรด้านอาชีวะของไทย และยกระดับศักยภาพอุตสาหกรรมให้แข่งขันได้มากยิ่งขึ้น
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/6042
