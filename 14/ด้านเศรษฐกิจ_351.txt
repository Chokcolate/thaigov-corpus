รัฐบาลไทย-ข่าวทำเนียบรัฐบาล-SME Development Bank ร่วมออกบูธ Money Expo 2017 กรุงเทพฯ ขนทัพสินเชื่อดอกเบี้ยต่ำ โปรโมชั่นสุดพิเศษ พร้อมปรับโฉมใหม่ก้าวสู่ดิจิตอล 4.0 ด้วยบริการขอสินเชื่อผ่านนวัตกรรมทางการเงินอิเ

วันจันทร์ที่ 8 พฤษภาคม 2560
SME Development Bank ร่วมออกบูธ Money Expo 2017 กรุงเทพฯ ขนทัพสินเชื่อดอกเบี้ยต่ำ โปรโมชั่นสุดพิเศษ พร้อมปรับโฉมใหม่ก้าวสู่ดิจิตอล 4.0 ด้วยบริการขอสินเชื่อผ่านนวัตกรรมทางการเงินอิเ
ธนาคารพัฒนาวิสาหกิจขนาดกลางและขนาดย่อมแห่งประเทศไทย (SME Development Bank หรือ ธพว.)  เปิดบูธให้คำปรึกษาแนะนำ  ในงานมหกรรมการเงิน Money Expo 2017 ระหว่างวันที่ 11-14 พ.ค. 2560 ตั้งแต่เวลา 10.00 – 21.00 น.  ณ อาคารชาเลนเจอร์ 2-3 อิมแพ็ค เมืองทองธานี
ธนาคารพัฒนาวิสาหกิจขนาดกลางและขนาดย่อมแห่งประเทศไทย (SME Development Bank หรือ ธพว.)  เปิดบูธให้คำปรึกษาแนะนำ  ในงานมหกรรมการเงิน Money Expo 2017 ระหว่างวันที่ 11-14 พฤษภาคม 2560 ตั้งแต่เวลา 10.00 – 21.00 น.  ณ อาคารชาเลนเจอร์ 2-3 อิมแพ็ค เมืองทองธานี  เพื่อช่วยเหลือผู้ประกอบการ SMEs ให้สามารถเข้าถึงแหล่งเงินทุน พร้อมให้บริการปรึกษาแนะนำด้านการพัฒนาและเริ่มต้นธุรกิจ SMEs Startup  โครงการร่วมลงทุน พร้อมทั้งบริการสินเชื่อดอกเบี้ยต่ำ สุดพิเศษ อาทิ กองทุนพัฒนาเอสเอ็มอีตามแนวประชารัฐ อัตราดอกเบี้ยต่ำสุด ๆ เพียง 1% ต่อปี ตลอดอายุสัญญา วงเงินกองทุน 20,000 ล้านบาท ระยะเวลาชำระคืน 7 ปี ไม่ต้องผ่อนชำระหนี้ใน 3 ปีแรก ไม่ต้องมีหลักประกัน ให้กู้สูงสุด 10 ล้านบาทต่อราย เพื่อให้ความช่วยเหลือผู้ประกอบการ SMEs ที่จดทะเบียนในรูปแบบของนิติบุคคล โดยธุรกิจต้องอยู่ในกลุ่มยุทธศาสตร์ของแต่ละจังหวัด  สินเชื่อ SMEs Transformation Loan  อัตราดอกเบี้ยต่ำพิเศษ 3% คงที่ 3 ปีแรก ปีที่ 4-7 อัตราดอกเบี้ย MLR ต่อปี วงเงิน 15,000 ล้านบาท กู้ได้รายละไม่เกิน 15 ล้านบาท ระยะเวลากู้ยืมไม่เกิน 7 ปี ปลอดชำระคืนเงินต้นสูงสุดไม่เกิน 12 เดือน สินเชื่อ SMART SMEs บัญชีเดียว อัตราดอกเบี้ยเพียง 5% , สินเชื่อ Soft Loan เพื่อปรับเปลี่ยนเครื่องจักร อัตราดอกเบี้ยเพียง 4%  และ สินเชื่อแฟคตอริ่งเบิกจ่ายทั่วไทยในวันเดียว อัตราดอกเบี้ยเพียง 3.99% เป็นต้น พร้อมบริการรับคำขอยื่นกู้ภายในงาน
นายมงคล ลีลาธรรม กรรมการผู้จัดการ เปิดเผยว่า “การร่วมงานครั้งนี้ ถือเป็นการปฏิวัติและพลิกโฉมการทำธุรกรรมในการขอสินเชื่อด้วยระบบนวัตกรรมทางการเงินอิเล็คทรอนิกส์ โดย SME Development Bank ได้ปรับเปลี่ยนรูปแบบการให้บริการ เพื่อปรับบริการเข้าสู่ยุคดิจิตอล ไทยแลนด์ 4.0 ด้วยการรับคำสินเชื่อจากผู้ประกอบการที่สนใจกู้ผ่านระบบอิเล็คทรอนิกส์หรือสามารถใช้คอมพิวเตอร์ และ Wifi ภายในบูธ SME Development Bank เพื่อลงทะเบียนกรอกคำขอรับบริการสินเชื่อ เป็นการตอบสนองความต้องการผู้ประกอบการ การทำธุรกรรมผ่านเทคโนโลยี ด้วยความสะดวก รวดเร็ว และความปลอดภัย สานต่อนโยบายรัฐบาลในการเข้าถึงข้อมูลเครือข่ายหน่วยงานภาครัฐผ่าน G-Cloud และ E-Government ในอนาคต สำหรับการเชื่อมโยงข้อมูลและการบริการ จากหน่วยงานภาครัฐและเครือข่ายพันธมิตรสังคมผู้ประกอบการ SMEs พร้อมทั้งความช่วยเหลือในด้านต่าง ๆ โดยผู้ที่สนใจสามารถขอรับคำปรึกษาแนะนำ พร้อมยื่นกู้ได้ภายในงาน ที่ บูธ J4”
นอกจากนี้ ผู้ประกอบการที่ยื่นกู้สินเชื่อภายในงาน เอกสารครบ รับทันทีของสมนาคุณพิเศษภายในงาน สำหรับผู้ที่สนใจใช้บริการเงินกู้สินเชื่อและรับคำปรึกษาแนะนำ สามารถสอบถามข้อมูลเพิ่มเติมได้ที่ Call Center 1357 หรือติดตามกิจกรรมดีๆ ฟรี!  ไม่มีค่าใช้จ่าย ผ่านช่องทาง facebook.com/SMEDevelopmentBank
ข้อมูลเพิ่มเติมติดต่อ : นางอุบลรัตน์ ค่าแพง  ผู้อำนวยการฝ่ายสื่อสารองค์กรและกิจกรรมเพื่อสังคม โทร. 085-980-7861, 0-265-4574-5
ที่มา : กระทรวงการคลัง
ผู้นำเสนอ : กลุ่มสารนิเทศการคลัง สำนักงานปลัดกระทรวงการคลัง

ที่มา : http://www.thaigov.go.th/news/contents/details/3580
