รัฐบาลไทย-ข่าวทำเนียบรัฐบาล-“ยุติธรรม” ยกระดับการดูแลผู้ต้องขัง ตามมาตรฐานสหประชาชาติ  ผลักดันเรือนจำต้นแบบตามข้อกำหนดแมนเดลา

วันอังคารที่ 18 กรกฎาคม 2560
“ยุติธรรม” ยกระดับการดูแลผู้ต้องขัง ตามมาตรฐานสหประชาชาติ  ผลักดันเรือนจำต้นแบบตามข้อกำหนดแมนเดลา
นายสมชาย เสียงหลาย ที่ปรึกษารัฐมนตรีว่าการกระทรวงยุติธรรม เป็นประธานในพิธีเปิดงาน การประกาศขับเคลื่อนเรือนจำต้นแบบตามข้อกำหนดแมนเดลา
เมื่อวันอังคารที่ ๑๘ กรกฎาคม ๒๕๖๐ เวลา ๐๙.๓๐ น.
ณ เรือนจำพิเศษธนบุรี
นายสมชาย เสียงหลาย ที่ปรึกษารัฐมนตรีว่าการกระทรวงยุติธรรม
เป็นประธานในพิธีเปิดงาน การประกาศขับเคลื่อนเรือนจำต้นแบบตามข้อกำหนดแมนเดลา
เพื่อริเริ่มนำข้อกำหนดมาตรฐานขั้นต่ำขององค์การสหประชาชาติในการปฏิบัติต่อผู้ต้องขัง
(United Nations Standard Minimum Rules for the Treatment of Prisoners)
หรือข้อกำหนดแมนเดลา (Mandela Rules) มาปรับใช้
โดยเริ่มจากเรือนจำพิเศษธนบุรี นำร่องเป็นแห่งแรกของโลก
ซึ่งจะเป็นการยกระดับการปฏิบัติต่อผู้ต้องขังให้สอดคล้องกับมาตรฐานสากล
รวมทั้งเผยแพร่การดำเนินงานของเรือนจำฯ ตามข้อกำหนดแมนเดลา ให้นานาอารยประเทศได้รับทราบ
นอกจากนี้ส่งผลให้ผู้ต้องขังกลับไปใช้ชีวิตในสังคมได้อย่างปกติภายหลังพ้นโทษ
และช่วยลดปัญหาการกระทำผิดซ้ำได้อีกทางหนึ่งด้วย
โดยมี นายเจฟฟรีย์ ควินตัน มิตเชลล์ ดอยจ์ เอกอัครราชทูตแอฟริกาใต้ ประจำประเทศไทย
นายเจเรมี ดักลาส ผู้แทนสำนักงานป้องกันยาเสพติดและปราบปรามอาชญากรรมแห่งสหประชาชาติ (UNODC)
ประจำภูมิภาคเอเชียตะวันออกเฉียงใต้และแปซิฟิก
ศ.พิเศษ ดร.กิตติพงษ์ กิตยารักษ์ ผู้อำนวยการสถาบันเพื่อการยุติธรรมแห่งประเทศไทย
ดร.อายุตม์ สินธพพันธุ์ รองอธิบดีกรมราชทัณฑ์
ผู้บริหารและเจ้าหน้าที่สถาบันเพื่อการยุติธรรม และกรมราชทัณฑ์ รวมทั้งผู้ที่เกี่ยวข้อง เข้าร่วมฯ
ต่อจากนั้น เวลา ๑๑.๐๐ น.
นายยศพนต์ สุธรรม ผู้บัญชาการเรือนจำพิเศษธนบุรี
นำคณะสื่อมวลชน รวมทั้งผู้ที่เกี่ยวข้อง เยี่ยมชมการดำเนินงานตามมาตรฐานเรือนจำต้นแบบ
ตามข้อกำหนดแมนเดลา ภายในเรือนจำพิเศษธนบุรี

ที่มา : http://www.thaigov.go.th/news/contents/details/5296
