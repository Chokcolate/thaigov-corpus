รัฐบาลไทย-ข่าวทำเนียบรัฐบาล-นายกรัฐมนตรีห่วงใยประชาชนในพื้นที่เสี่ยงอุทกภัย

วันศุกร์ที่ 18 สิงหาคม 2560
นายกรัฐมนตรีห่วงใยประชาชนในพื้นที่เสี่ยงอุทกภัย
นายกรัฐมนตรี สั่งการ หน่วยงานรัฐทุกหน่วยในพื้นที่ เตรียมพร้อมช่วยเหลือประชาชนที่ประสบอุทกภัย
ต่อจากนี้ไป ขอเชิญรับฟังไทยคู่ฟ้า ครับ
นายกรัฐมนตรีห่วงใยประชาชนในพื้นที่เสี่ยงอุทกภัย โดยได้สั่งการให้กรมชลประทาน จังหวัด องค์กรปกครองส่วนท้องถิ่นออกสำรวจความแข็งแรงของเขื่อน อ่างเก็บน้ำ ฝาย และพนังกั้นน้ำในความรับผิดชอบทุก 24 ชม. และแจ้งให้ประชาชนในพื้นที่ทราบเป็นระยะพร้อมกับข้อมูลระดับน้ำ เพื่อให้ทุกคนเกิดความมั่นใจและเตรียมพร้อมรับสถานการณ์ได้อย่างทันท่วงที สำหรับการช่วยเหลือผู้ประสบภัยนั้น รัฐบาลได้ดำเนินการแบบเฉพาะหน้าและยังออกมาตรการต่าง ๆ เช่น มาตรการภาษีเพื่อช่วยเหลือและฟื้นฟูผู้ประสบภัย โครงการสินเชื่อฟื้นฟู SMEs มาตรการลดหย่อนภาษี 1.5 เท่า เพื่อส่งเสริมการบริจาคช่วยเหลือผู้ประสบภัย รวมทั้งจ่ายเงินชดเชยแก่ญาติผู้เสียชีวิต ซ่อมแซมอาคารบ้านเรือนที่เสียหาย และฟื้นฟูพื้นที่การเกษตรอีกด้วย
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/6022
