รัฐบาลไทย-ข่าวทำเนียบรัฐบาล-รมว.ดิจิทัลฯ นำคณะลงพื้นที่ จ.สุพรรณบุรี ตรวจเยี่ยมระบบบริการ “อร่อยทั่วไทย สั่งได้ที่ไปรษณีย์” ของ ปณท

วันจันทร์ที่ 18 กันยายน 2560
รมว.ดิจิทัลฯ นำคณะลงพื้นที่ จ.สุพรรณบุรี ตรวจเยี่ยมระบบบริการ “อร่อยทั่วไทย สั่งได้ที่ไปรษณีย์” ของ ปณท
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ลงพื้นที่ตรวจเยี่ยมการดำเนินงานตามนโยบายกระทรวงฯ ของบริษัท ไปรษณีย์ไทย จำกัด (ปณท) หน่วยงานในสังกัด เกี่ยวกับการดำเนินการระบบบริการ “อร่อยทั่วไทย สั่งได้ที่ไปรษณีย์” โดย ปณท ได้ร่วมกับ บริษัท เอกชัย สาลี่สุพรรณ จำกัด ในการนำสินค้าของบริษัทฯ มาจำหน่ายผ่านบริการฯ ตั้งแต่ปี 2554 จนถึงปัจจุบัน โดย ปณท ทำหน้าที่หาช่องทางการจำหน่ายเพิ่มให้กับ เอกชัย สาลี่สุพรรณ ซึ่งได้รับการตอบรับจากลูกค้าเป็นอย่างดี ซึ่ง ปณท จะเป็นผู้จัดส่งสินค้าให้กับลูกค้าทั่วประเทศ ด้วยมาตรฐานการจัดส่งของ ปณท ทั้งนี้ โครงการดังกล่าวเกิดขึ้นจากนโยบายของกระทรวงดิจิทัลฯ ที่ต้องการผลักดันสินค้าชุมชนให้เกิดมูลค่าในเชิงเศรษฐกิจ ลดความเหลื่อมล้ำของประชาชนให้สามารถเข้าถึงข้อมูลข่าวสารและบริการจากภาครัฐอย่างเท่าเทียมกัน พร้อมทั้งส่งเสริมให้เกิดการพัฒนารูปแบบการจำหน่ายสินค้าและบริการจากชุมชนทั้งระบบออนไลน์และออฟไลน์ให้มีมาตรฐาน มีระบบการชำระเงินที่สะดวกปลอดภัยและระบบการจัดส่งสินค้าที่มีประสิทธิภาพ เมื่อวันที่ 15 กันยายน 2560 ณ บจ.เอกชัย สาลี่สุพรรณ ถนนสุพรรณ-บางบัวทอง อำเภอเมือง จังหวัดสุพรรณบุรี
*************************

ที่มา : http://www.thaigov.go.th/news/contents/details/6759
