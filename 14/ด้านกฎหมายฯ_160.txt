รัฐบาลไทย-ข่าวทำเนียบรัฐบาล- สถาบันนิติวิทยาศาสตร์ ร่วมกับ ICRC เป็นเจ้าภาพจัดการประชุมประจำปีเครือข่ายองค์การรัฐที่ให้บริการด้านนิติเวชศาสตร์ในภูมิภาคเอเชีย-แปซิฟิก

วันพุธที่ 19 กรกฎาคม 2560
สถาบันนิติวิทยาศาสตร์ ร่วมกับ ICRC เป็นเจ้าภาพจัดการประชุมประจำปีเครือข่ายองค์การรัฐที่ให้บริการด้านนิติเวชศาสตร์ในภูมิภาคเอเชีย-แปซิฟิก
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานกล่าวเปิดการประชุมประจำปีเครือข่ายองค์การรัฐที่ให้บริการด้านนิติเวชศาสตร์
ในภูมิภาคเอเชีย-แปซืฟิก ครั้งที่ ๖
เมื่อวันอังคารที่ ๑๘ กรกฎาคม ๒๕๖๐
ณ โรงแรมดีวารี จอมเทียน บีซ พัทยา จังหวัดชลบุรี
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานกล่าวเปิดการประชุมประจำปีเครือข่ายองค์การรัฐที่ให้บริการด้านนิติเวชศาสตร์
ในภูมิภาคเอเชีย-แปซืฟิก ครั้งที่ ๖
ซึ่งสถาบันนิติวิทยาศาสตร์และคณะกรรมการกาชาดระหว่างประเทศ (ICRC)
เป็นเจ้าภาพร่วมกันจัดขึ้น ระหว่างวันที่ ๑๗-๑๙ กรกฎาคม ๒๕๖๐
เพื่อพัฒนาความร่วมมือในการจัดทำฐานข้อมูลบุคคลสูญหายและศพนิรนาม
สำหรับกรณีภัยพิบัติทางธรรมชาติในระดับภูมิภาคเอเชีย-แปซิฟิก
รวมถึงยกระดับการทำงานของเจ้าหน้าที่ผู้ปฏิบัติงานให้มีประสิทธิภาพ มีความทันสมัย
และทันต่อสถานการณ์โลกที่เปลี่ยนแปลงอย่างรวดเร็ว
โดยมี นายสมณ์ พรหมรส ผู้อำนวยการสถาบันนิติวิทยาศาสตร์
Mr.Beat Schweizer ผู้อำนวยการสำนักงานภูมิภาคกรุงเทพฯ
ของคณะกรรมการกาชาดระหว่างประเทศ (ICRC)
Mr.shah..Mahmood ประธานเครือข่าย Apmla ผู้เชี่ยวชาญทางด้านนิติเวชศาสตร์
แพทย์ผู้ปฏิบัติงานทางนิติเวชศาสตร์จากต่างประเทศ
และผู้แทนจากหน่วยงานภาครัฐที่ให้บริการทางนิติเวชจาก ๑๗ ประเทศ เข้าร่วมประชุม

ที่มา : http://www.thaigov.go.th/news/contents/details/5327
