รัฐบาลไทย-ข่าวทำเนียบรัฐบาล-รอง ลธน.ม. เรณูฯ เปิดเผยถึงผลสำเร็จของการจัดงาน “สุดยอดสินค้า หลากหลายทั่วไทย หาได้ใน       ที่เดียว” พร้อมเชิญชวนประชาชนมา ชม ชิม ช้อป ได้ถึง 24 ก.ค. นี้

วันจันทร์ที่ 24 กรกฎาคม 2560
รอง ลธน.ม. เรณูฯ เปิดเผยถึงผลสำเร็จของการจัดงาน “สุดยอดสินค้า หลากหลายทั่วไทย หาได้ใน       ที่เดียว” พร้อมเชิญชวนประชาชนมา ชม ชิม ช้อป ได้ถึง 24 ก.ค. นี้
รอง ลธน.ม. เรณูฯ เปิดเผยถึงผลสำเร็จของการจัดงาน “สุดยอดสินค้า หลากหลายทั่วไทย หาได้ใน       ที่เดียว” พร้อมเชิญชวนประชาชนมา ชม ชิม ช้อป ได้ถึง 24 ก.ค. นี้
วันนี้ (21 ก.ค. 60) เวลา 16.00 น. ที่ทำเนียบรัฐบาล นางสาวเรณู ตังคจิวางกูร รองเลขาธิการนายกรัฐมนตรีฝ่ายการเมือง ในฐานะประธานกรรมการดำเนินโครงการตลาดคลองผดุงกรุงเกษม ได้เปิดเผยถึงภาพรวมและความสำเร็จของการจัดงาน “Thailand ’s Best Product สุดยอดสินค้า หลายหลายทั่วไทย หาได้ในที่เดียว” ณ ตลาดคลองผดุงกรุงเกษม ข้างทำเนียบรัฐบาล ซึ่งกระทรวงมหาดไทยได้มอบหมายให้กรมการพัฒนาชุมชนเป็นเจ้าภาพหลัก ร่วมกับบริษัท ประชารัฐรักสามัคคี จำกัด พร้อมด้วยเครือข่ายองค์กรภาครัฐและเอกชน โดยความร่วมมือของสำนักเลขาธิการนายกรัฐมนตรี ในการนำสินค้าโอทอประดับพรีเมี่ยมและผลไม้ตามฤดูกาลมาจำหน่ายภายในตลาดฯ ตั้งแต่เดือนพฤษภาคม – 19 กรกฎาคม 2560 ซึ่งได้รับการตอบรับจากประชาชนเป็นอย่างดี มียอดขายรวมกว่า 193.7 ล้านบาท และมียอดผู้เข้าชม ชิม ช้อปกว่า 2.8 แสนคน ซึ่งงานจะมีไปจนถึงวันที่ 24 กรกฎาคม 2560 จึงขอเชิญชวนประชาชนที่ยังไม่ได้มาชมงานนี้สามารถมาร่วมงานได้ทุกวันไม่เว้นวันเสาร์ อาทิตย์ ระหว่างเวลา 10.00 – 19.00 น.
รองเลขาธิการนายกรัฐมนตรีฝ่ายการเมือง ได้เปิดเผยเพิ่มเติมอีกว่า สำหรับเดือนสิงหาคม 2560 ซึ่งเป็นเดือนที่ทางธนาคารเพื่อการเกษตรและสหกรณ์การเกษตร (ธ.ก.ส.) ได้เป็นเจ้าภาพหลักในการจัดงานตลาดคลองผดุงกรุงเกษมภายใต้กรอบแนวคิด “เพื่อยกระดับ SMEs ไทย ก้าวไกล สู่สากล” พร้อมผลักดัน SMEs ไทย สู่ยุคเกษตร 4.0 ที่มากด้วยนวัตกรรมการผลิตอย่างพิถีพิถัน ด้วยฝีมือความภาคภูมิใจของคนไทย โดยในแต่ละสัปดาห์จะมี Theme งานที่แตกต่างกันเพื่อให้สอดคล้องกับรูปแบบงานที่จัด ได้แก่ สัปดาห์ที่ 1 SMEs สู่เศรษฐกิจไทย (วันที่ 4-9 สิงหาคม 2560) สัปดาห์ที่ 2 GIFT FOR MOM (วันที่ 10-15 สิงหาคม 2560) สัปดาห์ที่ 3 GIFT FOR YOU แกะกล่องไอเดียไทย ก้าวไกลสู่สากล (วันที่ 16-21 สิงหาคม 2560) สัปดาห์ที่ 4 FRESH FRUIT FUN ช้อปเพลิน ผลไม้ดี วิถีไทย (วันที่ 22-27 สิงหาคม 2560)
ทั้งนี้ ภายในงานจะมีกิจกรรมการขายสินค้า SMEs เกษตร อาหาร กิจกรรมให้ความรู้ แก่ผู้ประกอบการ SMEs เกษตร ที่มาร่วมงานกิจกรรมให้ความรู้แก่ผู้ร่วมงาน และประชาชนทั่วไปภายในงาน เช่น ความรู้ทางการเงิน และความรู้ด้านอาชีพต่าง ๆ เป็นต้น ตลอดจนกิจกรรมการแนะนำร้านค้า SMEs เกษตร และกิจกรรมส่งเสริมการขาย เช่น สินค้าราคาพิเศษ เป็นต้น รวมทั้งกิจกรรมด้านผลิตภัณฑ์ของธนาคาร ได้แก่ บริการจำหน่ายสลากออมทรัพย์ทวีสิน และคลินิคสินเชื่อกิจกรรมพิเศษของส่วนงานภายนอก ได้แก่ บริษัท ไปรษณีย์ไทย จำกัด ให้บริการรับส่งของขวัญภายในงาน แจกโปสการ์ด (รูปแบบที่ ธ.ก.ส. กำหนด) และถ่ายภาพประทับตราไปรษณียากรพิเศษให้แก่ผู้ร่วมกิจกรรม อีกทั้ง บริษัท อาคเนย์ประกันชีวิต จำกัด (มหาชน) ให้บริการตรวจสุขภาพประชาชน และในช่วงวันแม่ ระหว่างวันที่ 12- 13 สิงหาคม 2560 จะมีกิจกรรมจุดเทียนถวายพระพร ในวันที่ 12 สิงหาคม 2560 โดยผู้ร่วมงานแต่งกายชุดไทยสีขาว หรือสีนวล
รองเลขาธิการนายกรัฐมนตรีฝ่ายการเมือง ได้กล่าวย้ำเพื่อขอเชิญชวนประชาชน มาร่วมชมและสนับสนุนผลิตภัณฑ์ดี ๆ ภายในงาน “ตลาดของดี SMEs เกษตรไทย” เพื่อยกระดับ SMEs ไทย ก้าวไกลสู่สากลได้ ตั้งแต่วันที่ 4 - 27 สิงหาคม 2560 ระหว่างเวลา 10.00 – 19.00 น. ณ ตลาดคลองผดุงกรุงเกษม   ข้างทำเนียบรัฐบาล ทุกวันไม่เว้นวันหยุดเสาร์ อาทิตย์ และ วันหยุดนักขัตฤกษ์
.................................................................
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/5388
