รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ตรวจเยี่ยมและมอบนโยบายให้กับสถาบันนิติวิทยาศาสตร์

วันพฤหัสบดีที่ 18 มกราคม 2561
รัฐมนตรีว่าการกระทรวงยุติธรรม ตรวจเยี่ยมและมอบนโยบายให้กับสถาบันนิติวิทยาศาสตร์
พลอากาศเอกประจิน จั่นตอง รองนายกรัฐมนตรี และรัฐมนตรีว่าการกระทรวงยุติธรรม นำคณะผู้บริหารกระทรวงยุติธรรม ตรวจเยี่ยมและรับฟังบรรยายสรุปภารกิจ พร้อมทั้งมอบนโยบายการทำงาน โดยมี นายสมณ์ พรหมรส ผู้อำนวยการสถาบันนิติวิทยาศาสตร์ พร้อมด้วยคณะผู้บริหาร ข้าราชก
ในวันพฤหัสบดีที่ ๑๘ มกราคม ๒๕๖๑ เวลา ๑๐.๓๐ น. ณ ห้องประชุม ๑ สถาบันนิติวิทยาศาสตร์ อาคารรัฐประศาสนภักดี ศูนย์ราชการเฉลิมพระเกียรติฯ พลอากาศเอกประจิน จั่นตอง รองนายกรัฐมนตรี และรัฐมนตรีว่าการกระทรวงยุติธรรม นำคณะผู้บริหารกระทรวงยุติธรรม ตรวจเยี่ยมและรับฟังบรรยายสรุปภารกิจ พร้อมทั้งมอบนโยบายการทำงาน โดยมี นายสมณ์ พรหมรส ผู้อำนวยการสถาบันนิติวิทยาศาสตร์ พร้อมด้วยคณะผู้บริหาร ข้าราชการและเจ้าหน้าที่ให้การต้อนรับและรับฟังนโยบายการทำงาน
โอกาสนี้ รัฐมนตรีว่าการกระทรวงยุติธรรม ได้เน้นย้ำการดำเนินงานในเรื่องการประสานร่วมมือกับหน่วยงานอื่นๆ เพื่อขยายความช่วยเหลือและเพิ่มประสิทธิภาพในการทำงานในภาพรวม อีกทั้งพิจารณาศึกษาความเป็นไปได้ในการขยายหน่วยให้บริการด้านนิติวิทยาศาสตร์ในส่วนภูมิภาค เพื่ออำนวยความยุติธรรมแก่ประชาชนในพื้นที่ต่างๆ ให้สามารถเข้าถึงบริการได้อย่างสะดวกและรวดเร็ว รวมทั้งการพัฒนาศักยภาพของบุคลากรและอุปกรณ์เครื่องมือให้มีความทันสมัยและมีประสิทธิภาพอยู่เสมอ
จากนั้น รัฐมนตรีว่าการกระทรวงยุติธรรมและคณะผู้บริหารกระทรวงยุติธรรม ได้ตรวจเยี่ยมการปฏิบัติงานของเจ้าหน้าที่ ณ กลุ่มบริหารจัดการวัตถุพยาน ห้องปฏิบัติการพิสูจน์บุคคลสูญหาย ห้องตรวจนิติเวชคลินิกและกองปฏิบัติการทางนิติวิทยาศาสตร์ เพื่อติดตามการทำงานและให้กำลังใจเจ้าหน้าที่

ที่มา : http://www.thaigov.go.th/news/contents/details/9473
