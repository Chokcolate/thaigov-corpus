รัฐบาลไทย-ข่าวทำเนียบรัฐบาล-รมต.นร. (นายออมสิน ชีวะพฤกษ์) เป็นประธานในพิธีเปิดโครงการสัมมนาเสริมสร้างเครือข่ายคุ้มครองผู้บริโภค (ครั้งที่ 7)

วันพฤหัสบดีที่ 1 มิถุนายน 2560
รมต.นร. (นายออมสิน ชีวะพฤกษ์) เป็นประธานในพิธีเปิดโครงการสัมมนาเสริมสร้างเครือข่ายคุ้มครองผู้บริโภค (ครั้งที่ 7)
รมต.นร. (นายออมสิน ชีวะพฤกษ์) เป็นประธานในพิธีเปิดโครงการสัมมนาเสริมสร้างเครือข่ายคุ้มครองผู้บริโภค (ครั้งที่ 7) วันพฤหัสบดีที่ 1 มิถุนายน 2560 เวลา 10.00 น. ณ หอประชุมศาลากลางจังหวัด อ.เมือง จ.น่าน
ทั้งนี้ รัฐมนตรีประจำสำนักนายกรัฐมนตรี ได้กล่าวว่ารัฐบาลได้กำหนดนโยบายส่งเสริมภารกิจด้านการคุ้มครองผู้บริโภคให้เป็นภารกิจของภาครัฐ สนับสนุน   ให้ สคบ. ขยายหน่วยงานคุ้มครองผู้บริโภคไปสู่ภูมิภาค ในรูปแบบ สคบ.เขต เพื่อทำหน้าที่หลักในการประสานนโยบายและดำเนินการตามแผนยุทธศาสตร์ และจัดทำแผนปฏิบัติการไปสู่การปฏิบัติในระดับจังหวัดและท้องถิ่น รวมทั้งเร่งรัดติดตามและประเมินผลการปฏิบัติงานของหน่วยงานที่เกี่ยวข้องกับการคุ้มครองผู้บริโภคในพื้นที่  ให้สอดคล้องกับนโยบายของรัฐบาลในการปฏิรูประบบราชการ ให้สามารถตอบสนองความต้องการของประชาชนผู้ใช้บริการได้อย่างรวดเร็ว  เป็นธรรม โปร่งใสและตรวจสอบได้ และเป็นโอกาสที่ดีในการสร้างความ เข้าใจในแนวทางการดำเนินงาน มีความเข้าใจในการปฏิบัติงานด้านการคุ้มครองผู้บริโภค ทั้งในเรื่องของการรับเรื่องราวร้องทุกข์จากผู้บริโภค และให้ผู้ประกอบการได้เข้าใจในการผลิตสินค้าและให้บริการที่มีมาตรฐานต่อไป

ที่มา : http://www.thaigov.go.th/news/contents/details/4191
