รัฐบาลไทย-ข่าวทำเนียบรัฐบาล-นายกรัฐมนตรีระบุปรับคณะรัฐมนตรีในช่วงเวลาที่เหมาะสม เผยคำนึงถึงผลประโยชน์ของประเทศชาติเป็นหลัก

วันอังคารที่ 7 พฤศจิกายน 2560
นายกรัฐมนตรีระบุปรับคณะรัฐมนตรีในช่วงเวลาที่เหมาะสม เผยคำนึงถึงผลประโยชน์ของประเทศชาติเป็นหลัก
นายกรัฐมนตรีระบุปรับคณะรัฐมนตรีในช่วงเวลาที่เหมาะสม เผยคำนึงถึงผลประโยชน์ของประเทศชาติเป็นหลัก
วันนี้ (7 พฤศจิกายน 2560) เวลา 14.30 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีถึงการปรับคณะรัฐมนตรีว่า เป็นวิธีการหนึ่งในการบริหารงาน ซึ่งรัฐบาลมีหน้าที่ดำเนินการตามนโยบายเจตนารมย์ของคณะรักษาความสงบแห่งชาติว่าจะทำอย่างไรให้บ้านเมืองสงบสุข มีความมั่นคง มีเสถียรภาพทั้งการเมือง และความมั่นคง นำไปสู่การแก้ไขปัญหาด้านเศรษฐกิจ โดยเฉพาะอย่างยิ่งการแก้ไขปัญหาให้กับประชาชนผู้มีรายได้น้อย และเกษตรกร ส่วนการปรับคณะมนตรีนั้น อยู่ที่ผลงาน ยืนยันทุกคนไม่บกพร่องในการปฏิบัติหน้าที่ ทุกคนต่างทำหน้าที่ของตัวเองอย่างดีที่สุด และไม่มีปัญหาภายในรัฐบาล โดยการปรับคณะรัฐมนตรีจะทำให้ดีที่สุด เพื่อให้การปฎิรูปประเทศเดินหน้าต่อไปได้ในอนาคต สามารถทำงานอย่างต่อเนื่อง ทั้งเรื่องของโครงสร้างและการช่วยเหลือประชาชน สำหรับช่วงระยะเวลาการปรับคณะรัฐมนตรี จะปรับในเวลาที่เหมาะสมกับสถานการณ์ และไม่ได้คำนึงถึงสัดส่วนทหารหรือพลเรือน แต่คำนึงถึงผลประโยชน์ของประเทศชาติเป็นหลัก
-------------------------------------------

ที่มา : http://www.thaigov.go.th/news/contents/details/7890
