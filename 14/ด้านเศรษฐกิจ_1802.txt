รัฐบาลไทย-ข่าวทำเนียบรัฐบาล-รองฯ สมคิด จับมือหน่วยงานเศรษฐกิจมอบบิ๊กกิฟท์ส่งสุขท้ายปี เตรียมดันสินเชื่อ 7 หมื่นล้านกระตุ้นภาคธุรกิจ หนุนเศรษฐกิจประเทศฟื้นตัว

วันพฤหัสบดีที่ 7 ธันวาคม 2560
รองฯ สมคิด จับมือหน่วยงานเศรษฐกิจมอบบิ๊กกิฟท์ส่งสุขท้ายปี เตรียมดันสินเชื่อ 7 หมื่นล้านกระตุ้นภาคธุรกิจ หนุนเศรษฐกิจประเทศฟื้นตัว
รองฯ สมคิด จับมือหน่วยงานเศรษฐกิจมอบบิ๊กกิฟท์ส่งสุขท้ายปี เตรียมดันสินเชื่อ 7 หมื่นล้านกระตุ้นภาคธุรกิจ หนุนเศรษฐกิจประเทศฟื้นตัว  ณ ห้องแก้ววิเชียร ชั้น 11 ธนาคารพัฒนาวิสาหกิจขนาดกลางและขนาดย่อมแห่งประเทศไทย
วันนี้ (7 ธ.ค. 60) เวลา 9.30 น. นายสมคิด จาตุศรีพิทักษ์ รองนายกรัฐมนตรี เป็นประธานการประชุม เรื่อง”มาตรการพิเศษเพื่อขับเคลื่อน SMEs สู่ยุค 4.0” โดยมี นายอุตตม สาวนายน รัฐมนตรีว่าการกระทรวงอุตสาหกรรม นายสมชาย หาญหิรัญ รัฐมนตรีช่วยว่าการกระทรวงอุตสาหกรรม นายพสุ โลหารชุน ปลัดกระทรวงอุตสาหกรรม และผู้บริหารกระทรวงอุตสาหกรรม พร้อมด้วยหน่วยงานที่เกี่ยวข้อง เข้าร่วมประชุมด้วย ณ ห้องแก้ววิเชียร ชั้น 11 ธนาคารพัฒนาวิสาหกิจขนาดกลางและขนาดย่อมแห่งประเทศไทย
ทั้งนี้ ได้ร่วมเปิดตัว 2 แพ็กเกจของขวัญชิ้นใหญ่ด้วยมาตรการพิเศษเพื่อขับเคลื่อน SMEs สู่ยุค 4.0 ประจำปี 2561 ได้แก่ 1.) แพ็กเกจส่งเสริมและช่วยเหลือด้านที่ไม่ใช่การเงิน มีบริการ และกิจกรรมไฮไลท์ อาทิ การขยายศูนย์ปฏิรูปอุตสาหกรรม (ITC) 23 แห่งทั่วประเทศ การจับมือธุรกิจชั้นนำระดับโลกเพื่อถ่ายทอดเทคโนโลยีขั้นสูงให้แก่ SMEs การพัฒนา Platporm T-Goodtech เพื่อเชื่อมโยงผู้ประกอบการไทยในการทำธุรกิจแบบ B2B 2.) แพ็กเกจส่งเสริมและช่วยเหลือด้านการเงินซึ่งกำลังอยู่ในขั้นตอนการร่างนำเสนอ โดยมีบริการไฮไลท์ อาทิ การเพิ่มบริการ Mobile Unit รองรับ SMEs 1 ล้านรายที่ต้องการเข้าถึงสินเชื่อของ SME Development Bank การสนับสนุนกองทุนและสินเชื่ออาทิ Transformation Loan, Local Economy Loan และกองทุนสำหรับคนตัวเล็ก (Micro) ภายใต้กรอบวงเงินรวมประมาณ 70,000 ล้านบาท ผ่านสถาบันการเงินของรัฐและธนาคารพาณิชย์เครือข่าย เพื่อสนับสนุนการเข้าถึงแหล่งทุนของ SMEs ทุกกลุ่มทุกระดับอย่างทั่วถึง ทั้งนี้ ทั้ง 2 มาตรการพิเศษมีเป้าหมายในการส่งเสริมผู้ประกอบการทุกกลุ่มให้ได้เข้าถึงงานบริการจากภาครัฐที่พร้อมจะตอบสนองความต้องการและเสริมสร้างศักยภาพผู้ประกอบการให้เติบโตสอดคล้องไปกับสถานการณ์ทางเศรษฐกิจในทุกมิติ
------------------------------------------------------
#prnarai #มาตรการทางการเงิน #กระทรวงอุตสาหกรรม

ที่มา : http://www.thaigov.go.th/news/contents/details/8601
