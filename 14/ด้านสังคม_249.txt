รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ ปาฐกถาพิเศษ “เศรษฐกิจดิจิทัล จากวันนี้สู่ 20 ปีข้างหน้า” หนุน “เน็ตประชารัฐ” สู่ไทยแลนด์ 4.0

วันอังคารที่ 23 พฤษภาคม 2560
รมว.กระทรวงดิจิทัลฯ ปาฐกถาพิเศษ “เศรษฐกิจดิจิทัล จากวันนี้สู่ 20 ปีข้างหน้า” หนุน “เน็ตประชารัฐ” สู่ไทยแลนด์ 4.0
รมว.กระทรวงดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ปาฐกถาพิเศษหัวข้อ “เศรษฐกิจดิจิทัล จากวันนี้สู่ 20 ปีข้างหน้า” ในงานแถลงข่าว “ดีป้ายกระดับคุณภาพชีวิตในทุกมิติของคนไทย หรือ DEPA : Enhance People Value for Every dimension of Life” ซึ่งสำนักงานส่งเสริมเศรษฐกิจดิจิทัล หรือ ดีป้า (DEPA) จัดขึ้นเพื่อรวมพลังทุกภาคส่วนขับเคลื่อนเศรษฐกิจไทยในอีก 20 ปีข้างหน้า ให้เกิดการพัฒนาอย่างบูรณาการ ทั้งภาคเศรษฐกิจและสังคม โดย ดร.พิเชฐฯ กล่าวว่า ดีป้ามีเป้าหมายที่จะพัฒนาคุณภาพชีวิตคนไทยในทุกมิติด้วยดิจิทัลและนวัตกรรม ปัจจุบันกระทรวงฯ ได้ให้ความสำคัญโครงการ “เน็ตประชารัฐ” เป็นอย่างยิ่ง และเชื่อมั่นว่าภายในปี 2561 จะสามารถเชื่อมโครงข่ายอินเทอร์เน็ตได้ครบทุกหมู่บ้านทั่วประเทศ สร้างความเสมอภาคอย่างเป็นรูปธรรมของประชาชน ตามโรดแมปรัฐบาลสู่ไทยแลนด์ 4.0 งานดังกล่าวจัดขึ้นเมื่อวันที่ 19 พฤษภาคม 2560 ณ ห้องวายุภักษ์ 6 โรงแรมเซ็นทรา บาย เซ็นทาราศูนย์ราชการและคอนเวนชันเซ็นเตอร์ ถนนแจ้งวัฒนะ กรุงเทพฯ
*********************************

ที่มา : http://www.thaigov.go.th/news/contents/details/3937
