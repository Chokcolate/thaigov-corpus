รัฐบาลไทย-ข่าวทำเนียบรัฐบาล-รฟม. แจ้งเบี่ยงจราจรบนถนนพหลโยธิน บริเวณจุดกลับรถ (ชั่วคราว) ช่องทาง ทอ.3 เพื่อก่อสร้างโครงการรถไฟฟ้าสายสีเขียว (เหนือ) ช่วงหมอชิต - สะพานใหม่ - คูคต

วันพฤหัสบดีที่ 4 พฤษภาคม 2560
รฟม. แจ้งเบี่ยงจราจรบนถนนพหลโยธิน บริเวณจุดกลับรถ (ชั่วคราว) ช่องทาง ทอ.3 เพื่อก่อสร้างโครงการรถไฟฟ้าสายสีเขียว (เหนือ) ช่วงหมอชิต - สะพานใหม่ - คูคต
การรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม แจ้งว่า กิจการร่วมค้ายูเอ็น - เอสเอช - ซีเอช ผู้รับจ้างก่อสร้างงานโยธา โครงการรถไฟฟ้าสายสีเขียว (เหนือ) ช่วงหมอชิต - สะพานใหม่ - คูคต สัญญาที่ 2 จะดำเนินงานก่อสร้างเสาเข็มเจาะและทางวิ่งรถไฟฟ้า
บริเวณช่องทาง ทอ.3 จึงมีความจำเป็นต้องปิดจุดกลับรถ (ชั่วคราว) บนถนนพหลโยธิน บริเวณช่องทาง ทอ.3 โดยให้ผู้ใช้รถทางฝั่งขาออก ไปใช้จุดกลับรถบริเวณกองบัญชาการกองทัพอากาศ และผู้ใช้รถทางฝั่งขาเข้า ไปใช้จุดกลับรถบริเวณหอประชุมกานตรัตน์แทน ตั้งแต่วันที่ 7 - 17 พฤษภาคม 2560 เวลา 22.00 น. เป็นต้นไป ตลอด 24 ชั่วโมง
ทั้งนี้ การเบี่ยงการจราจรเพื่อการดำเนินงานก่อสร้าง อาจทำให้ผู้ใช้เส้นทางไม่ได้รับความสะดวกในการเดินทางและอาจมีเสียงดังรบกวนในวันเวลาดังกล่าว หากไม่มีความจำเป็น โปรดหลีกเลี่ยงเส้นทาง รฟม. จึงขออภัยมา ณ โอกาสนี้ สอบถามเพิ่มเติมได้ที่ โทร. 0 2716 4044, 0 2115 6000 ตลอด 24 ชั่วโมง

ที่มา : http://www.thaigov.go.th/news/contents/details/3510
