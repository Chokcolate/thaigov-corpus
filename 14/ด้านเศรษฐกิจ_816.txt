รัฐบาลไทย-ข่าวทำเนียบรัฐบาล-สมอ. จับ ท่อไอเสียไม่ได้มาตรฐาน มูลค่ากว่า 5 ล้านบาท

วันพฤหัสบดีที่ 6 กรกฎาคม 2560
สมอ. จับ ท่อไอเสียไม่ได้มาตรฐาน มูลค่ากว่า 5 ล้านบาท
สำนักงานมาตรฐานผลิตภัณฑ์อุตสาหกรรม  ร่วมกับกองบังคับการสายตรวจและปฏิบัติการพิเศษ 191 เข้าตรวจค้นสถานที่ผลิตท่อไอเสีย 5 จุดในเขตพื้นที่สายไหม และลาดกระบัง กทม. พบท่อไอเสียรถจักรยานยนต์และชิ้นส่วนท่อไอเสียที่มีเหตุอันเชื่อได้ว่าไม่เป็นไปตามมาตรฐาน
เมื่อวันที่ 5 กรกฎาคม 2560 สำนักงานมาตรฐานผลิตภัณฑ์อุตสาหกรรม (สมอ.) ร่วมกับกองบังคับการสายตรวจและปฏิบัติการพิเศษ 191 เข้าตรวจค้นสถานที่ผลิตท่อไอเสีย 5 จุดในเขตพื้นที่สายไหม และลาดกระบัง กทม. พบท่อไอเสียรถจักรยานยนต์และชิ้นส่วนท่อไอเสียที่มีเหตุอันเชื่อได้ว่าไม่เป็นไปตามมาตรฐานจึงได้ยึดอายัดไว้เพื่อตรวจสอบ จำนวนกว่า 5,000 ชิ้น มูลค่ากว่า 5 ล้านบาท
จากการตรวจสอบพบการกระทำความผิด 1. เป็นผู้ผลิตผลิตภัณฑ์มาตรฐานบังคับโดยไม่ได้รับอนุญาตจาก สมอ. บทลงโทษจำคุกไม่เกิน 2 ปี ปรับไม่เกิน 1,000,000  บาท หรือทั้งจำทั้งปรับ 2. มีผลิตภัณฑ์อุตสาหกรรมไว้เพื่อจำหน่ายโดยไม่เป็นไปตามกฎหมาย บทลงโทษ จำคุกไม่เกิน 1 เดือน ปรับตั้งแต่ 5,000-50,000 บาท หรือทั้งจำทั้งปรับ สมอ. จึงขอให้ประชาชนตรวจสอบข้อมูลผลิตภัณฑ์ก่อนซื้อ และอย่าได้หลงเชื่อซื้อผลิตภัณฑ์ที่ไม่เป็นไปตามมาตรฐาน เมื่อใช้แล้วอาจเกิดอันตรายจากการใช้ผลิตภัณฑ์นั้นได้

ที่มา : http://www.thaigov.go.th/news/contents/details/5058
