รัฐบาลไทย-ข่าวทำเนียบรัฐบาล-รองนรม. พลเอกประวิตรฯ เป็นประธานการประชุมคณะกรรมการการกีฬาแห่งประเทศไทย  (กกท.) ครั้งที่ 1/2561

วันพุธที่ 10 มกราคม 2561
รองนรม. พลเอกประวิตรฯ เป็นประธานการประชุมคณะกรรมการการกีฬาแห่งประเทศไทย  (กกท.) ครั้งที่ 1/2561
ที่ประชุมมีมติเห็นชอบอนุมัติทุนดำเนินการตั้งเป็นเงินสำรอง เพื่อจัดซื้อม้าสำหรับการแข่งขันกีฬาระดับนานาชาติ
พร้อมเห็นชอบให้จังหวัดบุรีรัมย์เป็นเจ้าภาพจัดแข่งขันกีฬาเยาวชนแห่งชาติ ปี’62
วันนี้ (10 มกราคม 2561) เวลา 10.00 น. ณ ห้องประชุม 301 ตึกบัญชาการ 1 ทำเนียบรัฐบาล พลเอกประวิตร วงษ์สุวรรณ เป็นประธานการประชุมคณะกรรมการการกีฬาแห่งประเทศไทย ครั้งที่ 1/2561 ซึ่งสรุปสาระสำคัญ ดังนี้
ที่ประชุมได้พิจารณาและมีมติเห็นชอบอนุมัติทุนดำเนินการตั้งเป็นเงินสำรองเพื่อจัดซื้อม้าสำหรับการแข่งขันกีฬาระดับนานาชาติ
นอกจากนี้ ที่ประชุมได้พิจารณาและเห็นชอบสรุปผลการดำเนินงานตัวชี้วัดระดับความสำเร็จในการพัฒนานักกีฬาโดยบริหารจัดการการเก็บตัวฝึกซ้อมให้ได้มาตรฐาน ประจำปี 2560
ซึ่งเป็นไปด้วยความเรียบร้อย
พร้อมทั้งมีมติเห็นชอบแผนพัฒนาศูนย์ฝึกกีฬาแห่งชาติ (NTC High Performance) ซึ่งจะส่งผลให้การพัฒนานักกีฬาสู่ความเป็นเลิศระดับนานาชาติมีประสิทธิภาพและประสิทธิผลสามารถแข่งขันกันนักกีฬาต่างประเทศได้ ซึ่งสนองตอบนโยบายของพลเอกประยุทธ์ จันทร์โอชา นายกรัฐมนตรี
ตอนท้ายของการประชุม ได้พิจารณาและมีมติเห็นชอบผลการพิจารณาจังหวัดที่เสนอขอรับเป็นเจ้าภาพจัดการแข่งขันกีฬาเยาวชนแห่งชาติ ครั้งที่ 35 (พ.ศ. 2562) จำนวน 3 จังหวัด
โดยจังหวัดที่ได้รับคัดเลือก ได้แก่ จังหวัดบุรีรัมย์
……………………..........................
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/9287
