รัฐบาลไทย-ข่าวทำเนียบรัฐบาล-การประชุมบูรณาการ งานด้านการศึกษา ศาสนา และศิลปวัฒนธรรม

วันจันทร์ที่ 5 กุมภาพันธ์ 2561
การประชุมบูรณาการ งานด้านการศึกษา ศาสนา และศิลปวัฒนธรรม
การประชุมบูรณาการ งานด้านการศึกษา ศาสนา และศิลปวัฒนธรรม
พล.อ.สุรเชษฐ์ ชัยวงค์ หัวหน้าพิเศษของรัฐบาล เป็นประธานการประชุมบูรณาการ งานด้านการศึกษา ศาสนา และศิลปวัฒนธรรม  ณ ห้องประชุม กองพลทหารราบที่ 15 ค่ายสมเด็จพระสุริโยทัย ตำบลบ่อทอง อำเภอหนองจิก จังหวัดปัตตานี ผู้เข้าร่วมประชุมประกอบด้วย ผู้แทนจากกระทรวงวัฒนธรรม, กระทรวงการท่องเที่ยวและกีฬา, ตำรวจภูธรภาค 9 และส่วนราชการที่เกี่ยวข้อง เมื่อ 2 ก.พ. 61 โดยมีประเด็นที่สำคัญดังนี้
1.การชี้แจงบทบาทหน้าที่ของผู้แทนพิเศษของรัฐบาล กลุ่มภารกิจงานที่ 4 งานการศึกษา ศาสนา และศิลปวัฒนธรรม ในการขับเคลื่อนการแก้ไขปัญหาจังหวัดชายแดนภาคใต้ พร้อมนำเสนอผลการปฏิบัติงานในห้วงที่ผ่านมาของผู้แทนพิเศษของรัฐบาล และโครงการที่สำคัญ อาทิเช่น โครงการโรงเรียนประชารัฐจังหวัดชายแดนภาคใต้, โครงการอาชีวศึกษาประชารัฐจังหวัดชายแดนภาคใต้ และโครงการสานฝันการกีฬาสู่ระบบการศึกษาจังหวัดชายแดนภาคใต้
2.การชี้แจงแผนงาน/โครงการที่สำคัญของกระทรวงวัฒนธรรม และกระทรวงการท่องเที่ยวและกีฬา
3.หารือการบูรณาการงานด้านการศึกษา ศาสนา และศิลปวัฒนธรรม การท่องเที่ยวและการกีฬา
4.หารือข้อเสนอการพัฒนาแผนเพิ่มเติมระหว่าง งบประมาณปี พ.ศ.2561 เรื่องการส่งเสริมการท่องเที่ยง การกีฬาและวัฒนธรรม

ที่มา : http://www.thaigov.go.th/news/contents/details/9830
