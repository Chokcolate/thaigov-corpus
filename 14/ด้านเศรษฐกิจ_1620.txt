รัฐบาลไทย-ข่าวทำเนียบรัฐบาล-การทางพิเศษแห่งประเทศไทยแจ้งเบี่ยงการจราจรบนทางพิเศษบูรพาวิถี เพื่อปรับปรุงโครงเหล็กและติดตั้งป้ายปรับเปลี่ยนข้อความได้ (VMS) ระหว่างวันที่ 8 - 12 พฤศจิกายน 2560

วันพุธที่ 8 พฤศจิกายน 2560
การทางพิเศษแห่งประเทศไทยแจ้งเบี่ยงการจราจรบนทางพิเศษบูรพาวิถี เพื่อปรับปรุงโครงเหล็กและติดตั้งป้ายปรับเปลี่ยนข้อความได้ (VMS) ระหว่างวันที่ 8 - 12 พฤศจิกายน 2560
การทางพิเศษแห่งประเทศไทย (กทพ.) กระทรวงคมนาคม ดำเนินการปรับปรุงโครงเหล็กและติดตั้งป้ายปรับเปลี่ยนข้อความได้ (VMS) บนทางพิเศษบูรพาวิถี โดยมีรายละเอียด ดังนี้
- วันพุธที่ 8 พฤศจิกายน 2560 เวลา 08.00 - 22.00 น. เบี่ยงการจราจร บริเวณ กม. 17+500 ขาเข้า และเวลา 22.00 - 04.00 น. ปิดช่องจราจร 2 ช่อง บริเวณ กม. 7+200 ขาเข้า
- วันพฤหัสบดีที่ 9 พฤศจิกายน 2560 เวลา 08.00 - 22.00 น. เบี่ยงการจราจร บริเวณ กม. 7+200 ขาเข้า และเวลา 22.00 - 04.00 น. ปิดช่องจราจร 2 ช่อง บริเวณ กม. 17+500 ขาเข้า
- วันศุกร์ที่ 10 พฤศจิกายน 2560 เวลา 08.00 - 22.00 น. เบี่ยงการจราจร บริเวณ กม. 7+200 ขาเข้า และเวลา 22.00 - 04.00 น. ปิดช่องจราจร 2 ช่อง บริเวณ กม. 13+000 ขาออก
- วันเสาร์ที่ 11 พฤศจิกายน 2560 เวลา 08.00 - 22.00 น. เบี่ยงการจราจรบริเวณ กม. 7+200 ขาเข้า และเวลา 22.00 - 04.00 น. ปิดช่องจราจร 2 ช่อง บริเวณ กม. 13+000 ขาเข้า
- วันอาทิตย์ที่ 12 พฤศจิกายน 2560 เวลา 08.00 - 22.00 น. เบี่ยงการจราจรบริเวณ กม. 7+200 ขาเข้า และ กม.13+000 ขาออก ปิดช่องจราจร 1 ช่อง บริเวณ กม. 4+300 ขาออก และ กม. 30+500 ขาออก
ทั้งนี้ ระหว่างการปรับปรุงโครงเหล็กและติดตั้งป้าย VMS อาจต้องหยุดการจราจรเป็นระยะ เพื่อความปลอดภัยของผู้ใช้ทาง ซึ่ง กทพ. ได้ติดตั้งป้ายเตือน ไฟสัญญาณ ป้ายประชาสัมพันธ์การเบี่ยงจราจร และไฟวับวาบ เพื่อให้สัญญาณแก่ผู้ใช้ทางทราบ
กทพ. ขออภัยในความไม่สะดวกมา ณ โอกาสนี้ และขอความร่วมมือผู้ใช้เส้นทางบริเวณดังกล่าวโปรดสังเกตป้ายเตือน สัญญาณไฟจราจร และปฏิบัติตามเครื่องหมายจราจรอย่างเคร่งครัด หากมีข้อร้องเรียน แจ้งเหตุ หรือข้อเสนอแนะ สามารถแจ้งได้ที่ ศูนย์บริการข้อมูลผู้ใช้ทางพิเศษ EXAT Call Center โทรศัพท์ 1543 ตลอด 24 ชั่วโมง

ที่มา : http://www.thaigov.go.th/news/contents/details/7905
