รัฐบาลไทย-ข่าวทำเนียบรัฐบาล-ธอส.มอบของขวัญส่งท้ายปี 60 จัดทรัพย์ NPA ออกประมูลขายพร้อมกันทั่วประเทศ พิเศษ!! คัดทรัพย์กว่า 2,605 รายการ พร้อมชูแคมเปญดอกเบี้ย 0% นาน 48 เดือน และผ่อนชำระได้นานสูงสุดถึง 40 ปี

วันพฤหัสบดีที่ 14 ธันวาคม 2560
ธอส.มอบของขวัญส่งท้ายปี 60 จัดทรัพย์ NPA ออกประมูลขายพร้อมกันทั่วประเทศ พิเศษ!! คัดทรัพย์กว่า 2,605 รายการ พร้อมชูแคมเปญดอกเบี้ย 0% นาน 48 เดือน และผ่อนชำระได้นานสูงสุดถึง 40 ปี
ธนาคารอาคารสงเคราะห์ (ธอส.) มอบของขวัญส่งท้ายปี 60 จัดงานประมูลทรัพย์สินธนาคาร ครั้งที่ 4/2560 หวังสร้างโอกาสให้คนไทยมีบ้าน โดยนำทรัพย์กว่า 2,605 รายการ ออกประมูลขายพร้อมกันทั่วประเทศ
ธนาคารอาคารสงเคราะห์ (ธอส.) มอบของขวัญส่งท้ายปี 60 จัดงานประมูลทรัพย์สินธนาคาร ครั้งที่ 4/2560 หวังสร้างโอกาสให้คนไทยมีบ้าน โดยนำทรัพย์กว่า 2,605 รายการ ออกประมูลขายพร้อมกันทั่วประเทศ เป็นทรัพย์ที่คุณภาพดี ทำเลเด่น ราคาเหมาะสม จูงใจด้วยแคมเปญพิเศษสินเชื่ออัตราดอกเบี้ย 0% นานถึง 48 เดือน และผ่อนชำระได้นานสูงสุดถึง 40 ปี พร้อมมอบส่วนลดสูงสุด 50% จากราคาปกติ ราคาเริ่มต้นประมูลต่ำสุดเพียง 45,000 บาท
นายฉัตรชัย ศิริไล กรรมการผู้จัดการ ธนาคารอาคารสงเคราะห์ (ธอส.) เปิดเผยว่า ทรัพย์สินรอการขาย หรือ ทรัพย์ NPA ของ ธอส. ถือเป็นที่อยู่อาศัยที่ได้รับความนิยมจากประชาชน สะท้อนได้จาก 3 ไตรมาสที่ผ่านมาธนาคารสามารถจำหน่ายทรัพย์ได้แล้วจำนวน 4,836 รายการ คิดเป็นมูลค่า 2,830.12 ล้านบาท สาเหตุสำคัญเกิดจากราคาของทรัพย์ NPA ที่ถูกกว่าบ้านใหม่ในบริเวณใกล้เคียงกัน รวมถึงธนาคารยังได้จัดทำแคมเปญพิเศษสินเชื่อบ้านมือสอง อัตราดอกเบี้ย 0% นานถึง 48 เดือน และผ่อนชำระได้นานสูงสุดถึง 40 ปี นับเป็นอัตราดอกเบี้ยที่จูงใจ สำหรับการจัดงานในครั้งนี้  ธนาคารยังคงเชื่อมั่นว่าทรัพย์ NPA ของธนาคารจะยังคงได้รับความสนใจจากผู้ที่มองหาที่อยู่อาศัยคุณภาพดีทำเลเด่นในราคาที่เหมาะสมเช่นเดิม
และเพื่อเป็นการสร้างโอกาส “ทำให้คนไทยมีบ้าน” ตามพันธกิจของธนาคาร ล่าสุดธนาคารได้กำหนดจัดงานประมูลทรัพย์สินธนาคาร ครั้งที่ 4/2560 โดยคัดทรัพย์ NPA คุณภาพดี ทำเลเด่น จำนวน 2,605 รายการ มาเปิดประมูลในราคาพิเศษ แบ่งเป็นทรัพย์ในกรุงเทพฯ และปริมณฑล จำนวน 905 รายการ ซึ่งให้ส่วนลดสูงสุดถึง 50% จากราคาปกติ จำนวน 40 รายการ ส่วนทรัพย์ที่ราคาต่ำสุดเริ่มต้นเพียง 45,000 บาท เป็นห้องชุดโครงการแฟลตปลาทอง อำเภอเมืองจังหวัดปทุมธานี ขณะที่ทรัพย์ในภูมิภาคที่นำออกประมูลมีจำนวน 1,700 รายการ เป็นทรัพย์ที่ให้ส่วนลดสูงสุด 50% มากกว่า 600 รายการ และทรัพย์ที่มีราคาต่ำสุดเริ่มต้นแค่ 50,000 บาทเท่านั้น โดยเป็นทรัพย์ประเภทที่ดินเปล่า ในโครงการราชพฤกษ์การ์เด้นโฮม จังหวัดนครราชสีมา และโครงการสวนผลไม้หนองนกกระเรียน จังหวัดราชบุรี โครงการกนกกาญจน์คันทรีโฮม โครงการบ้านสวนดอกไม้ จังหวัดเพชรบุรี โครงการหัวหินริมธาร โครงการพรหมสุข จังหวัดประจวบคีรีขันธ์ เป็นต้น พิเศษ!!! ผู้ที่ชนะการประมูลยังมีสิทธิ์รับแคมเปญพิเศษผ่อนดาวน์ดอกเบี้ย 0% นานสูงสุดถึง 48 เดือน(เฉพาะทรัพย์รายการที่เข้าเงื่อนไขตามที่ธนาคารกำหนด)
งานประมูลทรัพย์สินธนาคาร ครั้งที่ 4/2560 จะจัดขึ้นในวันเสาร์ที่ 16 ธันวาคม 2560 โดยทรัพย์ในเขตกรุงเทพ และปริมณฑลจัดขึ้น ณ ห้องประชุมพิมานมาศ อาคารจอดรถ ชั้น 11 ธอส. สำนักงานใหญ่ พระราม 9 ส่วนทรัพย์ในภูมิภาคจัดประมูล ณ ที่ทำการสาขาของธนาคารทั่วประเทศ ติดต่อสอบถามรายละเอียดเพิ่มเติมได้ที่ศูนย์ลูกค้าสัมพันธ์ (Call Center) โทร 0-2645-9000 หรือ www.ghbank.co.th และ Facebook fanpage ธนาคารอาคารสงเคราะห์

ที่มา : http://www.thaigov.go.th/news/contents/details/8745
