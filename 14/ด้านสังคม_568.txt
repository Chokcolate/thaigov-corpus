รัฐบาลไทย-ข่าวทำเนียบรัฐบาล-กระทรวงดิจิทัลฯ ปลื้มประชาชนใช้ “เน็ตประชารัฐ” สร้างประโยชน์ เพิ่มรายได้

วันพุธที่ 23 สิงหาคม 2560
กระทรวงดิจิทัลฯ ปลื้มประชาชนใช้ “เน็ตประชารัฐ” สร้างประโยชน์ เพิ่มรายได้
กระทรวงดิจิทัลฯ
นางสาวรัจนา เนตรแสงทิพย์ รองปลัดกระทรวงดิจิทัลเพื่อเศรษฐกิจและสังคม (ดีอี) ลงพื้นที่ตรวจเยี่ยมศูนย์ดิจิทัลชุมชนบ้านดอนหวาย ตำบลสะเดา อำเภอนางรอง และศูนย์ดิจิทัลชุมชน บ้านโคกรัก ตำบลโกรกแก้ว อำเภอโนนสุวรรณ จังหวัดบุรีรัมย์ เพื่อติดตามและรับทราบผลการดำเนินงาน พร้อมเยี่ยมชมสินค้าชุมชนที่ขายผ่านสื่อออนไลน์ ทำให้มียอดขายเพิ่มขึ้นเป็นอย่างมาก อาทิ ผ้าไหม และกล้วยฉาบ เป็นต้น ที่ทำให้คนในชุมชนมีรายได้เพิ่มกว่า 1 แสนบาทต่อเดือน นอกจากนี้ยังได้ลงพื้นที่เพื่อตรวจความพร้อมของศูนย์การเรียนรู้เพื่อเพิ่มผลผลิตทางการเกษตรของกระทรวงเกษตรและสหกรณ์ ที่มีความต้องการใช้อินเทอร์เน็ตและขอตั้งเป็นศูนย์ดิจิทัลชุมชน สำหรับส่งเสริมเกษตรกรในโครงการ Smart Farmer เพื่อให้คนในพื้นที่สามารถเข้าถึงข้อมูลและมีช่องทางการตลาด ส่งเสริมการทำเกษตรกรรมทฤษฎีใหม่ พร้อมแลกเปลี่ยนความรู้ระหว่างชุมชนทั่วประเทศ เมื่อวันที่ 19 สิงหาคม 2560 จังหวัดบุรีรัมย์
***********************

ที่มา : http://www.thaigov.go.th/news/contents/details/6143
