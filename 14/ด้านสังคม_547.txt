รัฐบาลไทย-ข่าวทำเนียบรัฐบาล-กระทรวงดิจิทัลฯ นำร่องหลักสูตร “เสริมสร้างเกียรติภูมิข้าราชการ : สำนึกข้าราชการไทยไม่โกง”

วันศุกร์ที่ 18 สิงหาคม 2560
กระทรวงดิจิทัลฯ นำร่องหลักสูตร “เสริมสร้างเกียรติภูมิข้าราชการ : สำนึกข้าราชการไทยไม่โกง”
กระทรวงดิจิทัลฯ
นางสาวรัจนา เนตรแสงทิพย์ รองปลัดกระทรวงดิจิทัลเพื่อเศรษฐกิจและสังคม (ดีอี) กล่าวปาฐกถาพิเศษ เกี่ยวกับนโยบายของกระทรวงดิจิทัลฯ ในการส่งเสริมคุณธรรม จริยธรรม การป้องกันและปราบปรามการทุจริต ในโครงการอบรมหลักสูตร “เสริมสร้างเกียรติภูมิข้าราชการ : สำนึกข้าราชการไทยไม่โกง” โดยกระทรวงดิจิทัลฯ ได้ร่วมกับสำนักงานคณะกรรมการข้าราชการพลเรือน (ก.พ.) จัดขึ้นระหว่างวันที่ 17-18 สิงหาคม 2560 ณ โรงแรมมิราเคิล แกรนด์ ถนนวิภาวดีรังสิต กรุงเทพฯ ซึ่งโครงการดังกล่าวมีวัตถุประสงค์เพื่อเสริมสร้างจิตสำนึกของข้าราชการให้มีความมุ่งมั่นในการปฏิบัติหน้าที่เพื่อส่วนรวม ปฏิบัติตน ปฏิบัติงาน ด้วยความซื่อสัตย์สุจริต พร้อมมีบทบาทสำคัญในการป้องกันการทุจริตและการประพฤติมิชอบอย่างมีประสิทธิภาพ โดยสำนักงาน ก.พ. พิจารณาเห็นว่ากระทรวงดิจิทัลฯ เป็นหน่วยงานที่มีการดำเนินการส่งเสริมคุณธรรม จริยธรรมอย่างเข้มแข็งและเป็นรูปธรรม เหมาะแก่การเป็นกระทรวงนำร่องในหลักสูตรดังกล่าว เมื่อวันที่ 17 สิงหาคม 2560 ณ ห้องเมจิก 3 ชั้น 2 โรงแรมมิราเคิล แกรนด์ ถนนวิภาวดีรังสิต กรุงเทพฯ
************************

ที่มา : http://www.thaigov.go.th/news/contents/details/6029
