รัฐบาลไทย-ข่าวทำเนียบรัฐบาล-บขส. แจ้งพัฒนาและปรับปรุงระบบการจำหน่ายตั๋วรถโดยสาร ระหว่างวันที่ 14 – 15 กันยายน 2560

วันพุธที่ 13 กันยายน 2560
บขส. แจ้งพัฒนาและปรับปรุงระบบการจำหน่ายตั๋วรถโดยสาร ระหว่างวันที่ 14 – 15 กันยายน 2560
บริษัท ขนส่ง จำกัด (บขส.) กระทรวงคมนาคม จะดำเนินการพัฒนาและปรับปรุงระบบการจำหน่ายตั๋วรถโดยสารของ บขส. ระหว่างวันที่ 14 – 15 กันยายน 2560
ผู้ใช้บริการสามารถซื้อตั๋วรถโดยสารได้ที่ช่องจำหน่ายตั๋วภายในสถานีขนส่งผู้โดยสารกรุงเทพฯ (จตุจักร เอกมัย และถนนบรมราชชนนี) รวมถึงที่ทำการสถานีเดินรถ บขส. ทั่วประเทศเท่านั้น
ทั้งนี้ ผู้ใช้บริการไม่สามารถสำรองที่นั่ง หรือซื้อตั๋วรถโดยสารล่วงหน้าได้ จึงขออภัยในความไม่สะดวกมา ณ โอกาสนี้ สอบถามข้อมูลเพิ่มเติมได้ที่ Call Center 1490 เรียก บขส. ตลอด 24 ชั่วโมง

ที่มา : http://www.thaigov.go.th/news/contents/details/6607
