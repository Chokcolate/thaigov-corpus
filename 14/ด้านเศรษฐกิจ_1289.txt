รัฐบาลไทย-ข่าวทำเนียบรัฐบาล-รมว.ดิจิทัลฯ เป็นประธานเปิดใช้ระบบ POS e-Commerce ชุมชน แห่งแรก ที่สุพรรณบุรี

วันจันทร์ที่ 18 กันยายน 2560
รมว.ดิจิทัลฯ เป็นประธานเปิดใช้ระบบ POS e-Commerce ชุมชน แห่งแรก ที่สุพรรณบุรี
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานในพิธีเปิดใช้ระบบ POS e-Commerce ชุมชน ซึ่งเป็นโครงการที่ บริษัท ไปรษณีย์ไทย จำกัด (ปณท) รับมอบนโยบายจากกระทรวงฯ เพื่อส่งเสริมชุมชนให้สามารถค้าขายแบบออนไลน์ได้ตามโครงการดิจิทัลชุมชนด้าน e-Commerce ของรัฐบาล โดยได้เปิดใช้งานเป็นที่แรก ณ กลุ่มสตรีทอผ้าพื้นเมืองลายโบราณ บ้านสระบัวก่ำ จ.สุพรรณบุรี โดยมี นายสมจิตร ไวเรืองศิริพงศ์ รองกรรมการผู้จัดการใหญ่ (สายงานปฏิบัติการภูมิภาค) พร้อมกลุ่มผู้บริหาร ปณท ให้การต้อนรับ ทั้งนี้ ระบบ POS e-Commerce ชุมชน เป็นระบบบริหาร ณ จุดขาย ที่พัฒนาขึ้นเพื่อให้เป็นเครื่องมือช่วยประชาชนในชุมชน ศูนย์ดิจิทัลชุมชน และร้านโชห่วย ในการบริหารจัดการการขายสินค้าในอนาคตเมื่อชุมชนหรือหมู่บ้าน มีศักยภาพในการผลิตสินค้า การค้าขายที่แข็งแกร่งขึ้น ทั้งยังสามารถพัฒนาการทำธุรกิจไปยังช่องทางอื่นๆ ของเอกชนได้ทั้งในประเทศและต่างประเทศอีกด้วย เมื่อวันที่ 15 กันยายน 2560 ณ หมู่บ้านสระบัวก่ำ ตำบลหนองมะค่าโมง อำเภอด่านช้าง จังหวัดสุพรรณบุรี
*************************

ที่มา : http://www.thaigov.go.th/news/contents/details/6762
