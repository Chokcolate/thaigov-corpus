รัฐบาลไทย-ข่าวทำเนียบรัฐบาล- พลเอก ธนะศักดิ์ ปฏิมาประกร รองนายกรัฐมนตรีอนุญาตให้ ประธานสหพันธ์สมาคมกีฬาชาติ พาคณะกรรมการบริหารชุดใหม่ที่เข้ารับตำแหน่ง

วันพฤหัสบดีที่ 20 กรกฎาคม 2560
พลเอก ธนะศักดิ์ ปฏิมาประกร รองนายกรัฐมนตรีอนุญาตให้ ประธานสหพันธ์สมาคมกีฬาชาติ พาคณะกรรมการบริหารชุดใหม่ที่เข้ารับตำแหน่ง
พลเอก ธนะศักดิ์ ปฏิมาประกร รองนายกรัฐมนตรีอนุญาตให้ พลตรี อินทรัตน์ ยอดบางเตย ประธานสหพันธ์สมาคมกีฬาชาติ (Federation of National Sport Associations : FONSA)พาคณะกรรมการบริหารชุดใหม่ที่เข้ารับตำแหน่ง
วันพฤหัสบดีที่ ๒๐ กรกฎาคม ๒๕๖๐ เวลา ๑๐.๐๐ น. พลเอก ธนะศักดิ์ ปฏิมาประกร รองนายกรัฐมนตรีอนุญาตให้ พลตรี อินทรัตน์ ยอดบางเตย ประธานสหพันธ์สมาคมกีฬาชาติ (Federation of National Sport Associations : FONSA)พาคณะกรรมการบริหารชุดใหม่ที่เข้ารับตำแหน่งเมื่อวันที่ ๑๑ เมษายน ๒๕๖๐ เข้าเยี่ยมคารวะเพื่อรับนโยบาย เพื่อพัฒนาการกีฬาของไทยตามนโยบายรัฐบาล โดยมี ผู้ช่วยรัฐมนตรีว่าการกระทรวงการท่องเที่ยวและกีฬา และผู้ว่าการการกีฬาแห่งประเทศไทยเข้าร่วมการหารือด้วย
สหพันธ์สมาคมกีฬาชาติ (Federation of National Sport Associations : FONSA) เกิดจากการรวมตัวของสมาคมกีฬาแห่งประเทศไทย ๔๕ สมาคม เป็นกีฬาที่บรรจุในกีฬาโอลิมปิกเกมส์ กีฬาเอเชียนเกมส์ ๔๓ สมาคม และเป็นสมาคมกีฬาเอกลักษณ์ไทย ๒ สมาคม

ที่มา : http://www.thaigov.go.th/news/contents/details/5353
