รัฐบาลไทย-ข่าวทำเนียบรัฐบาล-รมว.ยุติธรรม เน้นย้ำให้หน่วยงานในสังกัด เดินหน้าดำเนินภารกิจร่วมกับหน่วยงานที่เกี่ยวข้องอย่างเต็มที่

วันพุธที่ 18 ตุลาคม 2560
รมว.ยุติธรรม เน้นย้ำให้หน่วยงานในสังกัด เดินหน้าดำเนินภารกิจร่วมกับหน่วยงานที่เกี่ยวข้องอย่างเต็มที่
นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม เป็นประธานการประชุมผู้บริหารกระทรวงยุติธรรม
เมื่อวันพุธที่ ๑๘ ตุลาคม ๒๕๖๐ เวลา ๐๙.๐๐ น.
ณ ห้องประชุมกระทรวงยุติธรรม ๑ ชั้น ๙
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพฯ
นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม
เป็นประธานการประชุมผู้บริหารกระทรวงยุติธรรม
โดยรัฐมนตรีว่าการกระทรวงยุติธรรม ได้เน้นย้ำให้ทุกส่วนราชการดำเนินการในด้านต่าง ๆ ดังนี้
1) ขอให้ทุกส่วนราชการในสังกัดกระทรวงยุติธรรมให้ความสำคัญต่อการจัดงาน
พระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพลอดุลยเดช
พร้อมทั้งเตรียมความพร้อมในการบูรณาการร่วมกับหน่วยงานที่เกี่ยวข้อง
เพื่อดูแลประชาชนในช่วงการซ้อมใหญ่ และวันพระราชพิธีฯ
2) ขอให้กรมราชทัณฑ์ พิจารณาจำแนกและเตรียมการให้ผู้ต้องขังที่มีความรู้ความสามารถในด้านต่างๆ
ได้ใช้ศักยภาพในการสร้างประโยชน์ให้แก่สังคม
๓) ขอให้กรมสอบสวนคดีพิเศษ ให้ความร่วมมือกับกระทรวงพาณิชย์ในการร่วมกันปราบปราม
การละเมิดทรัพย์สินทางปัญญาอย่างเข้มงวดและต่อเนื่อง

ที่มา : http://www.thaigov.go.th/news/contents/details/7487
