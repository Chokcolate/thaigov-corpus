รัฐบาลไทย-ข่าวทำเนียบรัฐบาล-“ก.ยุติธรรม” สานพลัง “ซีพี ออลล์ฯ” ให้โอกาส สร้างอาชีพแก่ผู้กระทำผิดให้เลี้ยงดูตนเองและครอบครัวได้ – ไม่หวนกลับไปกระทำผิดซ้ำ

วันพุธที่ 27 ธันวาคม 2560
“ก.ยุติธรรม” สานพลัง “ซีพี ออลล์ฯ” ให้โอกาส สร้างอาชีพแก่ผู้กระทำผิดให้เลี้ยงดูตนเองและครอบครัวได้ – ไม่หวนกลับไปกระทำผิดซ้ำ
“ก.ยุติธรรม” สานพลัง “ซีพี ออลล์ฯ” ให้โอกาส สร้างอาชีพแก่ผู้กระทำผิดให้เลี้ยงดูตนเองและครอบครัวได้ – ไม่หวนกลับไปกระทำผิดซ้ำ
ในวันพุธที่ 27 ธันวาคม 2560 เวลา 12.15 น.
ณ ห้องรับรองกระทรวงยุติธรรม ชั้น 2
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
และนายณรงค์ศักดิ์ ภูมิศรีสะอาด ผู้ช่วยกรรมการผู้จัดการ บริษัท ซีพี ออลล์ จำกัด (มหาชน)
ลงนามบันทึกข้อตกลงความร่วมมือ
ระหว่างกระทรวงยุติธรรม บริษัท ซีพี ออลล์ จำกัด (มหาชน) และวิทยาลัยเทคโนโลยีปัญญาภิวัฒน์
เพื่อผนึกกำลังระหว่างภาครัฐและภาคเอกชนในการร่วมกันให้โอกาส สร้างอาชีพให้แก่ผู้กระทำผิด
จากกรมพินิจและคุ้มครองเด็กและเยาวชน กรมราชทัณฑ์ และกรมคุมประพฤติ
ด้วยการให้ความรู้ สนับสนุนทุนการศึกษา เปิดโอกาสให้ฝึกงานด้านการขายปลีกในระยะเตรียมความพร้อมก่อนปล่อย
เพื่อรองรับการจ้างงานให้กับผู้พ้นโทษ ตลอดจนพัฒนาศักยภาพให้แก่ผู้กระทำผิดให้เหมาะสม
สอดคล้องกับความต้องการของตลาดและภาคอุตสาหกรรมผ่านกระบวนการประชารัฐ
เพื่อจะได้นำทักษะที่ได้รับไปประกอบอาชีพที่เหมาะสม สามารถเลี้ยงดูตนเองและครอบครัวได้
และไม่หวนกลับไปกระทำผิดซ้ำตามเป้าหมายการคืนคนดีสู่สังคมให้ประสบผลสำเร็จอย่างเป็นรูปธรรม
พร้อมด้วยคณะผู้บริหารจากกระทรวงยุติธรรม คณะผู้บริหารจากบริษัท ซีพี ออลล์ จำกัด (มหาชน)
พร้อมทั้งผู้แทนเด็กและเยาวชนจากศูนย์ฝึกและอบรมเด็กและเยาวชนชายบ้านกรุณา
ที่ได้รับการคัดเลือกให้เข้ารับการศึกษาในวิทยาลัยเทคโนโลยีปัญญาภิวัฒน์ เข้าร่วมฯ

ที่มา : http://www.thaigov.go.th/news/contents/details/9084
