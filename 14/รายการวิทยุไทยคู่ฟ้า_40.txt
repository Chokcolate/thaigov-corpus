รัฐบาลไทย-ข่าวทำเนียบรัฐบาล-วันผู้สูงอายุแห่งชาติ 13 เมษายน

วันพฤหัสบดีที่ 20 เมษายน 2560
วันผู้สูงอายุแห่งชาติ 13 เมษายน
รัฐบาลส่งความปรารถนาดีถึงผู้สูงอายุ เนื่องในวันผู้สูงอายุแห่งชาติ พร้อมเร่งวางรากฐานเพื่อสร้างคุณภาพชีวิตที่ดีแก่ผู้สูงอายุ
ต่อจากนี้ไป ขอเชิญรับฟังไทยคู่ฟ้า ครับ
เนื่องในโอกาสวันผู้สูงอายุแห่งชาติ 13 เมษายน พลเอก ประยุทธ์ จันทร์โอชา นายกรัฐมนตรีขอส่งความปรารถนาดีไปยังผู้สูงอายุทุกท่าน โดยรัฐบาลต้องการสร้างความมั่นคงให้ผู้สูงอายุมีความสุข มีการกำหนดนโยบายเร่งด่วนที่สำคัญ เช่น พัฒนาที่อยู่อาศัยสำหรับผู้สูงอายุ โดยการปรับปรุงสภาพแวดล้อมให้สามารถรองรับผู้สูงอายุที่ได้อย่างเหมาะสม รวมถึงสร้างและขยายระบบการดูแลผู้สูงอายุทางสังคม ยกระดับขีดความสามารถของหน่วยงานในพื้นที่ให้เป็นศูนย์เรียนรู้สำหรับผู้สูงอายุ และพัฒนาคุณภาพชีวิตผู้สูงอายุอย่างมีคุณภาพ ทั้งนี้ รัฐบาลจะผลักดันให้สังคมไทยเป็นสังคมแห่งความสุข ประชาชนตระหนักถึงคุณค่าของผู้สูงอายุ ส่งเสริมให้ผู้สูงอายุได้มีส่วนร่วมในการทำประโยชน์ต่อส่วนรวมและเป็นพลังขับเคลื่อนเพื่อพัฒนาสังคม ดังคำกล่าวที่ว่าผู้สูงวัยเป็นหลักชัยของสังคม
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/3174
