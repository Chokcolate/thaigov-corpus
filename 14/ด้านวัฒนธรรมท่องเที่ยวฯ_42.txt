รัฐบาลไทย-ข่าวทำเนียบรัฐบาล-วธ.เปิดศูนย์วัฒนธรรมประเพณีท้องถิ่นบ้านเดิ่น แหล่งสืบค้นเรื่องราวชุมชน การละเล่นผีตาโขนสร้างรายได้ให้ท้องถิ่น-มีวัฒนธรรมสร้างคนดี สังคมเป็นสุข จนได้รับยกย่องเป็นชุมชนคุณธรรมน้อมนำห

วันจันทร์ที่ 26 มิถุนายน 2560
วธ.เปิดศูนย์วัฒนธรรมประเพณีท้องถิ่นบ้านเดิ่น แหล่งสืบค้นเรื่องราวชุมชน การละเล่นผีตาโขนสร้างรายได้ให้ท้องถิ่น-มีวัฒนธรรมสร้างคนดี สังคมเป็นสุข จนได้รับยกย่องเป็นชุมชนคุณธรรมน้อมนำห
วธ.เปิดศูนย์วัฒนธรรมประเพณีท้องถิ่นบ้านเดิ่น แหล่งสืบค้นเรื่องราวชุมชน การละเล่นผีตาโขนสร้างรายได้ให้ท้องถิ่น-มีวัฒนธรรมสร้างคนดี สังคมเป็นสุข จนได้รับยกย่องเป็นชุมชนคุณธรรมน้อมนำหลักปรัชญาของเศรษฐกิจพอเพียงในปี 2560
เมื่อวันที่ 24 มิถุนายน นายกฤษศญพงษ์ ศิริ ปลัดกระทรวงวัฒนธรรม (วธ.) เป็นประธานเปิดศูนย์วัฒนธรรมประเพณีท้องถิ่นบ้านเดิ่น อ.ด่านซ้าย จ.เลย โดยมี ดร.ถาวร เชื้อบุญ ประธานศูนย์วัฒนธรรมประเพณีท้องถิ่นบ้านเดิ่น นายสัมฤทธิ์ สุภามา วัฒนธรรมจังหวัดเลย นายอำเภอด่านซ้าย และประชาชนชาวด่านซ้ายเข้าร่วมเป็นจำนวนมาก
ปลัด วธ. กล่าวว่า ขอชื่นชมทุกหน่วยงานที่ร่วมแรงร่วมใจจัดตั้งศูนย์วัฒนธรรมประเพณีท้องถิ่นบ้านเดิ่น ขึ้นมา ถือเป็นการพัฒนาประเทศโดยยึดคนเป็นศูนย์กลาง มุ่งสู่สังคมอยู่เย็นเป็นสุข สามารถเชื่อมโยงมิติทางวัฒนธรรมเข้ามาบูรณาการร่วมกับมิติตัวคน สังคม เศรษฐกิจ สิ่งแวดล้อม ทำให้คนในสังคมไทยมีการเรียนรู้เรื่องวัฒนธรรม ท้องถิ่นของตน ทำให้คนเป็นดี มีความสุข ครอบครัว ชุมชน มีความสุขไป  ดังนั้น ศูนย์วัฒนธรรมประเพณีท้องถิ่นบ้านเดิ่นแห่งนี้นับว่าเป็นแหล่งเรียนรู้ที่สำคัญและน่าสนใจยิ่งสอดคล้องกับนโยบายของรัฐบาลและกระทรวงวัฒนธรรม (วธ.) ด้านการอนุรักษ์ ฟื้นฟูการเผยแพร่มรดกทางวัฒนธรรมได้เป็นอย่างดี
นายกฤษศญพงษ์ กล่าวต่อไปว่า ศูนย์วัฒนธรรมประเพณีท้องถิ่นบ้านเดิ่น เป็นต้นแบบของการรักษาเอกลักษณ์ไทย รากเหง้าดั้งเดิมของท้องถิ่น  คือ การใช้ภาษาไทยและการอนุรักษ์ภาษาถิ่น   รวมถึง ภูมิปัญญาท้องถิ่นอย่างหลากหลาย  ขอให้ทุกภาคส่วนช่วยกันสร้างการเรียนรู้ ความภาคภูมิใจในประวัติศาสตร์และความเป็นไทย เพื่อนำไปสู่การสร้างความสัมพันธ์อันดีในระดับประชาชน ระดับชาติ ระดับภูมิภาค และระดับนานาชาติ ตลอดจนเพิ่มมูลค่าทางเศรษฐกิจให้แก่ประเทศต่อไป
ดร.ถาวร เชื้อบุญ ประธานศูนย์วัฒนธรรมประเพณีท้องถิ่นบ้านเดิ่น กล่าวว่า ศูนย์วัฒนธรรมประเพณีท้องถิ่นบ้านเดิ่น ก่อตั้งเมื่อปี 2550 เกิดจากรวมตัวของกลุ่มบุคคลและเครือข่ายที่ช่วยกัน ดูแลรักษาวัฒนธรรม เพื่อให้เด็ก เยาวชน ประชาชน รวมถึงผู้สนใจทั่วไปมีแหล่งสืบค้นศึกษา ค้นคว้าเรื่องราวในชุมชน โดยเฉพาะงานประเพณีบุญหลวงและการละเล่นผีตาโขน การจัดแสดงประเพณีสิบสองเดือน ภาคอีสาน หรือที่ เรียกว่า ฮีตสิบสอง ที่ผ่านมามีหน่วยงาน องค์กรต่างๆเข้ามาศึกษาจำนวนมาก มีการจัดทำหลักสูตรสาระเพิ่มเติมรายวิชา การวิจัย จัดพิมพ์หนังสือ เป็นต้น ปัจจุบันได้รับการขึ้นทะเบียนมรดกภูมิปัญญาทางวัฒนธรรม ในนามศูนย์วัฒนธรรม ประเพณี ท้องถิ่นบ้านเดิ่น เรื่องการมีส่วนร่วมอนุรักษ์และสืบสานมรดกภูมิปัญญาทางวัฒนธรรม  “ประเพณีการละเล่นผีตาโขนในงานบุญหลวง จังหวัดเลย”  ประจำปี 2556  ,ได้รับการคัดเลือกเป็นแหล่งเรียนรู้ทางวัฒนธรรมของชุมชน ประจำปี 2558 ล่าสุดได้รับการคัดเลือกเป็นชุมชนคุณธรรมน้อมนำหลักปรัชญาของเศรษฐกิจพอเพียงในปี 2560 ของ วธ.ด้วย

ที่มา : http://www.thaigov.go.th/news/contents/details/4795
