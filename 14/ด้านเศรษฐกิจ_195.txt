รัฐบาลไทย-ข่าวทำเนียบรัฐบาล-รมต.อุตฯ ให้ประธานเครือ Aditya Birla ของสาธารณรัฐอินเดีย และคณะเข้าพบ

วันศุกร์ที่ 14 เมษายน 2560
รมต.อุตฯ ให้ประธานเครือ Aditya Birla ของสาธารณรัฐอินเดีย และคณะเข้าพบ
รัฐมนตรีว่าการกระทรวงอุตสาหกรรม ให้ประธานเครือ Aditya Birla ของสาธารณรัฐอินเดีย และคณะเข้าพบ ณ ห้องรับรอง 1 ตึกนารีสโมสร ทำเนียบรัฐบาล
เมื่อวันที่ 12 เมษายน 2560 นายอุตตม สาวนายน รัฐมนตรีว่าการกระทรวงอุตสาหกรรม ได้รับมอบหมายจากนายกรัฐมนตรี ให้เป็นผู้แทนในการที่นาย Kumar Mangalam Birla (กุมาร์ มังกะลัม เบอร์ล่า) ประธานเครือ Aditya Birla (อดิตยา เบอร์ล่า) ของสาธารณรัฐอินเดีย และคณะเข้าพบ เพื่อเยี่ยมคารวะในโอกาสที่เดินทางมาเยือนประเทศไทย และแสดงความขอบคุณรัฐบาลที่ให้การสนับสนุนการลงทุนและการดำเนินธุรกิจในเครือ Aditya Birla ในไทยมากว่า 40 ปี พร้อมทั้งหารือเกี่ยวกับการลงทุนของเครือ Aditya Birla ในไทย และชี้แจงเกี่ยวกับปัญหาโรงงานบริษัท Thai Rayon จำกัด (มหาชน) ที่จังหวัดอ่างทอง ถูกร้องเรียนกรณีปัญหามลพิษในอากาศ ตลอดจนขอคำแนะนำเกี่ยวกับแนวทางแก้ปัญหา ณ ห้องรับรอง 1 ตึกนารีสโมสร ทำเนียบรัฐบาล

ที่มา : http://www.thaigov.go.th/news/contents/details/3080
