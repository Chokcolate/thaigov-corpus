รัฐบาลไทย-ข่าวทำเนียบรัฐบาล-รองปลัดกระทรวงอุตสาหกรรม นำคณะสื่อมวลชน เยี่ยมชม หจก.มาริลิน อินเตอร์ฟู้ดส์ ซึ่งได้รับสินเชื่อวงเงิน 3 ล้านบาท จากกองทุนเอสเอ็มอีตามแนวประชารัฐ

วันอังคารที่ 4 กรกฎาคม 2560
รองปลัดกระทรวงอุตสาหกรรม นำคณะสื่อมวลชน เยี่ยมชม หจก.มาริลิน อินเตอร์ฟู้ดส์ ซึ่งได้รับสินเชื่อวงเงิน 3 ล้านบาท จากกองทุนเอสเอ็มอีตามแนวประชารัฐ
รองปลัดกระทรวงอุตสาหกรรม นำคณะสื่อมวลชน เยี่ยมชม หจก.มาริลิน อินเตอร์ฟู้ดส์ ซึ่งได้รับสินเชื่อวงเงิน 3 ล้านบาท จากกองทุนเอสเอ็มอีตามแนวประชารัฐ
จ.มุกดาหาร วันที่ 4 กรกฎาคม 2560 นางสาวนิสากร จึงเจริญธรรม รองปลัดกระทรวงอุตสาหกรรม นำคณะสื่อมวลชน เยี่ยมชม หจก.มาริลิน อินเตอร์ฟู้ดส์ ซึ่งได้รับสินเชื่อวงเงิน 3 ล้านบาท จากกองทุนเอสเอ็มอีตามแนวประชารัฐ เพื่อเพิ่มประสิทธิภาพ (Productivity )ด้วยการปรับเปลี่ยนเครื่องจักรสำหรับบรรจุหีบห่ออัตโนมัติ ที่สามารถลดเวลาและเพิ่มคุณภาพการผลิตตามมาตรฐานให้ไม่มีสิ่งแปลกปลอมเข้าไป 100% จากเดิมที่เคยใช้เครื่องจักรและคนงานในการบรรจุสินค้า ทำให้ช่วยขยายปริมาณการผลิตได้กว่าร้อยละ 30 รองรับตลาดลูกค้าที่เพิ่มขึ้น โดยมี นายรณรงค์ นครจินดา รองผู้ว่าราชการจังหวัดมุกดาหาร  นายวสันต์ นิสัยมั่น อุตสาหกรรมจังหวัดมุกดาหาร ร่วมด้วย และมีนางสาวเมลิกา นามเดช ผู้บริหารรุ่นที่ 3 ที่สืบทอดกิจการผลิตและจำหน่ายเส้นก๋วยจั๊บเวียดนาม ขนมจีนอบแห้ง ใบเมี่ยง เส้นขนมจีน และข้าวเกรียบ ตรา "ไซง่อน" พร้อมพนักงานให้การต้อนรับและชิมผลิตภัณฑ์ ณ หจก.มาริลิน อินเตอร์ฟู้ดส์ ตั้งอยู่ใกล้สวนสาธารณะเฉลิมพระเกียรติมุกดาหาร อ.เมือง จ.มุกดาหาร

ที่มา : http://www.thaigov.go.th/news/contents/details/4994
