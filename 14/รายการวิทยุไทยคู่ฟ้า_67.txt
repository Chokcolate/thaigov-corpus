รัฐบาลไทย-ข่าวทำเนียบรัฐบาล-รัฐบาลเห็นชอบยกระดับการขนส่งทางทะเลด้วยความรับผิดชอบ

วันศุกร์ที่ 19 พฤษภาคม 2560
รัฐบาลเห็นชอบยกระดับการขนส่งทางทะเลด้วยความรับผิดชอบ
ไทยร่วมกับนานาประเทศ เพื่อยกระดับมาตรฐานการขนส่งทางทะเลของไทยให้ได้มาตรฐานสากล ทั้งด้านความปลอดภัย คุณภาพชีวิตของคนทำงาน และการรักษาทรัพยากรทางทะเล
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบร่างปฏิญญาร่วมของบันทึกความเข้าใจโตเกียวและปารีส ซึ่งเป็นการยืนยันว่าประเทศไทยจะร่วมกับนานาประเทศ ยกระดับคุณภาพการขนส่งทางทะเลให้ได้มาตรฐานสากล โดยจะมีการแลกเปลี่ยนเรียนรู้ระหว่างประเทศสมาชิกในการเพิ่มประสิทธิภาพการควบคุม ประเมินผล และตรวจสอบเรือ ช่วยกันพัฒนาศักยภาพเจ้าหน้าที่ที่ทำหน้าที่ตรวจสอบควบคุมเรือและผู้ที่ต้องทำงานบนเรือ รวมถึงพัฒนาระบบการป้องกันและปราบปรามการทุจริต ซึ่งจะทำให้ประเทศไทยและประเทศสมาชิกดำเนินการขนส่งทางเรืออย่างปลอดภัย ดูแลคุณภาพชีวิตความเป็นอยู่ของคนประจำเรือให้ดีขึ้น ตลอดจนคุ้มครองรักษาทรัพยากรทางทะเลและสิ่งแวดล้อมอย่างยั่งยืน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/3842
