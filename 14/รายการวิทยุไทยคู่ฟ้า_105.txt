รัฐบาลไทย-ข่าวทำเนียบรัฐบาล-ศูนย์ศึกษาพระพุทธศาสนา ขับเคลื่อนชุมชนคุณธรรม

วันศุกร์ที่ 7 กรกฎาคม 2560
ศูนย์ศึกษาพระพุทธศาสนา ขับเคลื่อนชุมชนคุณธรรม
คุณธรรม มีความสำคัญต่อการใช้ชีวิตอย่างเป็นสุข ตลอดจนการอยู่ร่วมกันในสังคมอย่างสงบสุข
ต่อจากนี้ไป ขอเชิญรับฟังไทยคู่ฟ้า ครับ
รัฐบาลจัดโครงการพัฒนาสมรรถนะผู้บริหารศูนย์ศึกษาพระพุทธศาสนาวันอาทิตย์ ประจำปี 2560 เพื่อให้ผู้ปฏิบัติงานและผู้บริหารของศูนย์ดังกล่าวกว่า 4,000 ศูนย์ทั่วประเทศได้แลกเปลี่ยนประสบการณ์ในการพัฒนาศูนย์ให้เป็นแหล่งเรียนรู้หลักธรรมและสร้างชุมชนคุณธรรมร่วมกันโดยอาศัยพลังบวร คือ บ้าน วัด โรงเรียนเป็นกลไกสำคัญทั้งนี้ ศูนย์ศึกษาพระพุทธศาสนาวันอาทิตย์ตั้งขึ้นตามแนวทางประชารัฐที่เน้นการปลูกฝังคุณธรรม 4 ประการให้แก่เด็ก เยาวชน และประชาชน ได้แก่ พอเพียง วินัย สุจริต และจิตอาสา รวมถึงเป็นแหล่งเรียนรู้ธรรมศึกษาชั้นตรี โท เอก ปรัชญาเศรษฐกิจพอเพียง และเป็นศูนย์กลางกิจกรรมทางศาสนาของคนในชุมชน เพื่อสร้างภูมิคุ้มกันที่ดีทางจิตใจและความรู้รักสามัคคีให้หมู่ประชาชนทั่วไป
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/5081
