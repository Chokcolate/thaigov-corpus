รัฐบาลไทย-ข่าวทำเนียบรัฐบาล-นายกรัฐมนตรีสั่งการเร่งสร้างความเข้าใจต่อศูนย์ Big Data มุ่งหวังให้เป็นศูนย์ข้อมูล เพื่อใช้ประโยชน์ในทุก ๆ ด้าน

วันอังคารที่ 23 มกราคม 2561
นายกรัฐมนตรีสั่งการเร่งสร้างความเข้าใจต่อศูนย์ Big Data มุ่งหวังให้เป็นศูนย์ข้อมูล เพื่อใช้ประโยชน์ในทุก ๆ ด้าน
นายกรัฐมนตรีสั่งการเร่งสร้างความเข้าใจต่อศูนย์ Big Data มุ่งหวังให้เป็นศูนย์ข้อมูล เพื่อใช้ประโยชน์ในทุก ๆ ด้าน
วันนี้ (23 มกราคม 2560) เวลา 13.40 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีถึงการสร้างความเข้าใจเกี่ยวกับการปฏิรูป และการจัดทำยุทธศาสตร์ชาติ ซึ่งรัฐบาลได้จัดทำ Big Data (ศูนย์ข้อมูลขนาดใหญ่) เพื่อใช้ประโยชน์ในทุก ๆ ด้าน โดยได้แต่งตั้งคณะทำงานเพื่อมาขับเคลื่อนศูนย์ข้อมูลดังกล่าว ทั้งนี้ เพื่อให้สามารถใช้ประโยชน์จากข้อมูลมาจัดทำยุทธศาสตร์ แผนงานงบประมาณ เพื่อไม่ให้เกิดความซ้ำซ้อน โดยได้สั่งการให้เร่งสร้างการรับรู้เกี่ยวกับการใช้ข้อมูลจากศูนย์ Big Data เพื่อให้เป็นกลไกหลักในการบริหารแผ่นดินนำไปสู่การบริหารราชการแบบ 4.0 และเพื่อให้สอดคล้องกับการพัฒนาทรัพยากรมนุษย์รุ่นใหม่ในระบบราชการ
นายกรัฐมนตรีกล่าวต่อไปว่า วันนี้ส่วนราชการต้องพิจารณาการทำงาน โดยให้ดูกระบวนการภายในของส่วนราชการประกอบด้วย อย่ามุ่งแต่คิดโครงการออกมา แล้วทำโครงการให้สำเร็จถือว่าเป็นผลสัมฤทธิ์ ต้องดูว่าทำให้เกิดความร่วมมือ และเกิดการปฏิรูปภายในส่วนราชการด้วยหรือเปล่า
-------------------------------------------------------

ที่มา : http://www.thaigov.go.th/news/contents/details/9563
