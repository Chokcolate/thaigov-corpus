รัฐบาลไทย-ข่าวทำเนียบรัฐบาล-นรม. นำ ครม. วางพานพุ่มสักการะพระบรมราชานุสาวรีย์ (รัชกาลที่ 7) เนื่องในวันรัฐธรรมนูญ

วันอาทิตย์ที่ 10 ธันวาคม 2560
นรม. นำ ครม. วางพานพุ่มสักการะพระบรมราชานุสาวรีย์ (รัชกาลที่ 7) เนื่องในวันรัฐธรรมนูญ
นรม. นำ ครม. วางพานพุ่มสักการะพระบรมราชานุสาวรีย์ (รัชกาลที่ 7) เนื่องในวันรัฐธรรมนูญ
วันนี้ (10 ธันวาคม 2560) เวลา 16.30 น. ณ พระบรมราชานุเสาวรีย์ พระบาทสมเด็จพระปกเกล้าเจ้าอยู่หัว (รัชกาลที่ 7) บริเวณด้านหน้าอาคารรัฐสภา ถนนอู่ทองใน กรุงเทพมหานคร พลเอก ประยุทธ์ จันทร์โอชา นายกรัฐมนตรี  นำคณะรัฐมนตรี วางพานพุ่มดอกไม้ถวายบังคมพระบรมราชานุสาวรีย์ พระบาทสมเด็จพระปกเกล้าเจ้าอยู่หัว (รัชกาลที่ 7) เนื่องในพระราชพิธีฉลองวันพระราชทานรัฐธรรมนูญแห่งราชอาณาจักรไทย อาทิ นายอภิศักดิ์ ตันติวรวงศ์ รัฐมนตรีว่าการกระทรวงการคลัง นายสนธิรัตน์ สนธิจิรวงศ์ รัฐมนตรีว่าการกระทรวงพาณิชย์ นายกอบศักดิ์ ภูตระกูล รัฐมนตรีประจำสำนักนายกรัฐมนตรี พลเอก วิลาศ อรุณศรี เลขาธิการนายกรัฐมนตรี พร้อมด้วยข้าราชการ และเจ้าหน้าที่จากหน่วยงานต่าง ๆ เข้าวางพานพุ่มดอกไม้พร้อมถวายบังคมฯ โดยพร้อมเพรียงกัน
เนื่องในพระราชพิธีฉลองวันพระราชทานรัฐธรรมนูญแห่งราชอาณาจักรไทย หรือวันรัฐธรรมนูญ ทั้งนี้ ในทุกวันที่ 10ธันวาคม ของทุกปี ซึ่งถือเป็นวันที่พระบาทสมเด็จพระปกเกล้าเจ้าอยู่หัว (รัชกาลที่ 7) ทรงพระราชทานรัฐธรรมนูญราชอาณาจักรสยาม ฉบับถาวร พ.ศ. 2475 เพื่อเป็นหลักในการปกครองของประเทศให้แก่ประชาชนชาวไทย
***************************************
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/8672
