รัฐบาลไทย-ข่าวทำเนียบรัฐบาล-มหกรรมบ้านเคหะประชารัฐ ครั้งที่ 2

วันศุกร์ที่ 21 กรกฎาคม 2560
มหกรรมบ้านเคหะประชารัฐ ครั้งที่ 2
ตามนโยบายรัฐบาล ที่ต้องการสนับสนุนให้ผู้มีรายได้น้อยทั่วประเทศสามารถเข้าถึงปัจจัยพื้นฐานในการดำรงชีวิต ด้วยการมีบ้านเป็นของตนเอง
ต่อจากนี้ไป ขอเชิญรับฟังไทยคู่ฟ้า ครับ
รัฐบาลจัดมหกรรมบ้านเคหะประชารัฐ ครั้งที่ 2 เพื่อเปิดโอกาสให้ผู้มีรายได้น้อยทั่วประเทศได้มีที่อยู่อาศัยเป็นของตนเองในระดับราคาที่สามารถผ่อนชำระได้ และยังช่วยกระตุ้นเศรษฐกิจของประเทศผ่านการพัฒนาอสังหาริมทรัพย์ตามนโยบายของนายกรัฐมนตรี โดยงดเว้นค่าธรรมเนียมการโอนกรรมสิทธิ์ รวมทั้งสิ้น 148 โครงการ ประกอบด้วย โครงการบ้านสร้างแล้วเสร็จ 90 โครงการ โครงการที่อยู่ระหว่างก่อสร้าง 38 โครงการ และโครงการเปิดใหม่ 20 โครงการ ทั้งนี้ ผู้ที่สนใจสามารถจองโครงการได้ตั้งแต่วันนี้ – 9 ก.ค. 2560 ระหว่างเวลา 8.30 – 18.00 น. ที่สำนักงานใหญ่การเคหะแห่งชาติ สำนักงานขาย ณ ที่ตั้งโครงการ และศูนย์ขาย 12 แห่งทั่วประเทศ หรือสอบถามข้อมูลเพิ่มเติมได้ที่สายด่วน 1615
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/5376
