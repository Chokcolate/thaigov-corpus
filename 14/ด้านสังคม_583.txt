รัฐบาลไทย-ข่าวทำเนียบรัฐบาล-กระทรวงดิจิทัลฯ ส่งจิตอาสาร่วมแจกจ่ายอาหาร-น้ำดื่มแก่ประชาชน ถวายเป็นพระราชกุศล

วันจันทร์ที่ 28 สิงหาคม 2560
กระทรวงดิจิทัลฯ ส่งจิตอาสาร่วมแจกจ่ายอาหาร-น้ำดื่มแก่ประชาชน ถวายเป็นพระราชกุศล
กระทรวงดิจิทัลฯ
นางคนึงนิจ คชศิลา ผู้ช่วยปลัดกระทรวงดิจิทัลเพื่อเศรษฐกิจและสังคม (ดีอี) ร่วมให้กำลังใจ ข้าราชการ และพนักงานในสังกัดกระทรวงดิจิทัลฯ ที่ทำหน้าที่จิตอาสาร่วมกันแจกจ่ายอาหาร-น้ำดื่ม และอำนวยความสะดวกให้กับประชาชนที่เดินทางมาถวายสักการะพระบรมศพ และลงนามเพื่อแสดงความอาลัยและสำนึกในพระมหากรุณาธิคุณของพระบาทสมเด็จพระปรมินทรมหาภูมิพลอดุลยเดช ณ บริเวณท้องสนามหลวง โดยการจัดกิจกรรมเพื่อถวายเป็นพระราชกุศลในครั้งนี้ กระทรวงดิจิทัลฯ ได้แจกจ่ายอาหารและน้ำดื่มให้กับประชาชนบริเวณจุดประตูทางเข้า ด้านโรงแรมรัตนโกสินทร์ ระหว่างวันที่ 22 – 31 สิงหาคม 2560 ทั้งนี้ ปัจจุบันยังคงมีหน่วยงานภาครัฐ มูลนิธิต่างๆ รวมถึงบริษัทห้างร้านของภาคเอกชน ร่วมตั้งเต็นท์เพื่อประกอบอาหารแจกจ่ายให้กับประชาชนที่เดินทางมาถวายสักการะพระบรมศพฯ อย่างไม่ขาดสาย เมื่อวันที่ 24 สิงหาคม 2560 ณ มณฑลพิธีท้องสนามหลวง ถนนราชดำเนิน กรุงเทพฯ
************************

ที่มา : http://www.thaigov.go.th/news/contents/details/6238
