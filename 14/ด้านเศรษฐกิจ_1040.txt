รัฐบาลไทย-ข่าวทำเนียบรัฐบาล-รมว.ดิจิทัลฯ เยือนอิหร่าน หารือสร้างความร่วมมือด้านไปรษณีย์โทรคมนาคมและเทคโนโลยีสารสนเทศระหว่างกัน

วันอังคารที่ 8 สิงหาคม 2560
รมว.ดิจิทัลฯ เยือนอิหร่าน หารือสร้างความร่วมมือด้านไปรษณีย์โทรคมนาคมและเทคโนโลยีสารสนเทศระหว่างกัน
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เดินทางเยือนสาธารณรัฐอิสลามอิหร่าน เพื่อเป็นผู้แทนนายกรัฐมนตรีเข้าร่วมพิธีสาบานตนเข้ารับตำแหน่งประธานาธิบดีอิหร่าน ของ นายฮัสซัน โรว์ฮานี (Hassan Rohani) ระหว่างวันที่ 5-7 สิงหาคม 2560 ในโอกาสนี้ยังได้ร่วมหารือทวิภาคีกับ ดร.มาห์มุด แวซี (Dr. Mahmoud Vaezi) รัฐมนตรีว่าการกระทรวงเทคโนโลยีสารสนเทศและการสื่อสารแห่งอิหร่าน โดยมีประเด็นหารือด้านการไปรษณีย์ โทรคมนาคม และเทคโนโลยีสารสนเทศระหว่างไทยกับอิหร่าน ซึ่งสองฝ่ายจะมีการลงนามในบันทึกความเข้าใจว่าด้วยความร่วมมือ (MOU) ระหว่างบริษัท ไปรษณีย์ไทย จำกัด กับ บริษัท ไปรษณีย์อิหร่าน ในเร็วๆ นี้​ อีกทั้ง รัฐมนตรีว่าการกระทรวงเทคโนโลยีฯ ของอิหร่านยังได้ตอบรับการเชิญเข้าร่วมงาน Digital Thailand Big ​Bang​ 2017 ที่จะจัดขึ้นในเดือนกันยายน 2560 ด้วย การหารือดังกล่าวมีขึ้น เมื่อวันที่ 5 สิงหาคม 2560 ณ กรุงเตหะราน ประเทศอิหร่าน
*****************************

ที่มา : http://www.thaigov.go.th/news/contents/details/5787
