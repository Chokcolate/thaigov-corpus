รัฐบาลไทย-ข่าวทำเนียบรัฐบาล-นายกรัฐมนตรีเผยรัฐบาลยังไม่ได้รับหนังสือขออนุมัติก่อสร้างสนามบินพังงา ระบุการก่อสร้างต้องคำนึงถึงผลประโยชน์ และผลกระทบต่อทรัพยากรธรรมชาติ

วันอังคารที่ 27 มิถุนายน 2560
นายกรัฐมนตรีเผยรัฐบาลยังไม่ได้รับหนังสือขออนุมัติก่อสร้างสนามบินพังงา ระบุการก่อสร้างต้องคำนึงถึงผลประโยชน์ และผลกระทบต่อทรัพยากรธรรมชาติ
นายกรัฐมนตรีเผยรัฐบาลยังไม่ได้รับหนังสือขออนุมัติก่อสร้างสนามบินพังงา ระบุการก่อสร้างต้องคำนึงถึงผลประโยชน์ และผลกระทบต่อทรัพยากรธรรมชาติ
วันนี้ (27 มิถุนายน 2560) เวลา 14.00 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีถึงกรณีการก่อสร้างสนามบินพังงา ว่า ยังไม่มีการทำหนังสือขออนุมัติอย่างเป็นทางการ ในส่วนของรัฐบาลยังไม่มีการพิจารณาในเรื่องดังกล่าว ทั้งนี้ การพิจารณาต้องสอดคล้องกับแผนพัฒนาสนามบินภายในประเทศของกระทรวงคมนาคม ที่จะต้องเกิดความเชื่อมโยงกับประเทศเพื่อนบ้าน รวมถึงต้องเชื่อมโยงในประเทศด้วย และต้องคำนึงถึงผลประโยชน์รวมถึงผลกระทบต่อประชาชนในพื้นที่ ทั้งนี้ ต้องดูผลกระทบต่อทรัพยากรธรรมชาติเป็นหลัก
--------------------------------

ที่มา : http://www.thaigov.go.th/news/contents/details/4823
