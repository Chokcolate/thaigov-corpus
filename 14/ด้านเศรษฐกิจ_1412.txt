รัฐบาลไทย-ข่าวทำเนียบรัฐบาล-แขวงสระบุรีเตือนผู้ใช้ทาง มีการยกคานคอนกรีตสะพานรถไฟรางคู่บนถนนมิตรภาพ วอนผู้ใช้ทางขับขี่ด้วยความระมัดระวัง

วันอังคารที่ 3 ตุลาคม 2560
แขวงสระบุรีเตือนผู้ใช้ทาง มีการยกคานคอนกรีตสะพานรถไฟรางคู่บนถนนมิตรภาพ วอนผู้ใช้ทางขับขี่ด้วยความระมัดระวัง
ด้วยแขวงทางหลวงสระบุรี ได้รับประสานงานจาก บริษัท ทิพากร จำกัด  ซึ่งเป็นคู่สัญญากับการรถไฟแห่งประเทศไทย ได้รับอนุญาตจากกรมทางหลวง ให้ดำเนินการก่อสร้างสะพานรถไฟข้ามทางหลวงหมายเลข 2 (ถนนมิตรภาพ) ที่ กม.8+890 ในพื้นที่อำเภอแก่งคอย  จังหวัดสระบุรี
โดยจะทำการยกคานคอนกรีตสะพานรถไฟ ซึ่งจะดำเนินการในวันอังคารที่ 3 ตุลาคม 2560  ตั้งแต่เวลา 07.00 น. – 18.00 น.
กรมทางหลวงจึงขออภัยในความไม่สะดวกมา ณ โอกาสนี้ และขอให้ประชาชนผู้ใช้ทางโปรดใช้ความระมัดระวัง ดูป้ายเตือน ป้ายเสริม ที่ติดตั้งเป็นระยะๆ เพื่อเป็นประโยชน์ต่อการเดินทาง และขับขี่ตามความเร็วที่กฎหมายกำหนด ปฏิบัติตามกฎและเครื่องหมายจราจร เพื่อความปลอดภัยต่อชีวิตและทรัพย์สินของท่านและผู้ร่วมทาง หากต้องการสอบถามสภาพเส้นทาง สภาพการจราจร  สามารถติดต่อได้ที่ แขวงทางหลวงสระบุรี โทร 0 3621 1105 หรือสายด่วนกรมทางหลวง 1586 (โทรฟรีทุกเครือข่ายตลอด 24 ชั่วโมง)

ที่มา : http://www.thaigov.go.th/news/contents/details/7134
