รัฐบาลไทย-ข่าวทำเนียบรัฐบาล-“สคร. นำส่งรายได้จากรัฐวิสาหกิจในช่วง 8 เดือนแรกสูงกว่าเป้าหมาย 25% ช่วยรักษาเสถียรภาพการคลัง”

วันพุธที่ 7 มิถุนายน 2560
“สคร. นำส่งรายได้จากรัฐวิสาหกิจในช่วง 8 เดือนแรกสูงกว่าเป้าหมาย 25% ช่วยรักษาเสถียรภาพการคลัง”
นเดือนพฤษภาคม 2560 สคร. นำส่งรายได้แผ่นดินจำนวน 25,714 ล้านบาท สูงกว่าเป้าหมายการจัดเก็บรายได้แผ่นดินจำนวน 9,984 ล้านบาท
นายชาญวิทย์ นาคบุรี รองผู้อำนวยการสำนักงานคณะกรรมการนโยบายรัฐวิสาหกิจ ในฐานะโฆษก สคร. เปิดเผยว่า ในเดือนพฤษภาคม 2560 สคร. นำส่งรายได้แผ่นดินจำนวน 25,714 ล้านบาท สูงกว่าเป้าหมายการจัดเก็บรายได้แผ่นดินจำนวน 9,984 ล้านบาท ส่งผลให้ในช่วง 8 เดือนแรกของปีงบประมาณ 2560 (ตุลาคม 2559 –
พฤษภาคม 2560) สคร. นำส่งรายได้แผ่นดินรวมทั้งสิ้น 122,017 ล้านบาท สูงกว่าเป้าหมายจำนวน 24,078 ล้านบาท หรือสูงกว่าเป้าหมายคิดเป็น 25%
นายชาญวิทย์ นาคบุรี รองผู้อำนวยการ สคร. กล่าวเพิ่มเติมว่า สาเหตุหลักที่รัฐวิสาหกิจนำส่งรายได้แผ่นดินสูงกว่าเป้าหมายในช่วง 8 เดือนแรก เนื่องจากประสิทธิภาพการดำเนินงานของรัฐวิสาหกิจที่เพิ่มขึ้นซึ่งมีส่วนทำให้ผลประกอบการของรัฐวิสาหกิจดีขึ้น ได้แก่ บริษัท ปตท. จำกัด (มหาชน) การไฟฟ้านครหลวง สำนักงานสลากกินแบ่งรัฐบาล โรงงานยาสูบ กระทรวงการคลัง และธนาคารออมสิน นอกจากนี้ สคร. ได้มีการเพิ่มประสิทธิภาพการบริหารจัดเก็บรายได้ เพื่อให้สอดคล้องกับแผนการจัดเก็บรายได้ของประเทศ
นายชาญวิทย์ นาคบุรี กล่าวสรุปว่า สคร. มั่นใจว่าปีนี้จะจัดเก็บรายได้แผ่นดินสูงกว่าเป้าหมายการจัดเก็บตามเอกสารงบประมาณ 2560 ที่กำหนดไว้ 131,000 ล้านบาท สะท้อนถึงการเพิ่มประสิทธิภาพการจัดเก็บรายได้แผ่นดินที่ดีขึ้น ส่งผลในการช่วยรักษาเสถียรภาพการคลังให้แก่ประเทศด้วย

ที่มา : http://www.thaigov.go.th/news/contents/details/4346
