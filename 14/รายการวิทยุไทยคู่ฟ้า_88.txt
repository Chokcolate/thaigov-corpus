รัฐบาลไทย-ข่าวทำเนียบรัฐบาล-รัฐบาลเดินหน้าสร้างความเข้าใจสถานการณ์พลังงานของประเทศ

วันศุกร์ที่ 2 มิถุนายน 2560
รัฐบาลเดินหน้าสร้างความเข้าใจสถานการณ์พลังงานของประเทศ
รัฐบาลปรารถนาให้ประชาชนทุกคน ได้ความรู้และมีความเข้าใจถึงสถานการณ์พลังงานชนิดต่างๆ ของประเทศ จึงจัดเวทีเพื่อเผยแพร่ความรู้ความเข้าใจ โดยเริ่มนำร่องให้พื้นที่ภาคใต้
ต่อจากนี้ไป ขอเชิญรับฟังไทยคู่ฟ้า ครับ
รัฐบาลสร้างการรับรู้เกี่ยวกับสถานการณ์พลังงานไฟฟ้าในภาคใต้ โดยจัดเวทีให้ความรู้ สร้างความเข้าใจและเปิดโอกาสให้ประชาชนแสดงความคิดเห็นจำนวน 3 ครั้ง ครอบคลุมพื้นที่ 14 จังหวัดภาคใต้ พร้อมทั้งถ่ายทอดสดทางสถานีวิทยุและโทรทัศน์ไปทั่วภูมิภาค พบว่าประชาชนส่วนใหญ่เห็นความจำเป็นของการสร้างโรงไฟฟ้าในพื้นที่ภาคใต้โดยให้ชุมชนมีส่วนร่วมและติดตามประเมินผลการทำงาน ทั้งนี้ เมื่อเศรษฐกิจภาคใต้เจริญขึ้นจึงจำเป็นต้องมีโรงไฟฟ้าหรือแหล่งพลังงานหลักที่มีความเสถียรและสามารถรองรับความต้องการได้ทั้งหมด ส่วนพลังงานทางเลือกอื่นนั้นเป็นเพียงตัวช่วยให้เกิดความมั่นคงมากยิ่งขึ้น โดยรัฐบาลมุ่งหวังให้ประชาชนทั่วประเทศเกิดความเข้าใจและร่วมกันกำหนดทิศทางพลังงานของประเทศอย่างยั่งยืน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/4233
