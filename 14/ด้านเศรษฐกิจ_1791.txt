รัฐบาลไทย-ข่าวทำเนียบรัฐบาล-ดร.สมชายฯ ให้เกียรติเป็นประธานพิธีประกาศผลและมอบรางวัลธุรกิจยานยนต์ยอดนิยมแห่งปี 2560

วันพุธที่ 6 ธันวาคม 2560
ดร.สมชายฯ ให้เกียรติเป็นประธานพิธีประกาศผลและมอบรางวัลธุรกิจยานยนต์ยอดนิยมแห่งปี 2560
ดร.สมชายฯ ให้เกียรติเป็นประธานพิธีประกาศผลและมอบรางวัลธุรกิจยานยนต์ยอดนิยมแห่งปี 2560 ณ อิมแพค เมืองทองธานี
วันที่ 6 ธันวาคม 2560 ดร.สมชาย หาญหิรัญ รัฐมนตรีช่วยว่าการกระทรวงอุตสาหกรรม ให้เกียรติเป็นประธานกล่าวเปิดงานและมอบรางวัลให้กับผู้แทนบริษัทธุรกิจยานยนต์ในพิธีประกาศผลและมอบรางวัลธุรกิจยานยนต์ยอดเยี่ยมแห่งปี 2560 Thailand Automotive Quality Award 2017 (TAQA)
ในปีนี้มีบริษัทที่ประกอบธุรกิจยานยนต์ เข้ารับรางวัลจำนวน 30 รางวัล โดยรางวัลแบ่งเป็นกลุ่มรางวัลยอดเยี่ยมด้านภาพลักษณ์ ด้านการขาย ด้านบริการหลังการขาย ด้านคุณภาพแรกใช้ผลิตภัณฑ์ และด้านผลิตภัณฑ์เกี่ยวเนื่องกับรถยนต์ ซึ่งรางวัลต่างๆ เหล่านี้ได้ตัดสินจากกลุ่มผู้ใช้ผลิตภัณฑ์ โดยมีบริษัทที่เข้ารับรางวัลอาทิเช่น โตโยต้า ฮอนด้า บีเอ็มดับเบิ้ลยู มาสด้า ปตท. เชลล์ ฟิล์มลามิน่า เป็นต้น
ทั้งนี้ในงานยังให้โอกา สให้ผู้แทนบริษัทผู้รับรางวัลได้แสดงความคิดเห็น แสดงวิสัยทัศน์ และโครงการพัฒนาธุรกิจยานยนต์ของตนเองในอนาคต

ที่มา : http://www.thaigov.go.th/news/contents/details/8581
