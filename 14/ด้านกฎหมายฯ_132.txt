รัฐบาลไทย-ข่าวทำเนียบรัฐบาล-กระทรวงยุติธรรม ปิดฉากประชุมวิชาการระดับชาติว่าด้วยการ “ยุติความรุนแรงต่อเด็กและเยาวชน” ในกระบวนการยุติธรรม ครั้งที่ ๑๕

วันอังคารที่ 4 กรกฎาคม 2560
กระทรวงยุติธรรม ปิดฉากประชุมวิชาการระดับชาติว่าด้วยการ “ยุติความรุนแรงต่อเด็กและเยาวชน” ในกระบวนการยุติธรรม ครั้งที่ ๑๕
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานพิธีปิดการประชุมวิชาการระดับชาติว่าด้วยงานยุติธรรม ครั้งที่ ๑๕
เมื่อวันศุกร์ที่ ๓๐ มิถุนายน ๒๕๖๐ เวลา ๑๕.๐๐ น.
ณ ห้องประชุมวายุภักดิ์ ๓-๔ โรงแรมเซ็นทรา บายเซ็นทารา
ศูนย์ราชการและคอนเวนชั่นเซ็นเตอร์ ถนนแจ้งวัฒนะ กรุงเทพฯ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานพิธีปิดการประชุมวิชาการระดับชาติว่าด้วยงานยุติธรรม ครั้งที่ ๑๕
ในหัวข้อว่าด้วยการยุติความรุนแรงต่อเด็กและเยาวชนในกระบวนการยุติธรรม
(The ๑๕ Th National Symposium on Ending Violence against Children in Juvenile Justice System)
จัดโดย กรมพินิจและคุ้มครองเด็กและเยาวชน ร่วมกับ สำนักงานกิจการยุติธรรม
โอกาสนี้ ปลัดกระทรวงยุติธรรม ได้มอบโล่รางวัลให้แก่ศูนย์ฝึกฯ และสถานพินิจฯ
ที่ชนะเลิศการแข่งขันทักษะวิชาชีพ ฯ พร้อมกล่าวปิดการประชุม ใจความสำคัญตอนหนึ่งว่า
ปัญหาของเด็กและเยาวชนเป็นเรื่องที่ควรให้ความสนใจกันมากขึ้น
ทั้งในเชิงการป้องกันและลดโอกาสการกระทำความผิดซ้ำของเด็กและเยาวชน
ดังนั้นสิ่งสำคัญที่สุดต้องสร้างความเปลี่ยนแปลงให้เกิดขึ้น เริ่มจากการเปลี่ยนแปลงตัวเอง
โดยการพัฒนาองค์ความรู้ใหม่ ๆ ให้กับผู้ปฏิบัติงานด้านเด็กและเยาวชนของกรมพินิจฯ
นอกจากนี้ ยังให้ความสำคัญกับการบูรณาการความร่วมมือกับสำนักงานกิจการยุติธรรม
เพื่อพัฒนางานด้านต่างๆ ตามนโยบายของรัฐมนตรีว่าการกระทรวงยุติธรรม
ตลอดจนสร้างความร่วมมือกับหน่วยงานต่างๆ ที่เกี่ยวข้องอันจะนำไปสู่การ
ปฏิบัติงานที่มีความก้าวหน้า สอดคล้องกับมาตรฐานของสหประชาชาติ
พร้อมทั้งเหมาะสมกับสถานการณ์ปัจจุบันและแนวโน้มในอนาคต
ซึ่งจะนำไปสู่ความเปลี่ยนแปลงที่ดีมาสู่ชีวิตของเด็กและเยาวชนภายใต้กระบวนการยุติธรรมโดยใช้ UN Model Strategies
นอกจากนี้ การประชุมดังกล่าว จะทำให้ประเทศไทยได้ข้อเท็จจริง ข้อมูล ข้อคิดเห็นและข้อเสนอแนะ
เพื่อนำไปกำหนดนโยบายในการปฏิบัติต่อเด็กและเยาวชนให้สอดคล้องกับเป้าหมายและการพัฒนาที่ยั่งยืน
(Sustainable Development Goals-SDGs) เกี่ยวกับการป้องกันเด็กจากความรุนแรงในทุกรูปแบบ
อีกทั้งนำไปเป็นข้อมูลเพื่อหารือและอภิปรายในการประชุมสหประชาชาติ
ว่าด้วยการป้องกันอาชญากรรมและความยุติธรรมทางอาญา สมัยที่ ๑๕
(United Nations Congress on Crime Prevention and Criminal Justice)
ซึ่งกำหนดจัดขึ้นในปี 2520 ณ ประเทศญี่ปุ่น

ที่มา : http://www.thaigov.go.th/news/contents/details/5004
