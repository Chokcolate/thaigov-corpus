รัฐบาลไทย-ข่าวทำเนียบรัฐบาล-รัฐบาลปฏิรูประบบบริหารสหกรณ์การเงิน เพิ่มเสถียรภาพแก่เงินฝากของสมาชิก

วันศุกร์ที่ 17 มีนาคม 2560
รัฐบาลปฏิรูประบบบริหารสหกรณ์การเงิน เพิ่มเสถียรภาพแก่เงินฝากของสมาชิก
รัฐบาลปฏิรูประบบบริหารจัดการสหกรณ์ที่ทำงานด้านการเงินเป็นหลัก ได้แก่ สหกรณ์ออมทรัพย์ และสหกรณ์เครดิตยูเนี่ยน โดยใช้หลักเกณฑ์เทียบเคียงกับการบริหารธนาคาร
ต่อจากนี้ไป ขอเชิญรับฟังไทยคู่ฟ้า ครับ
รัฐบาลปฏิรูประบบบริหารจัดการสหกรณ์ที่ทำงานด้านการเงินเป็นหลัก ได้แก่ สหกรณ์ออมทรัพย์ และสหกรณ์เครดิตยูเนี่ยน โดยใช้หลักเกณฑ์เทียบเคียงกับการบริหารธนาคารและแบ่งการทำงานออกเป็น 2 ระยะ คือ ระยะเร่งด่วน ให้นายทะเบียนสหกรณ์ออกระเบียบควบคุมการทำงานระหว่างรอพ.ร.บ.สหกรณ์ฉบับใหม่มีผลบังคับใช้ เช่น กำหนดให้แยกผู้วิเคราะห์กับผู้อนุมัติในการพิจารณาปล่อยสินเชื่อเพื่อถ่วงดุลอำนาจการตัดสินใจ ให้สมาชิกสมทบขอสินเชื่อได้ไม่เกินมูลค่าเงินฝากและหุ้นที่ตนเองมี ให้มีการเปิดเผยงบการเงินของสหกรณ์ให้สมาชิกรับทราบ ให้กรรมการดำรงตำแหน่งได้ไม่เกิน 2 วาระติดกัน เป็นต้น สำหรับระยะยาว จะมีกฎหมายกำกับดูแลสหกรณ์การเงินเป็นการเฉพาะ เพื่อสร้างความมั่นคงทางการเงินให้แก่สมาชิก
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/2470
