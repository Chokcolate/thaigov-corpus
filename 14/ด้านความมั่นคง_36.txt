รัฐบาลไทย-ข่าวทำเนียบรัฐบาล-รองปลัดกระทรวงดิจิทัลฯ ปาฐกถาพิเศษในงานเสวนา เรื่อง “รอบรู้ ทันภัย Cyber”

วันศุกร์ที่ 21 เมษายน 2560
รองปลัดกระทรวงดิจิทัลฯ ปาฐกถาพิเศษในงานเสวนา เรื่อง “รอบรู้ ทันภัย Cyber”
รองปลัดกระทรวงดิจิทัลฯ
นาวาอากาศเอก สมศักดิ์ ขาวสุวรรณ์ รองปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานพิธีเปิดงานและปาฐกถาพิเศษ หัวข้อ “พ.ร.บ.คอมพิวเตอร์ 2560” ในงานเสวนา เรื่อง “รอบรู้ ทันภัย Cyber” ภายใต้โครงการตรวจสอบเนื้อหาที่เผยแพร่ผ่านเทคโนโลยีสารสนเทศจากการกระจายเสียงจากวิทยุและโทรทัศน์ทั้งระบบดิจิทัลและอนาล็อก หรือ โครงการป้องกันภัยคุกคามทาง Cyber ซึ่งสำนักงานปลัดกระทรวงดิจิทัลฯ จัดขึ้นเพื่อเป็นการสร้างการตระหนักรู้ให้กับประชาชนให้เกิดความรู้ ความเข้าใจ ในการใช้สื่อเทคโนโลยีสารสนเทศในทางที่ถูกต้องและไม่ตกเป็นเหยื่อจากอาชญากรรมทางเทคโนโลยีสารสนเทศ รวมไปถึงการเปลี่ยนแปลงพฤติกรรม และสามารถเป็นผู้ถ่ายทอดความรู้ ความเข้าใจเรื่องดังกล่าวไปสู่ผู้อื่นต่อไปในอนาคต ซึ่งจะช่วยสร้างสังคมให้ปลอดภัยมากยิ่งขึ้น ณ โรงแรมที.เค. พาเลซ แอนด์ คอนเวนชั่น กรุงเทพฯ เมื่อวันที่ 20 เมษายน 2560
*************************

ที่มา : http://www.thaigov.go.th/news/contents/details/3202
