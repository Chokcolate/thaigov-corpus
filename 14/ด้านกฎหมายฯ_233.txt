รัฐบาลไทย-ข่าวทำเนียบรัฐบาล-ยธ. เปิดเวทีพัฒนาศักยภาพศูนย์ยุติธรรมชุมชุน  เพื่อช่วยเหลือประชาชนในพื้นที่ให้ได้รับความเป็นธรรม

วันอังคารที่ 19 กันยายน 2560
ยธ. เปิดเวทีพัฒนาศักยภาพศูนย์ยุติธรรมชุมชุน  เพื่อช่วยเหลือประชาชนในพื้นที่ให้ได้รับความเป็นธรรม
นางกรรณิการ์ แสงทอง รองปลัดกระทรวงยุติธรรม เป็นประธานเปิดโครงการอบรมเพื่อพัฒนาศักยภาพศูนย์ยุติธรรมชุมชน
เมื่อวันจันทร์ที่ ๑๘ กันยายน ๒๕๖๐ เวลา ๑๖.๐๐ น.
นางกรรณิการ์ แสงทอง รองปลัดกระทรวงยุติธรรม
เป็นประธานเปิดโครงการอบรมเพื่อพัฒนาศักยภาพศูนย์ยุติธรรมชุมชน
เพื่อขับเคลื่อนศูนย์ยุติธรรมชุมชนให้สามารถดำเนินงานด้านการอำนวยความยุติธรรมแก่ประชาชน
โดยการพัฒนาศักยภาพ และการถ่ายทอดองค์ความรู้ รวมถึงข้อมูลที่จำเป็น อาทิ สิทธิมนุษยชน
กองทุนยุติธรรม บทบาทของสำนักงานคณะกรรมการพัฒนาการบริหารงารยุติธรรมแห่งชาติ (กพยช.)
รวมถึงกฎหมายต่างๆ ที่เกี่ยวข้อง เป็นต้น สำหรับนำไปประยุกต์ใช้ในการปฏิบัติงานศูนย์ยุติธรรมชุมชนในพื้นที่
รวมทั้งเพื่อเปิดโอกาสให้ผู้เข้าร่วมอบรมมีโอกาสแลกเปลี่ยนประสบการณ์ข้อเสนอแนะในการปฏิบัติงานซึ่งกันและกัน
เพื่อให้ไปเป็นแนวทางช่วยเหลือและให้บริการแก่ประชาชนต่อไป
โดยมี นางสาวดวงหทัย แนวพณิช ผู้เชี่ยวชาญเฉพาะด้านพัฒนาระบบงานยุติธรรม
พร้อมด้วยผู้แทนจากสำนักงานยุติธรรมจังหวัด คณะกรรมการศูนย์ยุติธรรมชุมชน และผู้ที่เกี่ยวข้อง เข้าร่วมฯ
ทั้งนี้กำหนดจัดขึ้นในระหว่างวันที่ ๑๘ –๒๒ กันยายน ๒๕๖๐
ณ โรงแรมริชมอนด์ จังหวัดนนทบุรี
โอกาสนี้ รองปลัดกระทรวงยุติธรรม กล่าวว่า การขับเคลื่อนยุทธศาสตร์ของกระทรวงยุติธรรมไปสู่พื้นที่
ด้วยให้ภาคประชาชนได้เข้ามามีส่วนร่วมในด้านกระบวนการยุติธรรม ทั้งในด้านการป้องกัน แก้ไข บำบัด ฟื้นฟู
การบังคับใช้กฎหมาย การคุ้มครองสิทธิและเสรีภาพ และการเยียวยาเหยื่อ ทั้งนี้ เพื่อให้การดำเนินงานด้านอำนวยความยุติธรรม
ตอบสนองต่อความต้องการของประชาชนได้อย่างแท้จริง และทันเวลา ซึ่งการอบรมในครั้งนี้
จึงเป็นโอกาสสำคัญที่ผู้เข้าร่วมจะได้มีความรู้ ความเข้าใจและข้อมูลที่ถูกต้องเกี่ยวกับการอำนวยความเป็นธรรม
เพื่อนำไปให้บริการและช่วยเหลือประชาชนให้เกิดความสงบสุขเกิดในทุกพื้นที่ได้อย่างมีประสิทธิภาพต่อไป

ที่มา : http://www.thaigov.go.th/news/contents/details/6785
