รัฐบาลไทย-ข่าวทำเนียบรัฐบาล-รัฐบาลออกมาตรการพัฒนาอุตสาหกรรมหุ่นยนต์และระบบอัตโนมัติ

วันศุกร์ที่ 10 พฤศจิกายน 2560
รัฐบาลออกมาตรการพัฒนาอุตสาหกรรมหุ่นยนต์และระบบอัตโนมัติ
นับวันหุ่นยนต์และระบบอัตโนมัติยิ่งมีความสำคัญในธุรกิจการค้า ทั้งในภาคการผลิต และการบริการ เพราะจะช่วยให้อุตสาหกรรมสามารถยกระดับศักยภาพได้สูงขึ้นอย่างมีคุณภาพและมาตรฐานตามที่ต้องการ
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเดินหน้าพัฒนาหุ่นยนต์และระบบอัตโนมัติผ่านมาตรการหลัก ได้แก่ การยกเว้นภาษีเงินได้นิติบุคคลร้อยละ 300 ของรายจ่ายในการวิจัยพัฒนาด้านหุ่นยนต์และระบบอัตโนมัติ ให้สิทธิประโยชน์จากกองทุนพัฒนา SMEs และกองทุนเพิ่มขีดความสามารถในการแข่งขันสำหรับกลุ่มอุตสาหกรรมเป้าหมาย จัดตั้ง Center of Robotics Excellence เพื่อกำหนดแผนและวางมาตรฐานของผลิตภัณฑ์ รวมถึงสร้างเครือข่ายภาคอุตสาหกรรมและหน่วยงานวิชาการเพื่อแลกเปลี่ยนองค์ความรู้สร้างงานวิจัยและนวัตกรรม ทั้งนี้ รัฐบาลตั้งเป้ายกระดับให้ประเทศไทยเป็นผู้นำการผลิตของอาเซียน โดยส่งเสริมการใช้หุ่นยนต์ในภาคบริการภายในปี 2569 และคาดว่ามูลค่าการลงทุนจะเพิ่มขึ้นอีกราว 2 แสนล้านบาทภายใน 5 ปีข้างหน้าอีกด้วย
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/7967
