รัฐบาลไทย-ข่าวทำเนียบรัฐบาล-“ยุติธรรม” ลงนาม MOU เชื่อมโยงข้อมูลสารสนเทศ โดยวิธีทางอิเล็กทรอนิกส์ เพิ่มความสะดวก รวดเร็ว ในการให้บริการประชาชน

วันพฤหัสบดีที่ 16 มีนาคม 2560
“ยุติธรรม” ลงนาม MOU เชื่อมโยงข้อมูลสารสนเทศ โดยวิธีทางอิเล็กทรอนิกส์ เพิ่มความสะดวก รวดเร็ว ในการให้บริการประชาชน
นางกรรณิการ์  แสงทอง  รองปลัดกระทรวงยุติธรรม และนายอดิศักดิ์  ปัตรวลี ประธานศาลอุทธรณ์ภาค ๙ ร่วมเป็นเกียรติในพิธีลงนามบันทึกข้อตกลงความร่วมมือการเชื่อมโยงข้อมูลสารสนเทศ โดยวิธีทางอิเล็กทรอนิกส์
เมื่อวันพฤหัสบดีที่ ๑๖ มีนาคม ๒๕๖๐ เวลา ๑๐.๐๐ น.
ณ ห้องประชุม ชั้น ๕ ศาลแพ่งธนบุรี เขตจอมทอง กรุงเทพฯ
นางกรรณิการ์  แสงทอง  รองปลัดกระทรวงยุติธรรม
และนายอดิศักดิ์  ปัตรวลี ประธานศาลอุทธรณ์ภาค ๙
ร่วมเป็นเกียรติในพิธีลงนามบันทึกข้อตกลงความร่วมมือการเชื่อมโยงข้อมูลสารสนเทศ โดยวิธีทางอิเล็กทรอนิกส์
โดยมีนางสาวรื่นวดี  สุวรรณมงคล  อธิบดีกรมบังคับคดี
และนายโอภาส  อนันตสมบูรณ์ อธิบดีผู้พิพากษาศาลแพ่งธนบุรี ร่วมลงนาม
เพื่อเพิ่มประสิทธิภาพในการปฏิบัติงานบังคับคดี ให้มีความรวดเร็ว สมบูรณ์ และถูกต้อง
ตามกรอบการจัดอันดับความยากง่ายในการประกอบธุรกิจ (Ease of Doing Business) ของธนาคารโลก
และสามารถลดขั้นตอนในการดำเนินการบังคับคดี เพื่อเป็นการอำนวยความสะดวกให้กับประชาชนมากยิ่งขึ้น

ที่มา : http://www.thaigov.go.th/news/contents/details/2438
