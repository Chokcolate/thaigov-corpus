รัฐบาลไทย-ข่าวทำเนียบรัฐบาล-รอง นรม./รมว.กห. กำชับทุกเหล่าทัพ  ติดตามสภาพอากาศและสถานการณ์นำ้ภาคใต้ใกล้ชิด และให้พร้อมช่วยเหลือประชาชนทันทีในทุกพื้นที่

วันศุกร์ที่ 18 สิงหาคม 2560
รอง นรม./รมว.กห. กำชับทุกเหล่าทัพ  ติดตามสภาพอากาศและสถานการณ์นำ้ภาคใต้ใกล้ชิด และให้พร้อมช่วยเหลือประชาชนทันทีในทุกพื้นที่
รอง นรม./รมว.กห. กำชับทุกเหล่าทัพ  ติดตามสภาพอากาศและสถานการณ์นำ้ภาคใต้ใกล้ชิด และให้พร้อมช่วยเหลือประชาชนทันทีในทุกพื้นที่
พล.อ.ประวิตร วงษ์สุวรรณ รอง นรม. และ รมว.กห. ได้กำชับทุกเหล่าทัพ ให้ติดตามรายงานสภาพอากาศและสถานการณ์นำ้ในพื้นที่ภาคใต้อย่างใกล้ชิด และเตรียมการช่วยเหลือประชาชนในพื้นที่เสี่ยงที่มีฝนตกต่อเนื่องและเพิ่มมากขึ้น จนอาจทำให้เกิดภาวะน้ำล้นตลิ่ง น้ำท่วมฉับพลัน น้ำป่าไหลหลาก และดินโคลนถล่ม โดยเฉพาะพื้นที่ 6 จังหวัดภาคใต้ฝั่งตะวันตก ได้แก่ ระนอง พังงา ภูเก็ต กระบี่ ตรัง และสตูล ทั้งนี้ให้ประสานการทำงานร่วมกับส่วนราชการในพื้นที่อย่างใกล้ชิด เพื่อให้สามารถเข้าถึงประชาชนที่ได้รับผลกระทบในทุกพื้นที่ทันที
ขณะเดียวกัน พื้นที่ภาคตะวันออกเฉียงเหนือ ใน 4 จังหวัดที่ยังคงมีระดับนำ้เพิ่มสูง ได้แก่ ยโสธร สุรินทร์ ศรีสะเกษ และอุบลราชธานี พล.อ.ประวิตร ได้เน้นย้ำให้คงความต่อเนื่องในการสนับสนุนส่วนราชการในพื้นที่ ให้การช่วยเหลือประชาชนต่อไป จนกว่าสถานการณ์นำ้ในแต่ละพื้นที่จะคลี่คลาย
สำหรับในหลายจังหวัดที่สถานการณ์อุทกภัยเริ่มคลี่คลายแล้ว  ให้สนับสนุนจังหวัดในการตรวจสอบข้อมูลความเสียหายจากอุทกภัยเชิงพื้นที่ทั้งด้านชีวิตและที่อยู่อาศัย เพื่อประเมินและให้ความช่วยเหลือประชาชนร่วมกัน ในการฟื้นฟู ซ่อมแซมที่อยู่อาศัย และสาธารณูปโภคในภาพรวม เพื่อให้ประชาชนสามารถกลับมาดำเนินชีวิตได้ตามปกติโดยเร็ว

ที่มา : http://www.thaigov.go.th/news/contents/details/6014
