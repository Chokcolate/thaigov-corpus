รัฐบาลไทย-ข่าวทำเนียบรัฐบาล-ยธ. พิจารณาการเปิดเผยข้อมูลข่าวสาร ตาม พ.ร.บ.ข้อมูลข่าวสารของราชการ พ.ศ.๒๕๔๐

วันศุกร์ที่ 30 มิถุนายน 2560
ยธ. พิจารณาการเปิดเผยข้อมูลข่าวสาร ตาม พ.ร.บ.ข้อมูลข่าวสารของราชการ พ.ศ.๒๕๔๐
นายธวัชชัย ไทยเขียว รองปลัดกระทรวงยุติธรรม เป็นประธานการประชุมคณะกรรมการข้อมูลข่าวสารของสำนักปลัดกระทรวงยุติธรรม ครั้งที่ ๑/๒๕๖๐
เมื่อวันศุกร์ที่ ๓๐ มิถุนายน ๒๕๖๐ เวลา ๐๙.๓๐ น.
ณ ห้องประชุมกระทรวงยุติธรรม ๒ ชั้น ๘ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
นายธวัชชัย ไทยเขียว รองปลัดกระทรวงยุติธรรม
เป็นประธานการประชุมคณะกรรมการข้อมูลข่าวสารของสำนักปลัดกระทรวงยุติธรรม ครั้งที่ ๑/๒๕๖๐
สำหรับการประชุมครั้งนี้ คณะกรรมการฯ ได้ให้ความเห็นชอบในประเด็น ดังนี้
๑. การเปิดเผยข้อมูลข่าวสารและเอกสารของราชการ ควรพิจารณาเป็นกรณี โดยยึดหลักเกณฑ์
ตามพระราชบัญญัติข้อมูลข่าวสารของราชการ พ.ศ.๒๕๔๐
๒. ควรประเมินอัตราการเรียกเก็บค่าธรรมเนียมในการขอสำเนาข้อมูลข่าวสารและเอกสาร
โดยยึดหลักเกณฑ์ ตามประกาศคณะกรรมการข้อมูลข่าวสารของราชการ
เรื่อง การเรียกค่าธรรมเนียมการขอสำเนาหรือขอสำเนาที่มีคำรับรองถูกต้องของข้อมูลข่าวสารของราชการ
๓. จัดตั้งคณะทำงานเพื่อเก็บรวบรวมข้อมูลข่าวสารและเอกสารที่สามารถสืบค้นได้ในรูปแบบข้อมูลอิเล็กทรอนิกส์
และเผยแพร่ทางเว็บไซต์ของกระทรวงยุติธรรม
๔. ดำเนินการตามแนวทางเกณฑ์การประเมินศูนย์ข้อมูลข่าวสารของราชการ
เพื่อให้สำนักงานปลัดกระทรวงยุติธรรมเป็นองค์กรต้นแบบด้านข้อมูลข่าวสาร
๕. กำหนดให้มีการประชุมคณะกรรมการฯ ทุกๆ ๔ เดือน

ที่มา : http://www.thaigov.go.th/news/contents/details/4929
