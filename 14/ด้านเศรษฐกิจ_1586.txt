รัฐบาลไทย-ข่าวทำเนียบรัฐบาล-กรุงไทยนำผลิตภัณฑ์และโปรโมชั่นร่วมงานสัมมนาบริหารความเสี่ยง FX ของ SMEs

วันศุกร์ที่ 3 พฤศจิกายน 2560
กรุงไทยนำผลิตภัณฑ์และโปรโมชั่นร่วมงานสัมมนาบริหารความเสี่ยง FX ของ SMEs
ธนาคารกรุงไทย นำผลิตภัณฑ์ด้านการค้าระหว่างประเทศ ให้บริการในงานสัมมนา “การบริหารความเสี่ยง FX ของ SMEs” ที่อิมแพ็ค เมืองทองธานี วันที่ 6 พฤศจิกายนนี้ เพื่อสนับสนุนธุรกิจนำเข้าและส่งออกอย่างครบวงจร
ธนาคารกรุงไทย นำผลิตภัณฑ์ด้านการค้าระหว่างประเทศ ให้บริการในงานสัมมนา “การบริหารความเสี่ยง FX ของ SMEs” ที่อิมแพ็ค เมืองทองธานี วันที่ 6 พฤศจิกายนนี้ เพื่อสนับสนุนธุรกิจนำเข้าและส่งออกอย่างครบวงจร พร้อมโปรโมชั่น KTB Trade Finance Rewards ทำธุรกรรมด้านการค้าต่างประเทศ รับ KTB Gift Card มูลค่าสูงสุด 35,000 บาท
นายรวินทร์ บุญญานุสาสน์ ผู้ช่วยกรรมการผู้จัดการใหญ่อาวุโส สายงานตลาดเงินตลาดทุนธนาคารกรุงไทย เปิดเผยว่า ตามที่ธนาคารแห่งประเทศไทย สำนักงานส่งเสริมวิสาหกิจขนาดกลางและขนาดย่อม (สสว.) และธนาคารเพื่อการส่งออกและนำเข้าแห่งประเทศไทย (เอ็กซิมแบงก์) จัดงานสัมมนาโครงการ “การบริหารความเสี่ยง FX ของ SMEs” เพื่อสร้างความรู้ความเข้าใจเรื่องการบริการความเสี่ยงจากอัตราแลกเปลี่ยน ด้วยสัญญาสิทธิในการซื้อขายเงินตราต่างประเทศในอนาคต (FX Options) แก่ผู้ประกอบการ SME ที่ประกอบธุรกิจนำเข้าและส่งออก ที่อิมแพ็ค เมืองทองธานี ในวันที่ 6 พฤศจิกายนนี้ และธนาคารได้เข้าร่วมโครงการดังกล่าวนั้น
ธนาคารจะนำผลิตภัณฑ์ Import - Export Solutions ไปให้บริการ เพื่อสนับสนุนธุรกิจนำเข้าและส่งออกอย่างครบวงจร เช่น การชำระเงินค่านำเข้า-ส่งออกสินค้า (L/C) ผ่านเครือข่ายธนาคารตัวแทนทั่วโลก การค้ำประกันระหว่างประเทศ การค้ำประกันเพื่อรับสินค้า การป้องกันความเสี่ยงจากอัตราแลกเปลี่ยน รวมทั้งสินเชื่อสำหรับผู้นำเข้าและส่งออก ตลอดจนบริการ KTB Trade Online เพื่อให้ลูกค้าสามารถทำธุรกรรมด้านการค้าระหว่างประเทศผ่านสมาร์ทโฟนหรือแทบเล็ต โดยสามารถเรียกดูข้อมูลต่างๆ ได้แบบ Real-Time ช่วยลดขั้นตอนการทำงานและค่าใช้จ่าย
นอกจากนี้ ธนาคารยังมีโปรโมชั่น KTB Trade Finance Rewards เมื่อทำธุรกรรมการค้าระหว่างประเทศกับธนาคาร จะได้รับคะแนนสะสม Trade Finance Point เพื่อนำไปแลก KTB Gift Card มูลค่า 1,000 บาท ต่อ 1 Trade Finance Point แลกได้สูงสุด 30,000 บาท และหากสะสม Trade Finance Point สูงสุด 5 อันดับแรก จะได้รับโบนัสพิเศษเพิ่มอีก 5,000 บาท โดยสามารถสะสมคะแนนเพื่อแลกสิทธิได้จนถึงสิ้นปีนี้
ฝ่ายสื่อสารองค์กรและภาพลักษณ์
โทร.0-2208-4174-8

ที่มา : http://www.thaigov.go.th/news/contents/details/7807
