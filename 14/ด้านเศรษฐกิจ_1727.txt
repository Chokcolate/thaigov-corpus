รัฐบาลไทย-ข่าวทำเนียบรัฐบาล-ปลัดกระทรวงอุตสาหกรรมหารือแก้ไขปัญหาให้ภาคธุรกิจอุตสาหกรรมในพื้นที่ภาคใต้

วันอาทิตย์ที่ 26 พฤศจิกายน 2560
ปลัดกระทรวงอุตสาหกรรมหารือแก้ไขปัญหาให้ภาคธุรกิจอุตสาหกรรมในพื้นที่ภาคใต้
ปลัดกระทรวงอุตสาหกรรมหารือแก้ไขปัญหาให้ภาคธุรกิจอุตสาหกรรมในพื้นที่ภาคใต้ ณ ห้องประชุมหลาโอน ศูนย์ส่งเสริมอุตสาหกรรมภาคที่ 11 จังหวัดสงขลา
วันนี้ (26 พฤศจิกายน 2560)/จ.สงขลา
นายพสุ โลหารชุน ปลัดกระทรวงอุตสาหกรรม เป็นประธานประชุมหารือหน่วยงานภาครัฐและภาคเอกชนในพื้นที่ภาคใต้ และภาคใต้ชายแดน โดยมีนายกอบชัย สังสิทธิสวัสดิ์ อธิบดีกรมส่งเสริมอุตสาหกรรม นายณัฐพล รังสิตพล เลขาธิการสำนักงานมาตรฐานผลิตภัณฑ์อุตสาหกรรม ร้อยเอกธเนศ จันทกลิ่น รองอธิบดีกรมโรงงานอุตสาหกรรม นายจุลพงษ์ ทวีศรี รองอธิบดีกรมอุตสาหกรรมพื้นฐานและการเหมืองแร่
อุตสาหกรรมจังหวัด 14 จังหวัดภาคใต้ และผู้บริหารภาคเอกชน นำโดยนายอภินันท์ ศรีสมานุวัตร ประธานกิตติมศักดิ์ สภาอุตสาหกรรมจังหวัดสงขลา  นายมานะ ศรีพิทักษ์ ประธานสภาอุตสาหกรรมจังหวัดสงขลา นายกวิศพงศ์ สิริธนนท์สกุล ประธานหอการค้าจังหวัดสงขลา นายพิชัย จงไพรัตน์ ประธานสมาพันธ์เอสเอ็มอีจังหวัดสงขลา รวมทั้งประธานสภาอุตสาหกรรมและประธานหอการค้าจังหวัดในพื้นที่ภาคใต้ ร่วมประชุมและรับฟังอุปสรรคต่างๆ เพื่อหาแนวทางแก้ไขปัญหาของผู้ประกอบการในพื้นที่ พร้อมสั่งการให้หน่วยงานรัฐ ทำงานร่วมกับภาคเอกชนอย่างใกล้ชิด ณ ห้องประชุมหลาโอน ศูนย์ส่งเสริมอุตสาหกรรมภาคที่ 11 จังหวัดสงขลา

ที่มา : http://www.thaigov.go.th/news/contents/details/8359
