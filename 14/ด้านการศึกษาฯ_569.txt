รัฐบาลไทย-ข่าวทำเนียบรัฐบาล-รมว.ดิจิทัลฯ ร่วมเสวนาหัวข้อ “ทิศทางเทคโนโลยีโทรคมนาคม และนโยบาย ICT ของประเทศไทย”

วันจันทร์ที่ 5 กุมภาพันธ์ 2561
รมว.ดิจิทัลฯ ร่วมเสวนาหัวข้อ “ทิศทางเทคโนโลยีโทรคมนาคม และนโยบาย ICT ของประเทศไทย”
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นวิทยากรบรรยายและเสวนาแลกเปลี่ยนความคิดเห็นในหัวข้อ “ทิศทางเทคโนโลยีโทรคมนาคม และนโยบาย ICT ของประเทศไทย” โดยองค์การกระจายเสียงและแพร่ภาพสาธารณะแห่งประเทศไทย (ส.ส.ท.) จัดขึ้น เพื่อเป็นข้อมูลให้แก่คณะกรรมการนโยบาย คณะกรรมการบริหาร และผู้อำนวยการสำนักต่างๆ ได้มีความรู้ความเข้าใจในทิศทางเทคโนโลยีโทรคมนาคมของโลกที่มีการพัฒนาไปอย่างรวดเร็ว ตลอดจนนโยบาย ICT ของภาครัฐในอีก 5 ปีข้างหน้า เพื่อเป็นกรอบและฐานข้อมูลในการวางทิศทางการดำเนินงานสื่อสารสาธารณะในอนาคตให้เหมาะสมและเป็นประโยชน์ต่อสังคมไทยให้มากที่สุด เมื่อวันที่ 1 กุมภาพันธ์ 2561 ณ ห้อง Training Room 3 อาคารศูนย์การเรียนรู้ องค์การกระจายเสียงและแพร่ภาพสาธารณะแห่งประเทศไทย ถนนวิภาวดีรังสิต กรุงเทพฯ
**********************

ที่มา : http://www.thaigov.go.th/news/contents/details/9842
