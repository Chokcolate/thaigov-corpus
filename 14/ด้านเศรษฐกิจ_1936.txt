รัฐบาลไทย-ข่าวทำเนียบรัฐบาล-พิธีปิดตลาดคลองผดุงกรุงเกษม ทำเนียบรัฐบาล หลังจัดมา 2 ปี หวังนำไปเป็นต้นแบบตลาดประชารัฐทั่วประเทศในปีหน้า

วันพฤหัสบดีที่ 28 ธันวาคม 2560
พิธีปิดตลาดคลองผดุงกรุงเกษม ทำเนียบรัฐบาล หลังจัดมา 2 ปี หวังนำไปเป็นต้นแบบตลาดประชารัฐทั่วประเทศในปีหน้า
พิธีปิดตลาดคลองผดุงกรุงเกษม ทำเนียบรัฐบาล หลังจัดมา 2 ปี หวังนำไปเป็นต้นแบบตลาดประชารัฐทั่วประเทศในปีหน้า ที่คลองผดุงกรุงเกษม ข้างทำเนียบรัฐบาล
เมื่อวันที่ 27 ธันวาคม 2560 : นางสาวนิสากร  จึงเจริญธรรม รองปลัดกระทรวงอุตสาหกรรม ร่วมพิธีปิดงาน “สุดยอด SME  ส่งสุข ส่งท้าย ส่งความประทับใจตลาดเกษตร 2560” ที่คลองผดุงกรุงเกษม ข้างทำเนียบรัฐบาล หลังจากที่จัดมาเป็นเวลา 2 ปี
ทั้งนี้ ตลาดคลองผดุงกรุงเกษมเป็นตลาดที่ก่อตั้งขึ้นตามนโยบายของพล.อ.ประยุทธ์ จันทร์โอชา นายกรัฐมนตรีและหัวหน้าคณะรักษาความสงบแห่งชาติ(คสช.) โดยเริ่มตั้งแต่เดือนมกราคม 2558 จนครั้งสุดท้ายในเดือนธันวาคม 2560 นี้ รวมทั้งหมด 38 ครั้ง โดยมีพล.อ.วิลาศ อรุณศรี เลขาธิการนายกรัฐมนตรี เป็นประธานในพิธีปิดตลาด
ที่ผ่านมามีหน่วยงานรัฐและเอกชนสลับสับเปลี่ยนมาเป็นเจ้าภาพจำนวน 24 หน่วยงาน โดยมีธนาคารพัฒนาวิสาหกิจขนาดกลางและขนาดย่อมแห่งประเทศไทย รับหน้าที่เป็นเจ้าภาพครั้งสุดท้าย ระหว่างวันที่ 12-27 ธันวาคม 2560 ซึ่งที่ผ่านมามีผู้ประกอบการ กลุ่มเกษตรกรวิสาหกิจชุมชน เอสเอ็มอี และโอทอปเข้าร่วมจำหน่ายสินค้ากว่า 8,000 ราย มีผู้เข้าเที่ยวชมงานกว่า 4,000,000 ล้านคน ยอดเงินสะพัดจากร้านค้าภายในงานกว่า 2,000 ล้านบาท ซึ่งความสำเร็จของตลาดคลองผดุงกรุงเกษม จะนำไปขยายผลเป็นต้นแบบของการจัดตลาดในรูปแบบ “ประชารัฐ” ในปี 2561 และจะกระจายจัดกว่า 6,500 จุด ทั่วประเทศต่อไป

ที่มา : http://www.thaigov.go.th/news/contents/details/9087
