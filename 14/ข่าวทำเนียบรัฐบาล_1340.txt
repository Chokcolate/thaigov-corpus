รัฐบาลไทย-ข่าวทำเนียบรัฐบาล-นายกฯ ให้กำลังใจกำลังพลเนื่องในวันกองทัพไทย ย้ำให้ตระหนักในหน้าที่ มุ่งปกป้องสถาบันหลักของชาติ และดำเนินชีวิตอย่างพอเพียง สามัคคี มีวินัย ซื่อสัตย์ คำนึงถึงประโยชน์ส่วนรวม

วันศุกร์ที่ 19 มกราคม 2561
นายกฯ ให้กำลังใจกำลังพลเนื่องในวันกองทัพไทย ย้ำให้ตระหนักในหน้าที่ มุ่งปกป้องสถาบันหลักของชาติ และดำเนินชีวิตอย่างพอเพียง สามัคคี มีวินัย ซื่อสัตย์ คำนึงถึงประโยชน์ส่วนรวม
นายกฯ ให้กำลังใจกำลังพลเนื่องในวันกองทัพไทย ย้ำให้ตระหนักในหน้าที่ มุ่งปกป้องสถาบันหลักของชาติ และดำเนินชีวิตอย่างพอเพียง สามัคคี มีวินัย ซื่อสัตย์ คำนึงถึงประโยชน์ส่วนรวม
วันที่ 19 ม.ค.61 พลเอก ประยุทธ์ จันทร์โอชา นายกรัฐมนตรี ให้กำลังใจกำลังพลของกองทัพไทย เนื่องในวันกองทัพไทยวานนี้ (18 ม.ค.61) ซึ่งถือเป็นวันสำคัญของชาติไทย ที่สมเด็จพระนเรศวรมหาราชทรงประกอบพระมหาวีรกรรมกระทำยุทธหัตถีมีชัยชนะ เมื่อปี พ.ศ. 2135 โดยขอให้กำลังพลและครอบครัว มีความสุขความเจริญ เป็นกำลังสำคัญของกองทัพไทยในการดำรงชาติ ศาสนา พระมหากษัตริย์ และประชาชน สืบไป
“นายกฯ รู้สึกภาคภูมิใจทุกครั้งเมื่อถึงวันกองทัพไทย เพราะประเทศชาติของเรามีพระมหากษัตริย์และบรรพชนที่ยอมสละชีวิตและเลือดเนื้อ เพื่อความอยู่รอดของบ้านเมืองจนถึงปัจจุบัน เป็นแบบอย่างให้ทหารทั้งหลายสืบทอดกันต่อมา”
นอกจากนี้ นายกรัฐมนตรียังได้ขอให้ทหารทุกนายตระหนักในหน้าที่ความรับผิดชอบต่อชาติ ร่วมแรงร่วมใจกันพิทักษ์รักษาสถาบันหลัก ดำรงไว้ซึ่งอธิปไตยและผลประโยชน์ชาติ สนับสนุนภารกิจของรัฐบาลในการพัฒนาและแก้ไขปัญหาของบ้านเมือง รวมทั้งดำเนินชีวิตด้วยความพอเพียง สามัคคี มีวินัย ซื่อสัตย์ และปฏิบัติหน้าที่เพื่อประโยชน์ของส่วนรวมอย่างเคร่งครัด
----------------------------

ที่มา : http://www.thaigov.go.th/news/contents/details/9484
