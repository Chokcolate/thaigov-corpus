รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ ร่วมสนทนาการขับเคลื่อนประเทศไทยด้วยเศรษฐกิจดิจิทัล ในงาน “Digital1Trends Summit”

วันอังคารที่ 23 พฤษภาคม 2560
รมว.กระทรวงดิจิทัลฯ ร่วมสนทนาการขับเคลื่อนประเทศไทยด้วยเศรษฐกิจดิจิทัล ในงาน “Digital1Trends Summit”
รมว.กระทรวงดิจิทัลฯ
ดร.พิเชฐ ดุรงคเวโจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ร่วมสนทนาในหัวข้อ “DIGITAL Economy - Driven in Thailand” กับนายสุทธิชัย หยุ่น ที่ปรึกษาเครือเนชั่น กรุ๊ป ในงานสัมมนา “Digital Trends Summit” ซึ่งหนังสือพิมพ์กรุงเทพธุรกิจและสถานีโทรทัศน์ดิจิตอล NOW26 จัดขึ้นเพื่อติดตามเทรนด์ด้านดิจิทัลและนำเทคโนโลยีดิจิทัลเหล่านั้นมาประยุกต์ใช้ในการทำธุรกิจให้มีประสิทธิภาพ ทั้งนี้ ดร.พิเชฐฯ กล่าวถึง การพัฒนาดิจิทัลในประเทศไทย ทุกภาคส่วนต้องมีส่วนร่วมในการดำเนินงาน โดยเอกชนควรเป็นผู้นำในการพัฒนา และภาครัฐเป็นผู้ให้การสนับสนุน อาทิ โครงการยกระดับโครงสร้างพื้นฐานโทรคมนาคมเพื่อขับเคลื่อนเศรษฐกิจของประเทศ หรือเน็ตประชารัฐ ได้เปิดโอกาสให้ผู้ประกอบการไทยเข้าร่วมด้วย เพื่อให้มีการแข่งขันที่เป็นธรรม ซึ่งกระทรวงฯ มีความเชื่อมั่นว่าภายในสิ้นปี 2560 นี้ ในจำนวน 24,700 หมู่บ้าน จะต้องมีอินเทอร์เน็ตใช้ และมีจุดกระจายสัญญาณฟรีไวไฟหมู่บ้านละหนึ่งจุดเป็นอย่างน้อย งานดังกล่าวจัดขึ้น เมื่อวันที่ 19 พฤษภาคม 2560 ณ ห้องแกรนด์บอลรูม โรงแรมอินเตอร์คอนติเนนตัล กรุงเทพฯ
*********************************

ที่มา : http://www.thaigov.go.th/news/contents/details/3936
