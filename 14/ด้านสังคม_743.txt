รัฐบาลไทย-ข่าวทำเนียบรัฐบาล-รมว.สธ.แนะร้านสะดวกซื้อขายสินค้าที่มีประโยชน์ต่อสุขภาพของประชาชน

วันจันทร์ที่ 9 ตุลาคม 2560
รมว.สธ.แนะร้านสะดวกซื้อขายสินค้าที่มีประโยชน์ต่อสุขภาพของประชาชน
​รัฐมนตรีว่าการกระทรวงสาธารณสุขแนะร้านสะดวกขายสินค้าที่มีประโยชน์ต่อสุขภาพของประชาชนย้ำไม่ควรขายขายเบียร์แบบกด เพราะทำให้ประชาชนเข้าถึงปัจจัยเสี่ยงได้ง่ายขึ้น
รัฐมนตรีว่าการกระทรวงสาธารณสุขแนะร้านสะดวกขายสินค้าที่มีประโยชน์ต่อสุขภาพของประชาชนย้ำไม่ควรขายขายเบียร์แบบกด เพราะทำให้ประชาชนเข้าถึงปัจจัยเสี่ยงได้ง่ายขึ้น
วันนี้(9 ตุลาคม 2560)ศ.คลินิก เกียรติคุณ นพ.ปิยะสกล สกลสัตยาทร รัฐมนตรีว่าการกระทรวงสาธารณสุข ให้สัมภาษณ์ถึงเรื่องที่ร้านสะดวกซื้อมีการขายเบียร์สดแบบกดว่า ในวันที่ 10 ตุลาคม 2560 จะมีการประชุมคณะอนุกรรมการพิจารณาการกระทำผิดตามพระราชบัญญัติ(พ.ร.บ.)ควบคุมเครื่องดื่มแอลกอฮอล์ พ.ศ.2551เพื่อพิจารณาการขายเบียร์สดแบบกดที่ร้านสะดวกซื้อโดยจะเน้นกรอบกฎหมายเป็นหลัก เนื่องจากเบียร์สดเหมาะสำหรับการจำหน่ายแล้วดื่มทันทีเหมือนกับการดื่มในร้าน ดังนั้นการขายเบียร์สดแบบกดในร้านสะดวกซื้อจึงเป็นการเข้าถึงเครื่องดื่มที่เป็นโทษต่อสุขภาพได้ง่ายขึ้น
“สำหรับส่วนตัวคิดว่าในต่างประเทศก็ไม่มีเบียร์แบบกดขายในร้านสะดวกซื้อ จึงไม่อยากให้มีการขายเบียร์สดแบบกดในร้านสะกวดซื้อเพราะจะส่งผลเสียต่อสุขภาพประชาชน และสังคม เป็นอย่างมาก ร้านสะดวกซื้อควรเป็นตัวอย่างขายสิ่งที่มีประโยชน์ เป็นผู้ชี้นำสังคมให้ทำในสิ่งที่ดี” ศ.คลินิก เกียรติคุณ นพ.ปิยะสกล กล่าว

ที่มา : http://www.thaigov.go.th/news/contents/details/7250
