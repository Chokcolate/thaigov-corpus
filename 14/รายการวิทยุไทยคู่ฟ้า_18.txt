รัฐบาลไทย-ข่าวทำเนียบรัฐบาล-รัฐบาลบริหารจัดการน้ำอย่างเป็นระบบ ป้องกันวิกฤตภัยแล้ง

วันพฤหัสบดีที่ 23 มีนาคม 2560
รัฐบาลบริหารจัดการน้ำอย่างเป็นระบบ ป้องกันวิกฤตภัยแล้ง
รัฐบาลบริหารจัดการน้ำอย่างต่อเนื่องและเป็นระบบ ส่งผลให้ปริมาณน้ำในอ่างเก็บน้ำขนาดใหญ่ 34 แห่งอยู่ในเกณฑ์ดี มีน้ำใช้การได้มากกว่าปีที่แล้ว 7,984 ล้าน ลบ.ม.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลบริหารจัดการน้ำอย่างต่อเนื่องและเป็นระบบ ส่งผลให้ปริมาณน้ำในอ่างเก็บน้ำขนาดใหญ่ 34 แห่งอยู่ในเกณฑ์ดี มีน้ำใช้การได้มากกว่าปีที่แล้ว 7,984 ล้าน ลบ.ม. นอกจากนี้ ยังมีปฏิบัติการฝนหลวงในช่วงเดือน มี.ค. – พ.ค.60 เพื่อบรรเทาปัญหาหมอกควันไฟป่าในภาคเหนือและเพิ่มปริมาณน้ำในเขื่อน ส่วนเดือนมิ.ย. – ต.ค. เน้นเติมน้ำต้นทุนในเขื่อนที่มีน้ำน้อยและพื้นที่การเกษตรที่ฝนทิ้งช่วง รวมทั้งยังมีมาตรการลดความเสี่ยงจากภัยแล้งด้านการเกษตร เช่น ส่งเสริมการเลี้ยงสัตว์แบบผสมผสาน การปลูกพืชปุ๋ยสด การสำรองเมล็ดพันธุ์พืชไร่ เป็นต้น ทั้งนี้ รัฐบาลขอความร่วมมือเกษตรกรและประชาชนใช้น้ำอย่างเหมาะสม ปรับเปลี่ยนไปปลูกพืชใช้น้ำน้อยที่ให้ผลผลิตดีและสร้างรายได้มากกว่า เพื่อบรรเทาปัญหาการขาดแคลนน้ำที่อาจเกิดขึ้น
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/2617
