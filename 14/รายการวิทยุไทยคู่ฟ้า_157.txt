รัฐบาลไทย-ข่าวทำเนียบรัฐบาล-รัฐบาลเปิดสถานีเคเบิลใต้น้ำระหว่างประเทศเพิ่มศักยภาพด้านโทรคมนาคมไทย

วันศุกร์ที่ 17 พฤศจิกายน 2560
รัฐบาลเปิดสถานีเคเบิลใต้น้ำระหว่างประเทศเพิ่มศักยภาพด้านโทรคมนาคมไทย
เสริมศักยภาพของเคเบิลใต้น้ำให้แข็งแรง มีเสถียรภาพ มีความจุที่เพิ่มขึ้น รับ-ส่งข้อมูล ระหว่าง 3 ทวีป ข้ามซีกโลกได้อย่างรวดเร็ว
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเปิดสถานีเคเบิลใต้น้ำปากบารา จ.สตูล เพื่อรองรับโครงการเคเบิลใต้น้ำระหว่างประเทศ เอเชีย-แอฟริกา-ยุโรป 1 ซึ่งเป็นเคเบิลใต้น้ำความจุสูงระบบแรกที่มีเส้นทางหลักผ่านประเทศไทย 25,000 กม. และเชื่อมต่อไปยังอีก 17 ประเทศใน 3 ทวีปทั่วโลก ช่วยให้การรับส่งข้อมูลทางอินเทอร์เน็ตระหว่างประเทศเป็นไปอย่างรวดเร็วและมีเสถียรภาพมากขึ้น นอกจากนี้ ยังช่วยเพิ่มขีดความสามารถในการแข่งขันของไทยในการเป็นศูนย์กลางดิจิทัลในภูมิภาค ช่วยลดต้นทุนด้านโทรคมนาคมแก่ผู้ประกอบการและประชาชนทั่วไป ทั้งนี้ รัฐบาลตั้งเป้ายกระดับศักยภาพด้านโทรคมนาคมเพื่อขับเคลื่อนเศรษฐกิจของประเทศตามนโยบายไทยแลนด์ 4.0 และเสริมสร้างคุณภาพชีวิตที่ดีให้กับคนไทยในระยะยาว
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/8161
