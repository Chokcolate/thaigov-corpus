รัฐบาลไทย-ข่าวทำเนียบรัฐบาล-โฆษกฯ เผยรัฐบาลเตรียมเปิดตึกภักดีบดินทร์ จัดรายการร่วมแลกเปลี่ยนความคิดเห็นกับสื่อฯ “ภายใต้ชื่อ “สื่ออยากรู้ รัฐบาลอยากเล่า” ตอน “กฎหมายหลายรส  กับอนาคตประเทศไทย”

วันพฤหัสบดีที่ 25 มกราคม 2561
โฆษกฯ เผยรัฐบาลเตรียมเปิดตึกภักดีบดินทร์ จัดรายการร่วมแลกเปลี่ยนความคิดเห็นกับสื่อฯ “ภายใต้ชื่อ “สื่ออยากรู้ รัฐบาลอยากเล่า” ตอน “กฎหมายหลายรส  กับอนาคตประเทศไทย”
โฆษกฯ เผยรัฐบาลเตรียมเปิดตึกภักดีบดินทร์ จัดรายการร่วมแลกเปลี่ยนความคิดเห็นกับสื่อฯ “ภายใต้ชื่อ “สื่ออยากรู้ รัฐบาลอยากเล่า” ตอน “กฎหมายหลายรส กับอนาคตประเทศไทย”   โดยมีนายวิษณุฯ รองนายกรัฐมนตรี จะมาร่วมชี้แจงในประเด็นข้อกฎหมายที่สื่อฯ สนใจ
วันนี้ (23 ม.ค. 61 ) เวลา 13.30 น. ณ ศูนย์แถลงข่าวรัฐบาล ตึกนารีสโมสร ทำเนียบรัฐบาล ภายหลังเสร็จสิ้นการประชุมคณะรัฐมนตรี (ครม.)  ซึ่งมีพลเอก ประยุทธ์ จันทร์โอชา นายกรัฐมนตรี เป็นประธานฯ พลโท สรรเสริญ แก้วกำเนิด โฆษกประจำสำนักนายกรัฐมนตรี ได้กล่าวถึงการจัดแถลงข่าวตามข้อสั่งการนายกรัฐมนตรี เพื่อให้ข้อมูลข้อเท็จจริงและชี้แจงในประเด็นต่าง ๆ ที่สังคมและสื่อมวลชนให้ความสนใจว่า  รัฐมนตรีประจำสำนักนายกรัฐมนตรี (นายกอบศักดิ์ ภูตระกูล) ได้ดำเนินการจัดงาน Meet the Press ครั้งที่ 1 เมื่อวันพฤหัสบดีที่ 18 มกราคม 2561 ขึ้นตามข้อสั่งการนายกรัฐมนตรี  โดยมีนายพิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม ร่วมชี้แจงในประเด็น “ 2561 ปีแห่ง Digital” ณ ตึกนารีสโมสร ทำเนียบรัฐบาล
สำหรับการจัดงานในครั้งต่อไปจะขึ้น ในวันพฤหัสบดีที่ 25 มกราคม 2561  เวลา 13.30 น. ณ ตึกภักดีบดินทร์ ทำเนียบรัฐบาล ภายใต้ชื่อ “สื่ออยากรู้ รัฐบาลอยากเล่า” ตอน “กฎหมายหลายรส กับอนาคตประเทศไทย”   โดยรองนายกรัฐมนตรี (นายวิษณุ เครืองาม) จะมาร่วมแลกเปลี่ยนความคิดเห็นและชี้แจ้งในประเด็นต่าง ๆ ที่สื่อมวลชนสนใจ เช่น กฎหมายที่เกี่ยวกับการอำนวยความสะดวกทางการค้า กฎหมายเรื่องการป้องกันปราบปรามการทุจริต ตลอดจนประเด็นที่เกี่ยวกับการเมือง โดยเฉพาะเรื่องการประกาศใช้พระราชบัญญัติประกอบการเลือกตั้งที่จะมีผลบังคับใช้ภายหลังประกาศในราชกิจจานุเบกษาแล้ว 90 วัน เป็นต้น
พร้อมกันนี้ จะมีการถ่ายทอดสดรายการดังกล่าวผ่านทาง Facebook Live ไทยคู่ฟ้า รวมทั้งมีการเชื่อมสัญญาณเครือข่ายสื่อที่อยู่ในการดูแลของรัฐ เช่น ช่อง 9 ช่อง 5 และ NBT เป็นต้น
----------------
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/9569
