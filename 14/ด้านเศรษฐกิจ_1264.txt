รัฐบาลไทย-ข่าวทำเนียบรัฐบาล-รมว.ดิจิทัลฯ เป็นประธานเปิดงาน “CAT Network Showcase 2017”

วันพุธที่ 13 กันยายน 2560
รมว.ดิจิทัลฯ เป็นประธานเปิดงาน “CAT Network Showcase 2017”
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานเปิดงาน “CAT Network Showcase 2017” ภายใต้แนวความคิด “Thailand 4.0 Let’s Rock” พร้อมยังได้แสดงวิสัยทัศน์เกี่ยวกับการดำเนินโครงการต่างๆ ที่กระทรวงดิจิทัลฯ และ บริษัท กสท โทรคมนาคม จำกัด (มหาชน) หรือ CAT รัฐวิสาหกิจในสังกัดกระทรวงฯ ได้ร่วมกันขับเคลื่อนประเทศตามนโยบายไทยแลนด์ 4.0 เพื่อนำพาประเทศไทยก้าวสู่สังคมดิจิทัลอย่างเป็นรูปธรรม โดยเฉพาะการลงทุนในโครงการ Digital Park Thailand ที่แบ่งออกเป็น 3 รูปแบบ ได้แก่ การลงทุนโดยรัฐบาลในส่วนของโครงสร้างพื้นฐานและระบบสาธารณูปโภค การลงทุนโดย CAT ในส่วนของระบบการสื่อสารโทรคมนาคม และ DATA Center และการลงทุนโดยภาคเอกชน ซึ่งโครงการดังกล่าวถือเป็นโครงการขนาดใหญ่ในการขับเคลื่อนระบบเศรษฐกิจของประเทศ สอดรับนโยบายการเป็นศูนย์กลางเทคโนโลยีด้านดิจิทัลแห่งภูมิภาคเอเชียตะวันออกเฉียงใต้ โดยงานดังกล่าว บมจ.กสท โทรคมนาคม จัดขึ้นเพื่อแสดงศักยภาพการให้บริการโทรคมนาคมครั้งยิ่งใหญ่ที่สุดแห่งปี เมื่อวันที่ 13 กันยายน 2560 ณ รอยัล พารากอน ฮอลล์ ชั้น 5 ศูนย์การค้าสยามพารากอน กรุงเทพฯ
***********************

ที่มา : http://www.thaigov.go.th/news/contents/details/6660
