รัฐบาลไทย-ข่าวทำเนียบรัฐบาล-รัฐบาลเร่งแก้ไขปัญหาผักตบชวา ดึงประชาชนมีส่วนร่วม

วันศุกร์ที่ 31 มีนาคม 2560
รัฐบาลเร่งแก้ไขปัญหาผักตบชวา ดึงประชาชนมีส่วนร่วม
รัฐบาลดึงประชาชนเข้ามามีส่วนร่วมเฝ้าระวังผักตบชวา ไม่ให้แพร่ขยายในแหล่งน้ำในท้องถิ่น พร้อมตั้งเป้าหมายกำจัดผักตบชวา 3 ระยะ
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเร่งแก้ไขปัญหาผักตบชวาโดยดึงประชาชนเข้ามามีส่วนร่วมตามแนวทางประชารัฐ ด้วยการจัดตั้งชมรมคนริมน้ำให้ประชาชนช่วยกันเฝ้าระวังผักตบชวาไม่ให้แพร่ขยายในแหล่งน้ำในท้องถิ่นของตน ตั้งเป้าหมายกำจัดผักตบชวา 3 ระยะ คือ 1) ภายใน 30 ก.ย. 60 ในแหล่งน้ำปิดขนาดไม่เกิน 100 ไร่ที่อยู่ในความดูแลของหน่วยงานรัฐ 2) ภายใน 30 ก.ย.61 ในแหล่งน้ำปิดสาธารณะขนาดไม่เกิน 200 ไร่ และภายใน 5 ปี ในแหล่งน้ำปิดขนาดใหญ่ เช่น กว๊านพะเยา หนองหาร บึงบอระเพ็ด โดยหน่วยงานท้องถิ่นจะดูแลแหล่งน้ำในพื้นที่ของตนเอง ส่วนหน่วยงานส่วนกลาง เช่น กรมเจ้าท่า กรมชลประทาน กรมโยธาธิการและผังเมือง จะดูแลแหล่งน้ำสายหลัก ทั้งนี้ เพื่อลดปัญหาสิ่งกีดขวางทางน้ำและสร้างสมดุลของระบบนิเวศน์อย่างยั่งยืน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/2794
