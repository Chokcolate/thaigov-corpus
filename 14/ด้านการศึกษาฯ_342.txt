รัฐบาลไทย-ข่าวทำเนียบรัฐบาล-การประชุมคณะทำงานโครงการสานพลังประชารัฐ ด้านการศึกษาพื้นฐานและการพัฒนาผู้นำ และโครงการผู้นำเพื่อการพัฒนาการศึกษาที่ยั่งยืน (CONNEXT ED) ครั้งที่ 3/2560

วันอังคารที่ 5 กันยายน 2560
การประชุมคณะทำงานโครงการสานพลังประชารัฐ ด้านการศึกษาพื้นฐานและการพัฒนาผู้นำ และโครงการผู้นำเพื่อการพัฒนาการศึกษาที่ยั่งยืน (CONNEXT ED) ครั้งที่ 3/2560
นพ.ธีระเกียรติ เจริญเศรษฐศิลป์ รัฐมนตรีว่าการกระทรวงศึกษาธิการ ในฐานะหัวหน้าทีมภาครัฐ และนายศุภชัย เจียรวนนท์ ประธานคณะผู้บริหารเครือเจริญโภคภัณฑ์ และประธานคณะกรรมการบริหาร บมจ.ทรู คอร์ปอเรชั่น ในฐานะหัวหน้าทีมภาคเอกชน
ประชุมคณะทำงานโครงการสานพลังประชารัฐ ด้านการศึกษาพื้นฐานและการพัฒนาผู้นำ (Human Capital Development) ครั้งที่ 3/2560 เมื่อวันจันทร์ที่ 4 กันยายน 2560 ณ ห้องประชุมศูนย์ปฏิบัติการ อาคาร AIA Capital Center ถ.รัชดาภิเษก
การประชุมครั้งนี้ เพื่อรายงานความคืบหน้า รวมถึงผลสัมฤทธิ์การดำเนินงานที่ผ่านมาของโครงการสานพลังประชารัฐ ด้านการศึกษาพื้นฐานและการพัฒนาผู้นำ และโครงการผู้นำเพื่อการพัฒนาการศึกษาที่ยั่งยืน (CONNEXT ED) โดยมีองค์ประชุมจากภาคส่วนต่าง ๆ ได้แก่ ผู้ทรงคุณวุฒิจากภาครัฐ อาทิ ม.ล.ปริยดา ดิศกุล เลขานุการรัฐมนตรีว่าการกระทรวงศึกษาธิการ, ดร.ปิยะบุตร ชลวิจารณ์ ประธานคณะกรรมการการศึกษาขั้นพื้นฐาน, นายบุญรักษ์ ยอดเพชร รองเลขาธิการคณะกรรมการการศึกษาขั้นพื้นฐาน  ภาคประชาสังคม อาทิ ดร.อาจอง ชุมสาย ณ อยุธยา ผู้บริหารสูงสุดโรงเรียนสัตยาไส, คุณหญิงสุชาดา กีระนันทน์ นายกสภาจุฬาลงกรณ์มหาวิทยาลัย, ดร.วิทิต รัชชตาตะนันท์ ผู้อำนวยการโรงเรียนปัญญาประทีป และ 12 องค์กรภาคเอกชน ผู้ร่วมก่อตั้งโครงการ CONNEXT ED ได้แก่
บมจ. ธนาคารกรุงเทพ โดย คุณชาติศิริ โสภณพนิช กรรมการผู้จัดการใหญ่ และกรรมการบริหาร
บมจ. เบอร์ลี่ ยุคเกอร์ โดย คุณสุรีย์ ชูรัฐเจริญ ที่ปรึกษา
กลุ่มเซ็นทรัล โดย คุณพิชัย จิราธิวัฒน์ ประธานกรรมการบริหาร
บมจ. ซีพี ออลล์ โดย คุณธานินทร์ บูรณมานิต กรรมการผู้จัดการ และประธานเจ้าหน้าที่บริหาร
บมจ. เจริญโภคภัณฑ์อาหาร โดย คุณอเนก บุญหนุน รองประธานคณะผู้บริหาร
กลุ่มมิตรผล โดย คุณกฤษฎา มนเทียรวิเชียรฉาย ประธานเจ้าหน้าที่บริหาร และกรรมการผู้จัดการใหญ่
บมจ. ปตท. โดย ดร.ไพรินทร์ ชูโชติถาวร ผู้แทนประธานเจ้าหน้าที่บริหารและกรรมการผู้จัดการใหญ่
บมจ. ธนาคารไทยพาณิชย์ โดย คุณอาทิตย์ นันทวิทยา กรรมการผู้จัดการใหญ่ และประธานเจ้าหน้าที่บริหาร
บมจ. ปูนซิเมนต์ไทย โดย คุณชลณัฐ ญาณารณพ รองผู้จัดการใหญ่
บมจ. ไทยเบฟเวอเรจ โดย คุณฐาปน สิริวัฒนภักดี กรรมการผู้อำนวยการใหญ่
บมจ. ไทย ยูเนี่ยนกรุ๊ป โดย คุณวรรัตน์ เลิศอนันต์ตระกูล ผู้อำนวยการฝ่ายทรัพยากรบุคคล
บมจ. ทรู คอร์ปอเรชั่น โดย คุณศุภชัย เจียรวนนท์ ประธานคณะผู้บริหาร เครือเจริญโภคภัณฑ์ และประธานคณะกรรมการบริหาร บมจ.ทรู คอร์ปอเรชั่น ในฐานะหัวหน้าทีมภาคเอกชน
อนึ่ง ในการประชุมครั้งนี้ยังได้เปิดเวทีอภิปรายแลกเปลี่ยนความคิดเห็นจากทุกภาคส่วน เพื่อร่วมกันวางแผนนโยบายการดำเนินงานในระยะต่อไป
บัลลังก์ โรหิตเสถียร
รายงาน

ที่มา : http://www.thaigov.go.th/news/contents/details/6416
