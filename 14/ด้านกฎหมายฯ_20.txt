รัฐบาลไทย-ข่าวทำเนียบรัฐบาล-กระทรวงยุติธรรม โดยกรมสอบสวนคดีพิเศษ จัดเวิร์คช็อปพัฒนาความร่วมมือ ขับเคลื่อนงานด้านป้องกันและปราบปรามอาชญากรรมคดีพิเศษ

วันอังคารที่ 28 มีนาคม 2560
กระทรวงยุติธรรม โดยกรมสอบสวนคดีพิเศษ จัดเวิร์คช็อปพัฒนาความร่วมมือ ขับเคลื่อนงานด้านป้องกันและปราบปรามอาชญากรรมคดีพิเศษ
นายชาญเชาวน์ ไชยานุกิจ ปลัดกระทรวงยุติธรรม เป็นประธานในพิธีเปิดการสัมมนาเชิงปฏิบัติการเพื่อบูรณาการและพัฒนาบันทึกข้อตกลงความร่วมมือระหว่างกรมสอบสวนคดีพิเศษและหน่วยงานอื่น “มิติความเป็นมืออาชีพของกรมสอบสวนคดีพิเศษ”
เมื่อวันอังคารที่ ๒๘ มีนาคม ๒๕๖๐ เวลา ๐๙.๓๐ น.
นายชาญเชาวน์ ไชยานุกิจ ปลัดกระทรวงยุติธรรม
เป็นประธานในพิธีเปิดการสัมมนาเชิงปฏิบัติการเพื่อบูรณาการ
และพัฒนาบันทึกข้อตกลงความร่วมมือระหว่างกรมสอบสวนคดีพิเศษและหน่วยงานอื่น
“มิติความเป็นมืออาชีพของกรมสอบสวนคดีพิเศษ”
เพื่อขับเคลื่อนงานด้านการป้องกันและปราบปรามอาชญากรรมคดีพิเศษ
ให้สอดคล้องกับความร่วมมือในด้านต่างๆ อาทิ
ความร่วมมือสนับสนุนทางด้านการสืบสวนสอบสวน
ด้านวิชาการและการสนับสนุนการวิจัยและพัฒนาเทคโนโลยี และด้านการมีส่วนร่วม
ตลอดจนเปิดเวทีรับฟังและแลกเปลี่ยนความคิดเห็นจากทุกภาคส่วน
อันจะนำไปสู่ความร่วมมือในการพัฒนาการปฏิบัติงานร่วมกันได้อย่างมีประสิทธิภาพมากยิ่งขึ้น
โดยมีพันตำรวจเอก ไพสิฐ วงศ์เมือง อธิบดีกรมสอบสวนคดีพิเศษ
พร้อมด้วยผู้เกี่ยวข้องจากหน่วยงานภาคีเครือข่ายทั้งภาครัฐ ภาคเอกชน
และองค์กรผู้ไม่แสวงหาผลกำไร  สถาบันการศึกษา เข้าร่วมฯ
ณ ห้องออดิทอเรียม โรงแรมเซ็นทรา บายเซ็นทาราศูนย์ราชการและคอนเวนชันเซ็นเตอร์
แจ้งวัฒนะศูนย์ราชการเฉลิมพระเกียรติฯ

ที่มา : http://www.thaigov.go.th/news/contents/details/2686
