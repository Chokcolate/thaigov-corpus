รัฐบาลไทย-ข่าวทำเนียบรัฐบาล-นายกรัฐมนตรี เป็นประธานในพิธีมอบรางวัลอุตสาหกรรม ประจำปี พ.ศ. 2560 ณ ตึกสันติไมตรี (หลังนอก) ทำเนียบรัฐบาล วันพุธที่ 23 สิงหาคม 2560

วันอังคารที่ 19 กันยายน 2560
นายกรัฐมนตรี เป็นประธานในพิธีมอบรางวัลอุตสาหกรรม ประจำปี พ.ศ. 2560 ณ ตึกสันติไมตรี (หลังนอก) ทำเนียบรัฐบาล วันพุธที่ 23 สิงหาคม 2560
คำกล่าวพลเอก ประยุทธ์  จันทร์โอชา นายกรัฐมนตรี เป็นประธานในพิธีมอบรางวัลอุตสาหกรรม ประจำปี พ.ศ. 2560
คำกล่าว
พลเอก ประยุทธ์  จันทร์โอชา นายกรัฐมนตรี
เป็นประธานในพิธีมอบรางวัลอุตสาหกรรม ประจำปี พ.ศ. 2560
ณ ตึกสันติไมตรี (หลังนอก) ทำเนียบรัฐบาล
วันพุธที่ 23 สิงหาคม 2560
……………………………….
กล่าวสวัสดีท่านผู้มีเกียรติที่รักเคารพทุกท่าน
วันนี้เป็นวันดีสำหรับรัฐบาลและพวกเราทุกคน เมื่อเช้าผมก็ดูเหนื่อย ๆ  หน่อย ก็คงจะเมื่อยบ้าง  2 วันติดต่อมากันสัปดาห์ที่แล้วก็หลายงานเหมือนกัน  แต่ก็มีแรงฮึดขึ้นมาเมื่อเจอพวกเรา ก็ต้องทำกันต่อไป เหนื่อยไม่ได้อยู่แล้ว  เมื่อเข้ามาในงานผมก็ประทับใจถึงบรรยากาศพวกเรา ก็มีรอยยิ้มคนที่ได้รับรางวัล  คนที่ไม่ได้รับรางวัลก็เป็นเกียรติให้แก่เขา คนได้รับรางวัลก็ชื่นใจ ขอขอบคุณคณะทำงานจัดงานกระทรวงอุตสาหกรรม บรรยากาศนอกจากคนน่ารักแล้ว รูปแบบของเวที รูปแบบของฉากหลังดูทันสมัย ดูเป็น 4.0 อย่างไรก็ตามอย่าลืม 1.0  ทำอย่างไรเราจะนำ 1.0 2.0 3.0  มาใส่ 4.0 ให้ได้  โดยเฉาะอย่างยิ่งภาคอุตสาหกรรมประกอบไปด้วยทั้งอุตสาหกรรมข้ามชาติ อุตสาหกรรมในประเทศ  อุตสาหกรรมที่เชื่อมต่อกับต้นน้ำคือในส่วนของ SME  ฉะนั้นเราต้องดูแลด้วยกัน ถ้าเราสามารถจะสร้างห่วงโซ่ของเรากันเองให้เข้มแข็งในประเทศได้ เราก็จะมีอาชีพการงานที่มั่นคงให้กับคนไทยเป็นจำนวนมาก วันนี้เขาเตรียมมาให้ผมพูด ผมอาจจะพูดในสิ่งที่เขาไม่ได้เขียน  เพราะว่าก็พูดกันมาเยอะแล้ว และในส่วนของรายละเอียดรางวัลก็มีมาอยู่แล้ว ก่อนอื่นต้องขอขอบคุณ สำหรับการจัดงานในครั้งนี้ และยินดีที่มาเป็นประธานในพิธีมอบรางวัลอุตสาหกรรมประจำปี 2560  ซึ่งกระทรวงอุตสาหกรรมจัดขึ้นในวันนี้ ก็ขอแสดงความยินดีกับทุกท่านที่ได้รับรางวัล และส่วนของใครที่ยังไม่ได้รับรางวัลก็พยายามต่อไป และขอให้กระทรวงอุตสาหกรรมได้พิจารณารางวัลเพิ่มเติม โดยให้เพิ่มรางวัลแยกประเภท แยกกลุ่ม แยกพื้นที่ออกมา  เพื่อจะได้เป็นกำลังใจให้ทุกคนจะได้รู้สึกว่า รัฐบาลก็นึกถึงและให้ความสนใจ กระทรวงอุตสาหกรรมก็ดูแล สิ่งเหล่านี้ต้องเกิดขึ้นในประเทศไทย  วันนี้ท่านเป็นส่วนสำคัญในการพัฒนาประเทศในการหารายได้ให้กับประเทศควบคู่กับการทำงานของรัฐวิสาหกิจ ซึ่งรัฐบาล ข้าราชการมีหน้าที่ในการอำนวยความสะดวก ขจัดอุปสรรครักษากฎระเบียบต่าง ๆ
วันนี้หลายอย่างจะมีการปรับเปลี่ยนในเรื่องการปฏิรูปประเทศ การปฏิรูปอุตสาหกรรม  การปฏิรูปกฎหมาย การปฏิรูปเศรษฐกิจ การปฏิรูปการเกษตร ทั้งหมดมี 11  ปฏิรูป วันนี้คนก็ยังไม่ค่อยเข้าใจการปฏิรูปคืออะไร  ปฏิรูปคือสิ่งที่เขาอยากให้เกิดขึ้นเร็ว ๆ  ทำปีเดียวเสร็จ ทำให้เสร็จ  แล้วก็ไปได้แล้วทำนองนี้ไม่ได้หรอกครับ เพราะเรายกตัวอย่างจากการลงทุนอุตสาหกรรม ท่านต้องใช้เวลาในการลงทุน กว่าจะตัดสินใจใช้เวลานานพอสมควร กว่าจะร้องขอ กว่าจะขอสิทธิ์ กว่าจะผ่านกฤษฎีกา กว่าจะหาทุนมาได้ กว่าจะวางแผนระยะสั้น ระยะยาว วางแผนในการขยายทุน ขยายกิจการ การตลาด เหล่านี้เป็นสิ่งที่ต้องใช้เวลาทั้งสิ้น  ฉะนั้นการปฏิรูปใด ๆ ก็ตาม ถ้าเราต้องมีการเปลี่ยนแปลงประเทศของเราในทางที่ดีขึ้น ไปสู่ประเทศที่มีรายได้สูงขึ้นจากประเทศที่ติดกับดักประเทศที่มีรายได้ปานกลาง เรายังมีคนมีรายได้น้อยอยู่กว่า 40% ของประเทศ ซึ่งส่วนใหญ่จะอยู่ในภาคการเกษตร และประเทศไทยเราก็หลีกเลี่ยงภาคการเกษตรไม่ได้  ไม่ดูแลเกษตรกรก็ไม่ได้  เพราะฉะนั้นจะทำอย่างไรเราถึงเจริญเติบโตไปพร้อมกัน ทั้งทางด้านการเกษตร เกษตรอุตสาหกรรม และอุตสาหกรรมตามเป้าหมายที่เราต้องการไปด้วย
สิ่งที่ผมอยากจะฝากทุกคนคิด ถ้าเรามองในแง่ของการใช้งบประมาณการจัดทำโครงการ CSR อย่างเดียวไม่พอแล้ว  ถ้าทำกิจกรรม CSR เดิม เป็นเพียงแค่การทำให้ประชาชนที่อยู่โดยรอบ ต่าง ๆ มีความพึงพอใจ ความสุข วันนี้ท่านต้องเชื่อมโยงให้รัฐบาล ให้ประเทศไปในรูปแบบของการศึกษา ทุนการศึกษา การรักษาทรัพยากรธรรมชาติและสิ่งแวดล้อม  การสร้างห่วงโซ่ใหม่ ๆ ขึ้นมาให้กับประชาชน  อันนี้คือสิ่งที่ผมคาดหวังและเป็นเรื่องหลักของการปฏิรูปของประเทศ เพราะเราจะทำให้คนส่วนใหญ่ของประเทศนั้น ได้มีส่วนได้ส่วนเสียของการทำงานของท่านไปด้วย  ถ้าเราปล่อยให้ทุกคน ทุกภาคส่วนได้ทำกันเอง มันก็จะทำแบบเดิม ก็โตไม่ได้สักที ก็เข้มแข็งไม่ได้
อย่างเมื่อวานผมไปที่อีสานมีศักยภาพ มีพื้นที่ มีคน ขาดน้ำ น้ำท่วม  ฝนแล้ง มีเกลือ  มีหินแร่อยู่ในพื้นดินเหล่านี้   เรานำมาใช้ประโยชน์ให้ครบถ้วนหรือยัง  เรานำศักยภาพมาทำหรือยัง  แต่ละพื้นที่มีศักยภาพแตกต่างกันบ้างหรือยัง  ผมเข้าใจดีถึงการลงทุนภาคอุตสาหกรรม ท่านต้องลงทุนพื้นที่ที่มีสาธารณูปโภคพื้นฐานที่ดี  มีโลจิสติกส์ที่ดี มีตลาด มีการขนส่งที่ใกล้เพราะท่านจำเป็นต้องลดต้นทุนของท่านในการผลิต ผมเข้าใจดีว่าประเทศไทยวันนี้ปัญหาอยู่ที่ต้นทุนการผลิต  สินค้าที่ผลิตออกไป ผมพบกับผู้นำทุกประเทศไม่ว่าจะประเทศไหนก็ตามเขาชอบประเทศไทย เขาเชื่อมั่นในสินค้าไทยแต่เขาถามราคาแพงไปนิดนึง  เขาถึงอยากให้เราไปลงทุนที่บ้านเขา เผื่อราคาจะถูกลงบ้าง อันนี้ก็เป็นสิ่งที่เราเข้าใจว่า  ต้นทุนประกอบด้วยหลายส่วนด้วยกัน ไม่ว่าจะเรื่องการขนส่ง การขนส่งแบบโลจิสติกส์ การขนส่งที่เป็น Mass ถนน รถไฟต่างๆ  เหล่านี้ มีค่าใช้จ่ายให้สูงขึ้น ค่าแรง  แรงงานทั้งในประเทศ แรงงานจากต่างประเทศมีส่วนสำคัญทั้งสิ้น  ในการที่จะทำให้ราคาสินค้าสูงขึ้น มีผลกระทบต่อการลงทุน  เพราะฉะนั้นวันนี้สิ่งที่เราได้พบมาจากการประเมิน หรือการติดตามผลการดำเนินงานที่ผ่านมา ปีนี้เศรษฐกิจของเราไปในทิศทางที่ดีขึ้น  ในไตรมาส 1 2 3 ซึ่งก็ไม่ได้ลดลง  เพิ่มขึ้นตามลำดับ เราก็คาดการณ์ว่า น่าจะถึง 3.5 หรือ 4.0  เราคาดการณ์นะครับ  ต้องขึ้นอยู่กับพวกเราที่จะช่วยกันทั้งภาครัฐ ภาคเอกชน ธุรกิจ และในภาครัฐวิสาหกิจ
สิ่งสำคัญประการหนึ่งคือ การลงทุนต่าง ๆ ค่อนข้างจะช้า เราต้องไปเร่งรัดการอำนวยความสะดวก แก้ไขเรื่องกฎหมายที่ไม่เป็นสากล  กฎหมายที่ไม่ทันสมัย  อย่างไรก็ตามเราก็ต้องยึดถือหลักสากล
บางครั้งผมก็รู้ว่า ภาคเอกชนเขาต้องการมาก แต่ต้องอยู่ในกรอบที่เราสามารถให้ได้ เพราะอย่าลืมว่าประชาชนส่วนใหญ่เขาจับตาดูอยู่  วันนี้หลายอย่างที่รัฐบาลได้แก้ไข ปลดล็อคกำจัดอุปสรรคไปมากมาย แต่ขณะเดียวกันก็มีคนบางส่วนที่ไม่เข้าใจ ก็จะกลายเป็นว่าไปเอื้อประโยชน์ให้กับนายทุน ไปเอื้อประโยชน์ให้กับภาคอุตสาหกรรม ไม่สนใจคนจน ไม่สนใจเกษตรกร  ซึ่งอันนี้เป็นวาทะกรรมมานานแล้ว เราต้องแก้ไขตรงนี้ให้ได้  จะแก้ได้อย่างไรต้องแก้ด้วยการทำประชารัฐ การทำประชารัฐไม่ได้หมายความว่า รัฐจะต้องเป็นผู้นำ  หมายความถึงภาคเอกชน ประชาชนร่วมมือกันได้อย่างไร
ในกรอบงานของท่านในกิจการของท่าน บางครั้งในสถานการณ์วันนี้เราต้องการการปฏิรูป เพราะฉะนั้นในช่วงการปฏิรูปเราก็อาจจะมาดูกันว่า  กำไรเราจะลดลงได้อย่างไรแต่กำไรเหล่านั้นจะไปคืนสู่ประชาชนได้อย่างไร  ผมไม่คิดว่าจะทำให้ถึงจะขาดทุน หรือขาดทุนน้อยลง  ผมเข้าใจดีถึงการประกอบการธุรกิจ  มันจำเป็นต้องแสวงหาผลกำไรให้มากที่สุด การประกอบการธุรกิจจำเป็นต้องแสวงหาผลกำไรให้ได้มากที่สุด เพื่อที่จะไปคืนให้กับผู้ถือหุ้นเพราะเป็นเรื่องของการลงทุน ซึ่งทุกคนก็มีความเสี่ยงจากสถานการณ์โลกจากปัจจัยต่าง ๆ แต่ท่านต้องมีภูมิคุ้มกันของท่านอยู่แล้ว มาตรการในการป้องกันลดความเสี่ยง แต่การเปลี่ยนแปลงของปัจจัยภายใน ภายนอก ซึ่งมีการเปลี่ยนแปลงเป็นพลวัตและมีการเปลี่ยนแปลงตลอดเวลา
วันนี้ทุกท่านทราบดีอยู่แล้วว่ามีการพัฒนาด้านอุตสาหกรรมมาเป็นเวลานานกว่า 30 ปี แล้ว 30 ปีที่ผ่านมาก็เดินหน้ามาได้ พวกท่านทำกันเองเป็นส่วนใหญ่ วันนี้รัฐบาลนี้เข้ามา 3 ปี รัฐบาลต้องการทำให้เกิดโครงสร้างเศรษฐกิจใหม่เกิดขึ้น ต้องการสร้างอุตสาหกรรมใหม่ให้เกิดขึ้นที่เราเรียกว่า New S-Curve 5 ประเภท แต่ขณะเดียวกันเราต้องไม่ลืม 5 S-Curve เดิม เพราะว่าเป็นแหล่งสร้างงาน แหล่งจ้างงาน เราต้องทำให้ทั้งสองอย่างควบคู่กันไปให้ได้ในเวลานี้ ในส่วนที่ทำใหม่ขึ้นมาใช้คนน้อย ใช้เครื่องจักรต่าง ๆ เราเตรียมการไว้เพื่อเป็นการสร้างรายได้ของประเทศให้มากขึ้น เพื่อมีเงินในการพัฒนาประเทศ พัฒนาคนที่มีรายได้น้อย การลงทุนต้องมีรายได้ที่มากเพียงพอ ต้องสร้างอุตสาหกรรมใหม่ขึ้นมา
แนวเดียวกันอุตสาหกรรมเดิมต้องมีการพัฒนาเป็นแหล่งที่จ้างงาน ใช้แรงงานและอย่าลืมว่าเราต้องเตรียมมาตรการลดความเสี่ยง เพราะว่าต่อไปหากว่าแรงงานต่างด้าวที่ทำงานในประเทศไทย เขาต้องกลับประเทศหมดจะเกิดอะไรขึ้น เพราะฉะนั้นแรงงานของคนไทยต้องมีการพัฒนา มีการเรียนรู้ ผมได้สั่งการไปแล้วว่า ถ้ามุ่งเน้นถึงแต่คุณวุฒิอย่างเดียวหรือวิชาการอย่างเดียว บางทีทำงานไม่ได้ ไม่ตรงความต้องการของประเทศ ไม่ตรงความต้องการของเอกชน เพราะนั้นวันนี้เราต้องถอดออกมาได้หมด ทั้งภาคอุตสาหกรรม ภาคเกษตร ภาคอะไรต่าง ๆ ต้องการแรงงานเท่าไหร่ อย่างไร เพื่อไปสู่การผลิตของกระทรวงศึกษา หรือส่วนการศึกษาทุกประเภทไม่ว่าจะในระบบหรือนอกระบบการศึกษา กศน. ตามอัธยาศัยหรือการศึกษาอาชีวะ ทั้งหมด
เพราะฉะนั้นต้องการแรงงานอะไร ต้องกำหนดให้ชัดเจน ท่านต้องบอกวางแผนล่วงหน้า 5 ปี 10 ปี และส่งรายละเอียดเหล่านี้ให้อุตสาหกรรมเป็นผู้รวบรวมเอาไว้เพื่อนำเอาข้อมูลเหล่านี้ ส่งต่อไปยังกระทรวงศึกษาธิการและไปกระทรวงแรงงาน เพื่อมีการพัฒนาฝีมือแรงงาน ยกระดับคนที่มีรายได้น้อย ที่ทำงานเดิมอยู่ให้มีคุณภาพสูงขึ้น ขึ้นไปสู่หัวหน้างาน วันหน้าเราต้องการคนไทยเป็นหัวหน้างานในหลายกิจการ เพราะต่างประเทศเขาก็ชื่นชมคนไทยทำงานดีมาก ละเอียดถี่ถ้วนมีประสบการณ์ แต่ทำได้แค่นี้ขึ้นเป็นหัวหน้างานไม่ได้ เพราะความแตกต่างและความสามารถในเรื่องของภาษา ถ้าเราสามารถจะยกระดับให้คนเหล่านี้ให้มีภาษาที่ดีขึ้น อาชีพของเขาก็จะขึ้นเป็นหัวหน้างานได้ และมีรายได้ที่สูงขึ้น ระดับล่างเราก็ใช้แรงงานที่ไม่มีฝีมือได้ ผมอยากให้ยกระดับในเรื่องนี้ เอาคนไทยมาทำงานในระดับหัวหน้าแรงงานกันให้ได้
วันนี้ทางกระทรวงอุตสาหกรรมเขาต้องกำหนดสัดส่วนให้ดีว่าเราต้องใช้คนเท่าไหร่ อย่างไร ในอุตสาหกรรมแต่ละอุตสาหกรรม ไม่ว่าจะเรื่องของการนำคนเข้ามาเพื่อเวลาที่จำเป็นเพื่อจะนำร่องขับเคลื่อนให้เร็วขึ้นให้เป็นกรณีพิเศษ เราต้องมีทั้ง 3 อย่าง ทั้งแลกเปลี่ยน เรียนรู้ นำร่องอะไรต่าง ๆ เราก็พัฒนาเองไปด้วย ถ้าเราพัฒนาแต่ตัวคนเดียว โดยไม่มีหลักการ ไม่มีคนชี้นำ ไม่มีแนวทางก็ช้า ช้าเกินไปเราอยู่กันมาถึงวันนี้ก็อายุเข้าไปปลายคนแล้วและพวกเบบี้บูมเมอร์มีอยู่มาก พวก Gen X Gen Y และ Gen Z ก็อีกเรื่องหนึ่ง วันนี้พูดภาษาเรา เขาก็ไม่รู้เรื่อง เขาไม่เข้าใจหรอกครับ เพราะฉะนั้น วันนี้ข้าราชการ ผู้คนแม้กระทั่งพวกเรากันเอง ต้องช่วยกันพูดภาษาที่คนไทยรู้เรื่อง คนที่มีความแตกต่างรู้เรื่อง ไม่อย่างนั้นเราคิดว่าเราจะทำตามนี้มีกฎหมายแบบนี้ ทำอย่างนี้ได้ แต่คนที่ไม่ได้ประโยชน์ไม่เข้าใจก็เกิดความขัดแย้ง ความขัดแย้ง NGO ต่าง ๆ เข้ามาหมด เพราะฉะนั้นการจะทำอะไรก็ตามรัฐบาลพูดคนเดียวไม่ได้ ในเมื่อท่านเป็นผู้ประกอบการท่านต้องสร้างความเข้าใจด้วย ว่ากิจการของท่านนั้นทำเพื่ออะไรและสิ่งแวดล้อมเป็นอย่างไร แล้วสิ่งที่ท่านได้รางวัลท่านทำอะไรไปแล้วบ้าง จะเกิดขึ้นทุกอย่างได้ในประเทศไทย เพราะว่าเฝ้ารอโอกาสนี้ เหมือนเรากำลังสร้างแหล่งน้ำขนาดใหญ่
ขณะนี้ พระบาทสมเด็จพระเจ้าอยู่หัวรัชกาลที่ 9 ได้พระราชทานเบ็ดให้ออกไปตกปลาแล้ว แต่ปลามีน้อย วันนี้รัฐบาลกำลังสร้างแหล่งน้ำขนาดใหญ่ แหล่งน้ำขนาดใหญ่เพื่อจะให้และเอาปลาไปปล่อยคือให้ความรู้ ให้การพัฒนา ให้การศึกษาให้อะไรต่าง ๆ ลงไป เพื่อก่อให้เกิดที่อยู่อาศัยของปลาจำนวนมาก และระหว่างนี้ก็ตกปลาเล็ก ปลาน้อยไปก่อน เพราะฉะนั้นท่านต้องช่วยเอาปลาใหญ่ลงมาปล่อย เพื่อให้ผู้คนได้มีส่วนร่วมในการใช้เบ็ดเหล่านั้น มาตกปลาไปรับประทาน ไปเจือจุนครอบครัว เรารักครอบครัวแค่ไหน คนจนก็รักครอบครัวเขาไม่น้อยไปกว่าพวกเรา อยากให้มีรายได้ที่เพียงพอ ขอให้เขาเพียงพอ ขอให้เขามีเกียรติยศและศักดิ์ศรี
เพราะฉะนั้น รัฐบาลเองจะต้องสร้างความไว้เนื้อเชื่อใจ ลดความหวาดระแวงและสร้างผลประโยชน์ที่เท่าเทียมให้กับประชาชน และให้ทุกกลุ่มกิจการไม่ว่าจะเป็นอุตสาหกรรมอะไรต่าง ๆ ก็แล้วแต่ เพราะฉะนั้นวันนี้ก็นับเป็นโอกาสอันดี ที่ผมได้มีโอกาสมาพบกับท่าน ก็อยากจะฝากสิ่งที่ผมพูดไปแล้ว ให้กับทุกท่านไปช่วยกันพูดต่อด้วยว่า รัฐบาลนี้ให้ความสำคัญกับทุกกิจกรรมที่มีอยู่ในประเทศนี้ รวมไปถึงการลงทุนที่ต่างประเทศด้วย มีการลงทุนทั้งในประเทศ และต่างประเทศที่จะต้องสร้างทั้งต้นทาง กลางทาง และปลายทาง ที่จะเชื่อมโยงให้เกิดห่วงโซ่ให้ถึงประชาชนภายในประเทศไปพร้อม ๆ กันด้วย ฝากทุกคนช่วยคิดกัน
สำหรับผู้ที่ได้รับรางวัลนั้น มีทั้งบางประเภท มีทั้ง 3 ประเภท กิจการขนาดใหญ่ย่อมต้องทำกำไรได้ดีกว่า แต่โอกาสพลาดก็มาก เพราะฉะนั้นขอชื่นชม เมื่อสักครู่นี้ได้ 3 รางวัล รักษาให้ได้ วันนั้นผมไปมอบรางวัลรัฐวิสาหกิจดีเด่นก็รัฐวิสาหกิจเดิมได้ทุกปี เพราะเขามีงบประมาณเยอะ ก็ตอบแทนสังคมได้เยอะ ยังไม่ผ่านมาตรฐานอุตสาหกรรม ต้องไปทำให้ผ่าน อย.ก็ต้องไปเร่งตรวจ ถ้า อย.ทำไม่ได้ ผมก็จะไปตรวจ อย. ไม่เช่นนั้นก็ค้างขึ้นทะเบียนอยู่แบบนี้ ทั้ง ๆ ที่มีศักยภาพฝากติดตามเรื่องด้วย ถ้าอุดหนุนได้ ด้านการผลิตสินค้าในเชิงเครื่องมือต่าง ๆ จะมีมูลค่าเพิ่มมากขึ้น วันนี้ติดอยู่ที่สาถาบันการศึกษาทุกที่ ผลิตมา วิจัย และพัฒนาแล้วก็อยู่เช่นนั้น 3 ปีแล้วก็ยังแบบเดิม ผมถามว่าเมื่อไหร่จะเอาไปผลิต ตอบว่ายังติด อย.อยู่ครับ ยังติด สมอ.อยู่ครับ แล้วทำไมถึงติด เขากำหนดระยะเวลา อันนี้ 3 ปี ครับ แบบนี้ 4 ปี ครับ ถ้าแบบนี้ผมไม่รอ เพราะช้าเกินไป ต้องคิดมา ไม่เช่นนั้นผมจะมายืนอยู่ตรงนี้ทำไม ต้องทำให้ไวแต่ไม่ผิดกฎหมาย ถ้ากฎหมายผิดแล้วมาบอกผม หากฎหมายที่ถูกต้องแต่ต้องไม่ละเมิดเขา
การปรับโครงสร้างของตัวเอง การสร้างการเจริญเติบโตอย่างมีส่วนร่วม เราต้องไปสู่ 4.0 10 สาขา เก่าใหม่อย่าทิ้งต้องเชื่อมโยงกันให้ได้ โลกเปลี่ยนแปลงประเทศไทยต้องยืนด้วยตนเอง หาที่ยืนให้ผมหน่อย ผมไปอะมีที่ยืนอยู่แล้วหละ ในทุกที่ทุกประเทศผมไปได้ ไปประชุมได้ไม่เห็นเขาห้ามผม ที่ยืนนั้นสำคัญเขาจะให้เรายืนตรงไหน ประเทศพัฒนามาก พัฒนาน้อย พัฒนาปานกลาง ยังไม่พัฒนา เราต้องอยู่ในประเทศที่พัฒนาแล้ว พัฒนาในขั้นสูงถึงจะเป็นจุดที่น่าภาคภูมิใจ เป็นรางวัลเกียรติยศให้กับประเทศไทย วันนี้เรามีรางวัลนี้ไปแล้ว เรากำลังพัฒนาโครงสร้างพื้นฐานและโครงสร้างต่าง ๆ อีกมาก ก็ต้องมีคนที่ได้และคนที่เสีย คนที่เสียต้องน้อยกว่าคนที่ได้ กิจการขนาดเล็ก ต้องปรับเป็นขนาดใหญ่เกิด Mass เกิดพื้นที่ขึ้นมา คนส่วนน้อยก็ต้องให้ความร่วมมือไม่ใช่จะตัดถนนผ่านได้ทั้งเส้น ผ่านไม่ได้ก็ตรงจุดนี้ แล้วถนนจะไปได้ไหม หรือจะต้องยกบ้านยกรางรถไฟข้ามผ่ามนบ้านหลังนี้ได้ไหม ก็ไม่ได้อีก ท่านต้องไปดูแลเขา เพราะเขาก็รักที่ของเขา เมื่อวานเฉพาะรถไฟเส้นภาคอีสานเพิ่มขึ้นไปตั้ง 2,600 กว่าล้านบาท แล้วผมถามว่าถ้าทำอย่างนี้แล้วเพิ่มทุกเส้นทาง จะอีกอีกเท่าไหร่ บางคนเสนอให้ยกผ่านเมืองทั้งเส้นเลย ถ้ายกผ่านทั้งเส้น 40,000 กว่าล้านบาท แล้วถ้าทำทุกเมืองจะเกิดอะไรขึ้น นี่คือสิ่งที่ทุกคนจะต้องเข้าใจ กลับไปคิดกันใหม่ว่าแก้ปัญหาไปก่อนแค่นี้ แล้ววันหน้าขยายเมืองออกไปไม่ดีกว่าหรือ ออกด้านข้าง ทำผังเมืองใหม่ ทำถนนรอบเมืองจะทำให้ทุกคนเข้าถึงการจราจรทั้งหมด เชื่อมโยงการจราจรทั้งรถไฟ รถเมล์ รถไฟฟ้า รถราง ฝากทุกคนช่วยคิดด้วย เป็นการพัฒนาบ้านตัวเอง
ทั้งนี้การมุ่งสู่การพัฒนาอุตสาหกรรมเป็นเป้าหมาย ไปหารือนอกเหนือพื้นที่เศรษฐกิจที่กำหนดไว้แล้ว บางอันอาจยังไม่พร้อม ดูพื้นที่ที่ท่านอยากจะทำ ไปหาพื้นที่มา ตรงไหนที่ได้รับความยินยอม ตรงไหนเป็นของเอกชน ตรงไหนที่ท่านสามารถลงทุนได้ ก็มาคุยกัน รัฐบาลก็จะหาทางออกให้ ในการที่จะเพิ่มมูลค่าการค้า มีนัยสำคัญในการส่งสินค้าไปขายต่างประเทศ ประเทศรอบบ้าน CLMV เพิ่มเป็นจำนวนมากกว่า 50 เปอร์เซนต์ ในช่วง 3 ปีที่ผ่านมา เพราะรัฐบาลนี้ให้ความสนใจกับการค้าขายในพื้นที่รอบ ๆ บ้าน ในส่วนอื่นก็เชื่อมโยงไป ไทยแลนด์ บวกหนึ่ง นโยบายวันนี้คือ ไทยแลนด์ บวกหนึ่ง ประเทศไทยไปไหนก็แล้วแต่ เปิดไฮเวย์ไปประเทศโน้น เปิดทวิภาคีแล้ว ไปเปิดตรงโน้นจะไปยุโรป หรือประเทศอะไรก็แล้วแต่ เป็นไทยแลนด์ บวกหนึ่ง ไปอาเซียน ทุกอย่างการลงทุนเป็นแบบนี้ ทุกประเทศพอใจเช่นนั้น ไม่ใช่อะไรก็ไทย ก็ไม่ได้ เป็นการเจรการการเมืองกัน จะได้ลดความหวาดระแวง ก็ขอให้ทุกคนเข้าใจรัฐบาล
การพัฒนาเศรษฐกิจฐานรากท้องถิ่น ลงมาดูประชารัฐว่าท่านจะจะช่วยเหลือเขาได้ในส่วนไหน ซึ่งทุกคนช่วยได้หมด ช่วยเหลือตัวเอง ดูแลกิจการของตัวเอง ดูแลพื้นที่ ดูแลประชาชน หากิจกรรมไปดู CSR ที่ไปทำปลูกป่า ปลูกพืชต่าง ๆ ก็ทำไป แต่ที่สำคัญที่สุดคือไปดูแลคน จะทำอย่างไรกับเขาให้มีการศึกษาและมีการเรียนรู้ที่ดี และพัฒนาพื้นที่ของเขา ภูมิลำเนาของเขา เขาจะได้อยู่บ้านของเขา โรงเรียนดี ที่อยู่อาศัยดี บ้านเมืองดี เขาก็ไม่ไปไหน เขาก็อยู่กับครอบครัวของเขา ครอบครัวก็อบอุ่น ถ้าไม่อยู่กับครอบครัวก็ไปอยู่ข้างนอก อยู่กับเพื่อน อยู่กับหอพัก ก็เป็นปัญหาสังคมตามมาอีก และบ้านเมืองก็พัฒนาไม่เท่าเทียมกัน
วันนี้ ก็มีทั้งการบริหารจัดการที่ดี คุณภาพการควบคุม การบริหารจัดการ การตระหนักถึงความปลอดภัย ความปลอดภัยที่ว่า ต้องมาดูกันครับบริษัทใหญ่มักจะมีบริษัทซับคอนแทรค ที่อยู่ข้างล่าง หรือไปจ้างคนที่อยู่หน้างานโฟร์แมน คนเหล่านี้ต้องมีคุณภาพ ต้องสามารถแก้ปัญหาได้ ไม่ใช่ไปจ้างคนแรงงาน 300 บาทต่อวัน มานั่งดูงานเหล่านี้ เรื่องการดูแลเรื่องเส้นทาง รถโดยสาร รถแท็กซี่ สนามบิน ที่สำคัญคือคุณภาพ ที่บริหารอยู่ด้านบนนั้นเข้าใจ แต่ไปจ้างคนแบบนี้มาไม่ได้ ต้องจ้างคนที่มีคุณภาพกว่านั้น ไม่ใช่นำมาควบคุมและแก้ปัญหา วันนี้แก้ปัญหาทุกเรื่อง นายกฯแก้ปัญหาทุกอย่างแม้กระทั้งสนามบิน การผ่าน ตม. การเข้าออกชายแดน การแสดงความมั่นคงทางเศรษฐกิจ ปัญหาคนนุ่งผ้าถุงไปอาบน้ำกลางถนน ร้องเรียนการทำสัญญา อบต. ผมรับมาทุกเรื่องเลย แล้วผมก็สั่งไปทุกเรื่อง ซึ่งหน่วยงานเขาไม่รู้หรอกเพราะบางทีคนกลุ่มนี้เขาไม่บอก เพราะเขาไม่ไว้ใจ ผมไม่ต้องการให้มาไว้ใจผมแค่คนเดียว ประเทศจะไปแบบนี้ไม่ได้ ต้องไว้ใจซึ่งกันและกัน ข้าราชการเขาก็ต้องใจ ผมก็นำมาแก้หมด สองสามล้านปัญหาแล้ว
จากข้อมูลของศูนย์ดำรงธรรม บางคนไม่รู้ บางอย่างแก้ได้รวดเร็ว หน่วยงานเขาก็ไม่รู้เปลี่ยนแปลงสินค้าโภคภัณฑ์ไปสู่สินค้าที่เป็นนวัตกรรม คือคิดใหม่ทำใหม่มันจะได้ ขายได้แข่งขันได้ไม่ใช่ทำแบบเดิมทำ 50 ปีไปแล้ว ตั้งแต่พ่อ ตั้งแต่แม่ ตั้งแต่ลูก ตั้งแต่หลานก็แบบเดิม บางอย่างทำได้เพราะมันติดตลอดกันแล้ว ยาดม ยาหม่อง ยาหอม อย่างนี้ทำได้ขายได้ มันเป็นการวาดอนาคต วาดความฝันมันถึงจะไปสู่วิจัยการพัฒนาได้ อย่าไปคิดอะไรที่คิดแล้วคิดอีก คิดที่เขาทำมาแล้ว เราก็ต่อยอดใหม่ อะไรที่เขายังไม่ทำก็คิดใหม่อีกอันหนึ่งมันถึงจะเกิดขึ้น มันถึงจะแข่งขันเขาได้ เพราะฉะนั้นต้องเปลี่ยนจากสินค้าโภคภัณฑ์ไปสู่เชิงนวัตกรรม เปลี่ยนขับเคลื่อนประเทศจากภาคอุตสาหกรรมไปสู่การขับเคลื่อนด้วยเทคโนโลยี อย่ามองอุตสาหกรรมอย่างเดียวมันต้องดูเทคโนโลยีด้วย วันนี้เราก็มีการวิจัยและพัฒนาเครื่องจักรเครื่องมือจำนวนมากในประเทศไทย ก็ลองดูวันนี้เราให้ไปจดทะเบียนขึ้นทะเบียนบัญชีนวัตกรรมไว้หลายอย่างด้วยกัน ฝากโรงงานขนาดเล็ก ช่วยกันอุดหนุนเครื่องจักรเครื่องไม้เครื่องมือที่ผลิตกันในประเทศไทยบ้าง เช่น เกี่ยวกับอุตสาหกรรมยา อุตสาหกรรมยางมีอะไรหลาย ๆ อย่าง แต่ขายไม่ได้เพราะไม่นิยมเพราะยังไม่ผ่านมาตรฐานอุตสาหกรรม สำนักงานคณะกรรมการอาหารและยา (อย.) ต้องไปเร่งตรวจ ถ้าทำไม่ได้ผมก็ต้องไปตรวจสำนักงานคณะกรรมการอาหารและยา มันก็ค้างขึ้นทะเบียนอยู่อย่างนี้ ทั้ง ๆ ที่มีศักยภาพ ถ้าอุดหนุนได้มันก็ทำให้กิจการเรื่องการผลิตสินค้า ในเชิงเครื่องจักรเครื่องไม้เครื่องมือของเรามันมีมูลค่ามากขึ้น วันนี้มันติดอยู่ตรงที่สถาบันการศึกษาทุกที่ผลิตมาวิจัยและพัฒนา 3 ปี ผมไปกี่ที่มันก็เหมือนเดิม
การปรับโครงสร้างของตัวเอง การสร้างการเจริญเติบโตอย่างมีส่วนร่วม เราก็ไปสู่ 4.0 การเชื่อมโยงกันให้ได้โลกมันเปลี่ยนแปลง ประเทศไทยต้องยืนด้วยตัวเอง ด้วยศักดิ์ศรีแห่งความเป็นประเทศไทย ที่ยืนสำคัญเขาจะไปยืนตรงไหน ประเทศพัฒนามาก พัฒนาน้อย พัฒนาปานกลาง ยังไม่พัฒนา เราจะต้องอยู่ในประเทศที่พัฒนาแล้ว พัฒนาในขั้นสูงมันถึงจะเป็นจุดที่เราภาคภูมิใจเป็นรางวัลเกียรติยศให้กับประเทศไทย เรากำลังพัฒนาโครงสร้างพื้นฐาน พัฒนาต่าง ๆ มันต้องมีคนได้กับคนเสียคนเสียต้องน้อยกว่าคนได้ กิจการขนาดเล็กต้องไปทำ กิจการขนาดใหญ่มันต้องทำให้ได้ เพื่อให้เกิดพื้นที่ขึ้นมา คนส่วนน้อยก็ต้องร่วมมือ ไม่ใช่จะตัดถนนผ่านได้ทั้งหมดทั้งเส้น ผ่านไม่ได้ตรงนี้แล้วถนนจะไปได้ไหมหรือจะยกราง ยกถนน ข้ามหัวบ้านหลังนี้ได้ไหม มันก็ไม่ได้อีก ท่านต้องไปดูแลเขา เพราะเขาก็รักที่ดินของเขา ถ้าเราไปคิดกันใหม่ดูว่า ถ้าเราแก้ปัญหาไปก่อนแค่นี้แล้ว วันหน้าเราขยายเมืองไปไม่ดีกว่าหรือ ออกทางข้าง จัดผังเมืองใหม่ ทำถนนรอบเมืองแล้วจะทำให้ทุกคนเข้าถึงการจราจรทั้งหมด เชื่อมโยงการจราจรทั้งรถไฟ รถเมล์ รถไฟฟ้า รถรางก็ฝากทุกคนไปช่วยคิดพัฒนาบ้านตัวเอง
มุ่งเน้นการพัฒนาอุตสาหกรรมและเป้าหมาย แล้วไปหาดูนอกจากพื้นที่เศรษฐกิจที่กำหนดไว้แล้ว บางงานอาจจะยังไม่พร้อมก็ไปดูพื้นที่ ที่ท่านอยากไปทำ ไปหาพื้นที่มาที่ตรงไหนที่ประชาชนยินยอม ตรงไหนที่เป็นพื้นที่เอกชน ตรงไหนที่ท่านลงทุนได้ก็เอามาคุยกันรัฐบาลก็จะหาทางออกให้ในการที่จะเพิ่มมูลค่าการค้า ซึ่งมีนัยสำคัญในการส่งสินค้าออก ขายในต่างประเทศในพื้นที่รอบบ้าน CLMV เพิ่มขึ้นจำนวนมากกว่า 50% ในช่วง 3 ปี ที่ผ่านมา เพราะรัฐบาลนี้ให้ความสนใจกับการค้าขายในพื้นที่รอบบ้าน ในส่วนอื่น ๆ ก็เชื่อมโยงไป Thailand+1 นโยบายวันนี้คือ Thailand+1 ทุกอย่างการลงทุนเป็นแบบนี้ ทุกประเทศเขาก็จะพอใจมีความสุข เพราะฉะนั้นทุกคนก็ต้องเข้าใจนโยบายของรัฐบาลด้วย ก็เขาไม่ไว้ใจ แต่ผมไม่ต้องการให้คนมาไว้ใจผมคนเดียว มันไปไม่ได้ ประเทศไทยมันไปอย่างนี้ไม่ได้ ต้องไว้ใจซึ่งกันและกันทุกคน ข้าราชการเขาก็ตั้งใจ ผมก็มาแก้หมด เป็นล้านเป็นสองสามล้านปัญหาแล้ว ของศูนย์ดำรงธรรม คนไม่รู้หรอกครับ เพราะเขาแก้บางอย่าง มันแก้แป๊บเดียว หน่วยงานเขาไม่รู้ นี้แหละสิ่งที่กำลังจะต้องกระจายความรู้เหล่านี้ไปให้มันถึงกัน ทั้งส่วนกลาง ส่วนภูมิภาค ส่วนท้องถิ่น ทุกคนต้องปรับตัวหมด ทุกคนต้องบริหารจัดการ เพราะเป็นหนึ่งในหัวข้อการปฏิรูประบบราชการ การบริหารราชการแผ่นดิน รัฐจะต้องลดภาระในการเป็นผู้ปฏิบัติให้น้อยลง จะไปเป็นผู้เป็น Regulator แทน ไม่ใช่เป็นทั้ง Regulator เป็นทั้ง Operator ด้วย เอกชนไปทำมา หาความร่วมมือกันให้ได้ อย่าไปหวงกันเอาไว้ไม่ได้ มันก็เดินหน้าไม่ได้ทั้งหมด แต่เอกชนเขาก็ต้องมีธรรมาภิบาลเช่นเดียวกัน มันถึงจะเดินหน้าได้  7 รางวัล เพิ่มผลผลิต เพิ่มรายได้ เพิ่มจำนวน รักษาคุณภาพสิ่งแวดล้อม บริหารความปลอดภัย บริหารงานคุณภาพ การจัดการพลังงาน การบริหารจัดการขนาดกลางและขนาดย่อม เดี๋ยวผมจะให้ผู้ว่าราชการจังหวัดทุกจังหวัดเช็คสิว่า ในพื้นที่ทุกจังหวัด SME ได้รับการดูแลอย่างไร มีกี่ประเภท มีกี่แห่ง เข้าถึงทุนหรือไหมอะไรอย่างไร เดี๋ยวผู้ว่าราชการจะรายงานผมมา ก็เป็นหน้าที่ สตง. เป็นหน้าที่ของหน่วยงานจะตอบคำถามผมให้ได้ด้วย ลงทุกจังหวัด ไม่อย่างนั้นชาวบ้านก็ร้องตลอดเวลา ต้องมีเหตุมีผลให้เข้าใจนะครับ อย่างไรก็ตามในเรื่องของโลจิสติกส์ ในเรื่องการขนส่งช้า เรากำลังทำอยู่ เพราะมันทำวันเดียวไม่ได้ สร้างทางรถไฟวันเดียวก็ไม่ได้ สร้างถนนหนทางวันเดียวก็ไม่ได้ มันใช้เวลา 3 ปี เป็นอย่างน้อยใช่ไหม ก็ขอแสดงความยินดีอีกครั้งนะครับ ผู้ประกอบการอุตสาหกรรมที่ผ่านการคัดเลือกของกระทรวงอุตสาหกรรม ในวันหน้าก็ขอให้เพิ่มรางวัลต่าง ๆ ให้ทุกคนเป็นกำลังใจ ก็อย่าให้มันฟุ่มเฟื่อย ให้พอเพียง ให้แต่ละกลุ่มเขามีโอกาส เพื่อเขาที่จะได้ไปสร้างแรงบันดาลใจให้กับคนในองค์กรของเขาไง ถ้าไม่มีอะไรเลย ก็ไม่มีอะไรไปอวดลูกน้อง ไม่มีตู้โชว์รางวัลสักอันเลย บางบริษัทมีแต่ตู้ ไม่มีรางวัล เพราะเขาไม่เคยคิดรางวัลให้ เพราะฉะนั้นทุกบริษัทมันต้องมีโอกาส ขนาดเล็ก ขนาดกลาง ขนาดใหญ่ SME แต่ละประเภท แต่ละกลุ่ม แต่ละกิจการ แล้วก็รวมกิจการ ยอดเยี่ยม มันต้องให้กำลังใจแบบนี้ เหมือนกับการตอบแทนความดีความชอบ ถ้าไม่ให้ลูกน้องให้มาก รางวัลให้คนเด็ก ๆ ให้มาก ผู้ใหญ่มันได้มาเยอะแล้ว เพราะคนทำงานคือลูกน้อง เขาจะได้มีขวัญกำลังใจ จะได้เกิดองค์กรที่มีจริยธรรม ท่านทั้งหมดเป็นหัวหน้างาน ท่านเป็นผู้ใหญ่ท่านต้องเป็นคนที่มีคุณธรรม เมื่อท่านมีคุณธรรมสร้างให้ทุกคนในองค์กรมีคุณธรรม ทั้งลูกจ้างพนักงานมีคุณธรรม ทั้งหมดบริษัทของท่าน องค์กรของท่าน ประเทศของรัฐบาล ประเทศของเราก็จะเป็นองค์กรที่มีจริยธรรม การบริหารจัดการ ใช้
วิธีการบริหารแบบธรรมาภิบาล 6 ประการ ข้อสำคัญคือโปร่งใส ต้องไม่มีการทุจริย ต่อไปนี้ถ้าเรื่องใดทุจริยเข้ามา ผมจะส่ง ศอตช. ทันที่ ตรวจสอบหน่วยงานภายในถ้าอยากตรวจก็ตรวจไป กระทรวงภายในอยากจะตรวจก็ตรวจ แต่ผมจะเอาเรื่องร้องเรียนให้ ศอตช. ศูนย์อำนวยการต่อต้านการทุจริตแห่งชาติ ซึ่งมีองค์กรภาคเอกชนเข่ามาอยู่ด้วย มี ปปง. ปปช. เพื่อจะตรวจสอบตัวเลขให้กับหน่วยงานที่รับผิดชอบโดยตรง เพราะฉะนั้นอย่าทุจริต เพราะเป็นเงินภาษี เป็นเงินของท่าน อย่าไปให้ใคร พอให้ไปแล้ว เขาก็เอาไปใช้ไม่ได้ ตายไปแล้วก็เอาไปบาทเดียว เข้าใจหรือยัง ผมไม่ได้ดูถูกท่าน แต่นึกถึงคนที่เป็นลูกน้อง ถ้าเขาต้องทำอะไรผิด ๆ ถูก ๆ มานี่ แล้วเขาต้องรับผิดชอบขึ้นศาลจะทำอย่างไรกับเขา ช่วยเขาได้ไหม เพราะเขาเป็นคนทำเอกสาร นึกถึงเขาด้วย
วันนี้ การลงทุนที่อยากให้ไปอ่านดูใน Thai Publica การผลิตเอกชนของไทย 8 ข้อวิธีการลงทุนไทย ผู้เขียนจัดทำบทความ บทความอันนี้การลงทุนไทยต่ำไม่ว่าจะมองจากมุมไหน เพราะอะไร เขามีเหตุผล สิ่งแวดล้อม อัตราดอกเบี้ยเกือบจะต่ำที่สุดในเอเชีย แต่ทำไหมการลงทุนไม่โต ก็เลยถามว่าทำไมการลงทุนไทยถึงต่ำมานานอาการเหมือนคนป่วย เขามีคำตอบหมด ช่วยกันออกไปพูดให้เป็นประโยชน์ ไม่ใช่คำแก้ตัวนะ มีกราฟมีอะไรเรียบร้อย ลงทุนให้มันตรงตามความต้องการ ตรงกับตลาด มีนวัตกรรม มีอะไรต่าง ๆ เหล่านี้ อย่าให้เขามาพูดได้ว่า การลงทุนประเทศไทยคนไทยยังไม่ลงเลย เพราะผมอยู่ ไหนใครบอกว่าผมอยู่มันถึงลงทุนไม่ได้ยกมือไม่กล้าหรืออย่างไรยกได้ ๆ แล้วคิดว่า ถ้ามีรัฐบาลเลือกตั้งเข้ามาแล้ว เป็นนักการเมืองเข้ามาแล้ว มันจะดีขึ้นยกมือ ไม่มีใครยกมือ ตกลงอย่างไรกันแน่หรือ ผมไม่อยากยุ่งกับการเมือง อันนี้ฝากไปดูด้วย ผู้เขียน โดย เศษตพุทธ กิจการี สิริกัณยา จารุจา แพรวไพลิน พินอร อยู่ในนี้บ้างหรือเปล่าไม่รู้ อ่านหรือยัง นายกรัฐมนตรีเก็บมาอ่านหมดเข้าใจไหม อ่านจนหัวจะแตกแล้ววัน ๆ หนึ่ง โต๊ะทำงานเอกสารล้นโต๊ะไม่มีที่นั่งอยู่แล้ว ยิ่งอ่านก็ยิ่งเข้าใจ วันนี้ก็ขอให้ทุกคนมีความสุข พูดอะไรมากไปบ้างก็ขอโทษด้วย แต่ดีใจได้เจอพวกเราภาคอุตสาหกรรมพร้อม ๆ กัน ขอบพระคุณ ยินดีเป็นอย่างยิ่ง Thank You Very Much แต่เมื่อกี้ผมทักไป สวัสดีครับ เขามาพูด ภาษาญี่ปุ่น คนหน้าเหมือนญี่ปุ่นผมพูดภาษาญี่ปุ่นทักเขา เขาตอบผมเป็นภาษาไทย ผมเลยไม่รู้เป็นคนชาติไหน เมื่อกี้นี้ So Sorry หน้าตาเหมือนกันหมด เราภูมิภาคเดียวกัน ขอบคุณนะครับ สวัสดีครับ
.....................................................
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/6615
