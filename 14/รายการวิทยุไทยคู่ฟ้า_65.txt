รัฐบาลไทย-ข่าวทำเนียบรัฐบาล-ผู้ประกอบการให้ความสนใจ SMEs Transformation Loan

วันศุกร์ที่ 19 พฤษภาคม 2560
ผู้ประกอบการให้ความสนใจ SMEs Transformation Loan
รัฐบาลออกผลิตภัณฑ์สินเชื่อเพื่อเปิดโอกาสให้ผู้ประกอบการ SMEs เข้าถึงแหล่งเงินทุนได้มากขึ้น
ต่อจากนี้ไป ขอเชิญรับฟังไทยคู่ฟ้า ครับ
รัฐบาลจัดทำโครงการ SMEs Transformation Loan เพื่อสนับสนุน SMEs ไทยให้เข้าถึงแหล่งเงินทุนได้มากขึ้น โดยขณะนี้มีผู้ยื่นขอสินเชื่อแล้วกว่า 1,000 ราย วงเงินรวม 3,472 ล้านบาท เฉลี่ยรายละ 3 ล้านบาท ประกอบด้วย SMEs ที่มีศักยภาพหรือมีแนวโน้มเติบโตเข้าสู่ยุคอุตสาหกรรม 4.0 ร้อยละ 63 ผู้ประกอบการที่มีปัญหาด้านสภาพคล่อง ร้อยละ 32 และผู้ประกอบการใหม่หรือ Start Up ที่มีนวัตกรรม ร้อยละ 5 โดย SMEs ที่มีคุณสมบัติตามหลักเกณฑ์ที่กำหนดสามารถขอสินเชื่อได้รายละไม่เกิน 15 ล้านบาท มีระยะเวลาในการกู้ยืมไม่เกิน 7 ปี ทั้งนี้ รัฐบาลมุ่งหวังให้ SMEs เป็นกลไกสำคัญในการขับเคลื่อนเศรษฐกิจของประเทศอย่างยั่งยืน สำหรับผู้ประกอบการที่สนใจสามารถสอบถามข้อมูลได้ที่ สายด่วน 1357
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/3837
