รัฐบาลไทย-ข่าวทำเนียบรัฐบาล-ครอบครัว “น้องน้ำหวาน” นักกีฬาเพาะกายทีมชาติไทย ร้องขอความเป็นธรรมจากกระทรวงยุติธรรม กรณีถูกเจ้าหน้าที่รัฐเรียกรับผลประโยชน์จากการก่อสร้างอพาร์ทเมนต์ของครอบครัวในจังหวัดสมุทรปราการ

วันจันทร์ที่ 2 ตุลาคม 2560
ครอบครัว “น้องน้ำหวาน” นักกีฬาเพาะกายทีมชาติไทย ร้องขอความเป็นธรรมจากกระทรวงยุติธรรม กรณีถูกเจ้าหน้าที่รัฐเรียกรับผลประโยชน์จากการก่อสร้างอพาร์ทเมนต์ของครอบครัวในจังหวัดสมุทรปราการ
ครอบครัว “น้องน้ำหวาน” นักกีฬาเพาะกายทีมชาติไทย ร้องขอความเป็นธรรมจากกระทรวงยุติธรรม กรณีถูกเจ้าหน้าที่รัฐเรียกรับผลประโยชน์จากการก่อสร้างอพาร์ทเมนต์ของครอบครัวในจังหวัดสมุทรปราการ
ในวันจันทร์ที่ ๒ ตุลาคม ๒๕๖๐ เวลา ๑๓.๐๐ น.
ณ บริเวณด้านหน้าศูนย์บริการร่วมกระทรวงยุติธรรม ชั้น ๒
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
นายธวัชชัย  ไทยเขียว รองปลัดกระทรวงยุติธรรม และโฆษกกระทรวงยุติธรรม
รับเรื่องจากนางสุนันท์ จารุไพโรจน์ มารดานางสาวกมลวรรณ จารุไพโรจน์
หรือ น้องน้ำหวาน นักกีฬาเพาะกายทีมชาติไทย นางสาวพรพิมล จารุไพโรจน์ พี่สาว
และทนายสงกรานต์ อริยะทรัพย์ ประธานเครือข่ายต่อต้านการบ่อนทำลาย ชาติ ศาสนา พระมหากษัตริย์
เพื่อขอความเป็นธรรมกรณีถูกเจ้าหน้าที่รัฐเรียกรับผลประโยชน์
จากการก่อสร้างอพาร์ทเมนต์ของครอบครัวในจังหวัดสมุทรปราการ
รองปลัดกระทรวงยุติธรรม กล่าวว่า จากกรณีดังกล่าว นางสุนันท์ฯ และครอบครัว
ขอรับความช่วยเหลือจากกระทรวงยุติธรรม ใน ๒ เรื่อง คือ
๑. ขอให้รัฐมนตรีว่าการกระทรวงยุติธรรม ในฐานะประธานศูนย์อำนวยการต่อต้านการทุจริตแห่งชาติ  (ศอตช.)
ตรวจสอบข้อเท็จจริงกับเจ้าหน้าที่รัฐที่ปฏิบัติหน้าที่โดยมิชอบหรือละเว้นการปฏิบัติหน้าที่โดยทุจริต
และในความผิดอื่นที่เกี่ยวข้อง
๒. ส่วนกรณีที่อ้างว่าถูกข่มขู่เพื่อเรียกรับเงิน กระทรวงยุติธรรม โดยศูนย์รับเรื่องราวร้องทุกข์ฯ
จะต้องตรวจสอบข้อเท็จจริง หากพบว่า นางสุนันท์ฯ และครอบครัวถูกข่มขู่
จะส่งเรื่องให้กรมคุ้มครองสิทธิและเสรีภาพ พิจารณาให้ความช่วยเหลือในด้านการคุ้มครองพยานต่อไป

ที่มา : http://www.thaigov.go.th/news/contents/details/7118
