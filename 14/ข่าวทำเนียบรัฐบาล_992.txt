รัฐบาลไทย-ข่าวทำเนียบรัฐบาล-นายกรัฐมนตรีลงพื้นที่น้ำท่วมจังหวัดอ่างทอง เพื่อติดตามการช่วยเหลือ พร้อมพบปะให้กำลังใจผู้ประสบภัย

วันจันทร์ที่ 30 ตุลาคม 2560
นายกรัฐมนตรีลงพื้นที่น้ำท่วมจังหวัดอ่างทอง เพื่อติดตามการช่วยเหลือ พร้อมพบปะให้กำลังใจผู้ประสบภัย
นายกรัฐมนตรีลงพื้นที่น้ำท่วมจังหวัดอ่างทอง เพื่อติดตามการช่วยเหลือ พร้อมพบปะให้กำลังใจผู้ประสบภัย
วันนี้ (30 ตุลาคม 2560) เวลา 13.30 น. พลเอก ประยุทธ์ จันทร์โอชา นายกรัฐมนตรี พร้อมด้วยพลเอก      อนุพงษ์ เผ่าจินดา รัฐมนตรีว่าการกระทรวงมหาดไทย และคณะลงพื้นที่ติดตามสถานการณ์น้ำท่วมเป็นการเร่งด่วน ณ จังหวัดอ่างทอง โดยจะออกเดินด้วยเฮลิคอปเตอร์ จากกองพลมหารม้าที่ 2 รักษาพระองค์ ไปยังโรงเรียนวิเศษไชยชาญตันติวิทยาภูมิ อำเภอวิเศษชัยชาญ จังหวัดอ่างทอง ก่อนจะนั่งรถต่อไปยังเทศบาลตำบลบางจัก เพื่อรับฟังบรรยายสรุปสถานการณ์น้ำท่วมจากผู้ว่าราชการจังหวัดอ่างทอง พร้อมพบปะให้กำลังใจและมอบถุงยังชีพให้กับผู้ประสบภัยอำเภอวิเศษชัยชาญ
หลังจากนั้น นายกรัฐมนตรีและคณะจะเดินทางต่อไปยังหอประชุม องค์การบริหารส่วนตำบลโผงเผง อำเภอป่าโมก เพื่อติดตามสถานการณ์น้ำอำเภอป่าโมก และพบปะให้กำลังใจประชาชนก่อนเดินทางกลับกรุงเทพมหานครต่อไป
สำหรับจังหวัดอ่างทอง ปัจจุบันมีพื้นที่ได้รับผลกระทบจำนวน 5 อำเภอ 30 ตำบล 92 หมู่บ้าน ประชาชนได้รับผลกระทบ 2,595 ครัวเรือน พื้นที่การเกษตรเสียหายจำนวน 6,017 ไร่
---------------------------------

ที่มา : http://www.thaigov.go.th/news/contents/details/7664
