รัฐบาลไทย-ข่าวทำเนียบรัฐบาล-กระทรวงดิจิทัลฯ ผลักดันงานสัมมนา ASEAN CSA Summit 2017 ปรับเปลี่ยนภาครัฐสู่การเป็นรัฐบาลดิจิทัล

วันจันทร์ที่ 19 มิถุนายน 2560
กระทรวงดิจิทัลฯ ผลักดันงานสัมมนา ASEAN CSA Summit 2017 ปรับเปลี่ยนภาครัฐสู่การเป็นรัฐบาลดิจิทัล
กระทรวงดิจิทัลฯ
นายวีระศักดิ์ กิติวัฒน์ ที่ปรึกษาด้านต่างประเทศ กระทรวงดิจิทัลเพื่อเศรษฐกิจและสังคม (ดีอี) เป็นประธานกล่าวต้อนรับผู้เข้าร่วมการประชุมเชิงวิชาการในงาน ASEAN CSA Summit 2017 ซึ่งสำนักงานรัฐบาลอิเล็กทรอนิกส์ (องค์การมหาชน) (สรอ.) ร่วมกับ สมาคมความมั่นคงปลอดภัยคลาวด์ประเทศไทย (CSA Thailand Chapter) จัดงานสัมมนาดังกล่าวขึ้นเป็นวันที่สอง โดยเป็นการประชุมเชิงวิชาการระดับอาเซียน ด้านระบบรักษาความปลอดภัยบนคลาวด์ สำหรับผู้บริหารและบุคลากรด้านไอที ร่วมกับ CAT Telecom, True IDC, VMWare, AIT & NetApp, PaloAuto, HPE และ Dimension Data & Shcneider ซึ่งมีเนื้อหาสอดคล้องกับยุทธศาสตร์ที่ 4 ของกระทรวงดิจิทัลเพื่อเศรษฐกิจและสังคม เรื่อง “การปรับเปลี่ยนภาครัฐสู่การเป็นรัฐบาลดิจิทัล” ตามนโยบายการสร้างประเทศไทยเข้าสู่ยุค Thailand 4.0 ของรัฐบาล เมื่อวันที่ 15 มิถุนายน 2560 ณ โรงแรมเซ็นทารา แกรนด์ แอท เซ็นทรัลพลาซ่า ลาดพร้าว กรุงเทพฯ
***********************

ที่มา : http://www.thaigov.go.th/news/contents/details/4629
