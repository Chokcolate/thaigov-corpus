รัฐบาลไทย-ข่าวทำเนียบรัฐบาล-​กระทรวงสาธารณสุขให้การรักษาดูแลพยาบาลที่ถูกวิ่งราวทรัพย์อย่างเต็มที่

วันเสาร์ที่ 3 มิถุนายน 2560
​กระทรวงสาธารณสุขให้การรักษาดูแลพยาบาลที่ถูกวิ่งราวทรัพย์อย่างเต็มที่
รัฐมนตรีว่าการกระทรวงสาธารณสุข แสดงความเสียใจกับครอบครัวพยาบาลที่ได้รับบาดเจ็บจากเหตุการณ์วิ่งราวทรัพย์ สั่งการให้ผู้อำนวยการโรงพยาบาลชลบุรี ให้การดูแลรักษาพยาบาลอย่างเต็มที่
รัฐมนตรีว่าการกระทรวงสาธารณสุข แสดงความเสียใจกับครอบครัวพยาบาลที่ได้รับบาดเจ็บจากเหตุการณ์วิ่งราวทรัพย์ สั่งการให้ผู้อำนวยการโรงพยาบาลชลบุรี ให้การดูแลรักษาพยาบาลอย่างเต็มที่
วันนี้ (3 มิถุนายน 2560) นายแพทย์ธเรศ  กรัษนัยรวิวงศ์  ผู้ตรวจราชการกระทรวง เขตสุขภาพที่ 6  ให้สัมภาษณ์ว่า รัฐมนตรีว่าการกระทรวงสาธารณสุข และปลัดกระทรวงสาธารณสุข ขอแสดงความเสียใจกับครอบครัวของพยาบาลวิชาชีพ ตำแหน่งวิสัญญีพยาบาล ปฏิบัติราชการที่โรงพยาบาลมะเร็งชลบุรี ซึ่งถูกคนร้าย ชิงทรัพย์    ทำร้ายตกจากจักรยานยนต์ มีผลให้ศีรษะฟาดพื้นมีเลือดออกในสมอง ทั้งได้สั่งการให้ผู้อำนวยการโรงพยาบาลชลบุรี ให้การรักษาพยาบาลอย่างสุดความสามารถและมอบให้นายแพทย์สาธารณสุขจังหวัดชลบุรีเฝ้าติดตามอาการและให้การช่วยเหลือครอบครัวและ ขณะนี้อาการของพยาบาล ยังทรงตัว และยังคงรักษาตัวอยู่ในห้อง ICU
สำหรับความคืบหน้าเจ้าหน้าที่ตำรวจสามารถจับกุมตัวผู้ร้ายได้แล้ว

ที่มา : http://www.thaigov.go.th/news/contents/details/4245
