รัฐบาลไทย-ข่าวทำเนียบรัฐบาล-โครงการ 5 ประสาน สืบสานเกษตรทฤษฎีใหม่ สู่สาธารณชน

วันศุกร์ที่ 2 มิถุนายน 2560
โครงการ 5 ประสาน สืบสานเกษตรทฤษฎีใหม่ สู่สาธารณชน
รัฐบาลสนับสนุนให้เกษตรกรไทย น้อมนำแนวทางพระราชดำริ เกษตรทฤษฎีใหม่ ไปปรับใช้เพื่อให้มีคุณภาพชีวิตที่ดีขึ้น
ต่อจากนี้ไป ขอเชิญรับฟังไทยคู่ฟ้า ครับ
รัฐบาลจัดทำโครงการ 5 ประสานสืบสานเกษตรทฤษฎีใหม่ถวายในหลวงตามแนวทางประชารัฐ ส่งเสริมให้เกษตรกรน้อมนำแนวทางพระราชดำริเกษตรทฤษฎีใหม่ไปปรับใช้ในพื้นที่ของตนเอง เช่น ปลูกพืชในแปลงให้หลากหลายมากขึ้น ส่งเสริมการจัดทำบัญชีครัวเรือน สร้างเกษตรกรต้นแบบให้คำแนะนำแบบเพื่อนช่วยเพื่อน เป็นต้น โดยที่ผ่านมามีเกษตรกรที่ประสบความสำเร็จหลายราย แบ่งพื้นที่ปลูกพืชหลายชนิด เลี้ยงเป็ด ไก่ ปลา สร้างรายได้ตลอดปี สำหรับในปีนี้มีเกษตรกรเข้าร่วมโครงการ 70,000 คน จาก 882 อำเภอ ซึ่งรัฐบาลมุ่งหวังช่วยพัฒนาคุณภาพชีวิตของเกษตรกรด้วยการลดรายจ่าย เพิ่มรายได้ และสร้างอาชีพอย่างเหมาะสมสอดคล้องกับทรัพยากรและปัจจัยการผลิตที่มีอยู่อย่างคุ้มค่า
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/4227
