รัฐบาลไทย-ข่าวทำเนียบรัฐบาล-"ก.ยุติธรรม" ผนึกกำลังหน่วยงานในสังกัดสร้างการรับรู้สู่ประชาชน

วันศุกร์ที่ 14 กรกฎาคม 2560
"ก.ยุติธรรม" ผนึกกำลังหน่วยงานในสังกัดสร้างการรับรู้สู่ประชาชน
​นายสมชาย เสียงหลาย ที่ปรึกษารัฐมนตรีว่าการกระทรวงยุติธรรม และประธานคณะคณะทำงานด้านการประชาสัมพันธ์และสร้างการรับรู้ด้านกระบวนการยุติธรรมเป็นประธานการประชุมหารือเพื่อกำหนดกลยุทธ์การขับเคลื่อนการสร้างความรับรู้ความเข้าใจแก่ประชาชนของกระทรวงยุติธรรม
เมื่อวันศุกร์ที่ ๑๔ กรกฎาคม ๒๕๖๐ เวลา ๑๓.๓๐ น.
นายสมชาย เสียงหลาย ที่ปรึกษารัฐมนตรีว่าการกระทรวงยุติธรรม
และประธานคณะคณะทำงานด้านการประชาสัมพันธ์และสร้างการรับรู้ด้านกระบวนการยุติธรรม
เป็นประธานการประชุมหารือเพื่อกำหนดกลยุทธ์การขับเคลื่อนการสร้างความรับรู้ความเข้าใจ
แก่ประชาชนของกระทรวงยุติธรรม
เพื่อบูรณาการกำหนดแนวทางขับเคลื่อนการประชาสัมพันธ์และสร้างการรับรู้
งานตามภารกิจของกระทรวงยุติธรรมไปสู่ประชาชน ในทุกพื้นที่
ให้เป็นไปอย่างมีประสิทธิภาพ และสามารถเข้าถึงประชาชนได้อย่างทั่วถึง และรวดเร็ว มากยิ่งขึ้น
โดยมี นายธวัชชัย ไทยเขียว รองปลัดกระทรวงยุติธรรม และโฆษกกระทรวงยุติธรรม
และหัวหน้าส่วนราชการในสังกัดกระทรวงยุติธรรมที่มีหน่วยงานตั้งอยู่ในส่วนภูมิภาค
ตลอดจนผู้ที่เกี่ยวข้อง เข้าร่วมประชุมฯ ณ ห้องประชุมกระทรวงยุติธรรม ๑ ชั้น ๙
ศูนย์ราชการเฉลิมพระเกียรติฯ อาคารราชบุรีดิเรกฤทธิ์ กรุงเทพฯ

ที่มา : http://www.thaigov.go.th/news/contents/details/5234
