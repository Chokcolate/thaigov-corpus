รัฐบาลไทย-ข่าวทำเนียบรัฐบาล-กระทรวงอุตสาหกรรม จัดการสัมมนาแนวทางการประชาสัมพันธ์ตามยุทธศาสตร์ชาติ

วันศุกร์ที่ 24 พฤศจิกายน 2560
กระทรวงอุตสาหกรรม จัดการสัมมนาแนวทางการประชาสัมพันธ์ตามยุทธศาสตร์ชาติ
กระทรวงอุตสาหกรรม จัดการสัมมนาแนวทางการประชาสัมพันธ์ตามยุทธศาสตร์ชาติ ณ โรงแรมเคนซิงตัน อิงลิช การ์เด้น รีสอร์ท เขาใหญ่ จังหวัดนครราชสีมา
วันนี้ (24 พฤศจิกายน 2560) นายสุรพล ชามาตย์ หัวหน้าผู้ตรวจราชการกระทรวงอุตสาหกรรมและรองโฆษกกระทรวงอุตสาหกรรม ให้เกียรติเป็นประธานเปิดการสัมมนาแนวทางการประชาสัมพันธ์ตามยุทธศาสตร์ชาติของกระทรวงอุตสาหกรรม
ซึ่งจัดขึ้นระหว่างวันที่ 24 -25 พฤศจิกายน 2560                                 โดยมีผู้เข้าร่วมสัมมนาจากกรม รัฐวิสาหกิจ และสถาบันเครือข่ายในสังกัดกระทรวงอุตสาหกรรม จำนวน  60 คน โดยมีนางสาวทัศนียา ลัธธนันท์ ผู้อำนวยการกองกลาง สำนักงานปลัดกระทรวงอุตสาหกรรม ร่วมงาน และนายดนัย จันทร์เจ้าฉาย ให้เกียรติเป็นวิทยากรบรรยายในหัวข้อ มุมมองจากสื่อมวลชนและบุคคลภายนอกต่อการประชาสัมพันธ์ของกระทรวงอุตสาหกรรม และทิศทางการปรับตัวในงานประชาสัมพันธ์ยุคโซเซียลมีเดียมาแรง ณ โรงแรมเคนซิงตัน อิงลิช การ์เด้น รีสอร์ท เขาใหญ่ จังหวัดนครราชสีมา
การสัมมนาฯ ดังกล่าวจัดขึ้นเพื่อสร้างความรู้ ความเข้าใจเกี่ยวกับทิศทางการดำเนินการประชาสัมพันธ์ของกระทรวงอุตสาหกรรม ให้สอดคล้องกับยุทธศาสตร์ชาติที่ต้องสร้างการรับรู้ สร้างควาวามเข้าใจในการรับรู้ข้อมูลข่าวสารอย่างทั่งถึง เรียนรู้มุมมองจากสื่อมวลชนและบุคคลภายนอกต่อการประชาสัมพันธ์ของกระทรวง และได้เรียนรู้ทิศทางการปรับตัวในงานประชาสัมพันธ์ยุคโซเซียลมีเดียที่ผู้ปฏิบัติงานต้องเป็นผู้ที่มีความรอบรู้ ประสบการณ์ ตลอดจนทักษะด้านการประชาสัมพันธ์ที่เปลี่ยนแปลงตลอดเวลา โดยเฉพาะการประชาสัมพันธ์ในยุคดิจิตอล อีกทั้งยังเปิดโอกาสให้ผู้เข้าร่วมสัมมนาได้แลกเปลี่ยนทัศนคติ ความคิดเห็น ตลอดจนสะท้อนปัญหาและอุปสรรคในการปฏิบัติงานเพื่อนำไปสู่การแก้ไขอย่างเป็นรูปธรรม รวมถึงการสร้างความสัมพันธ์อันดีระหว่างผู้ปฏิบัติงานประชาสัมพันธ์ของหน่วยงานในสังกัดกระทรวงอุตสาหกรรม #industryprmoi #กระทรวงอุตสาหกรรม

ที่มา : http://www.thaigov.go.th/news/contents/details/8341
