รัฐบาลไทย-ข่าวทำเนียบรัฐบาล-รมว.ดิจิทัลฯ นำคณะเข้าพบนายกรัฐมนตรี ประชาสัมพันธ์งาน “Digital Thailand Big Bang 2017”

วันพุธที่ 13 กันยายน 2560
รมว.ดิจิทัลฯ นำคณะเข้าพบนายกรัฐมนตรี ประชาสัมพันธ์งาน “Digital Thailand Big Bang 2017”
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) นำคณะผู้บริหารและผู้ประกอบการเข้าพบ พล.อ.ประยุทธ์ จันทร์โอชา นายกรัฐมนตรี เพื่อประชาสัมพันธ์การจัดงานนิทรรศการ “Digital Thailand Big Bang 2017” ที่จะจัดขึ้นระหว่างวันที่ 21-24 กันยายน 2560 ณ อาคารชาเลนเจอร์ 1-2 ศูนย์แสดงสินค้าและการประชุม อิมแพ็ค เมืองทองธานี ภายใต้แนวคิด “Digital Transformation โลกเปิด เราปรับ ประเทศเปลี่ยน” โดยได้นำเสนอกิจกรรมดังกล่าวผ่านทาง “บอทน้อย” ซึ่งเป็นหุ่นยนต์อัจฉริยะ ที่สามารถโต้ตอบกับคนได้ นอกจากนี้ยังได้นำเสนอ แอปพลิเคชั่น E-Health ที่จะสร้างการเปลี่ยนแปลงให้กับประชาชนในการลดความเสี่ยงในการใช้ยาผิด เป็นการเพิ่มคุณภาพชีวิตของประชาชนด้วยดิจิทัล ทั้งนี้ ทีมงานยังได้สร้างสีสันด้วยการนำหุ่นยนต์ชงกาแฟที่สามารถสั่งการผ่านทางแอปพลิเคชั่น โดยหุ่นยนต์ได้ชงกาแฟให้นายกรัฐมนตรีดื่มพร้อมแจกจ่ายให้กับผู้สื่อข่าวด้วย เมื่อวันที่ 12 กันยายน 2560 ณ ตึกบัญชาการ 1 ทำเนียบรัฐบาล เขตดุสิต กรุงเทพฯ
**********************

ที่มา : http://www.thaigov.go.th/news/contents/details/6640
