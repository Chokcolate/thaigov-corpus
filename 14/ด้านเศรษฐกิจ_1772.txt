รัฐบาลไทย-ข่าวทำเนียบรัฐบาล-ตรวจเยี่ยมและให้กำลังใจผู้ประกอบการร้านกาแฟ

วันเสาร์ที่ 2 ธันวาคม 2560
ตรวจเยี่ยมและให้กำลังใจผู้ประกอบการร้านกาแฟ
ปลัดกระทรวงอุตสาหกรรม ตรวจเยี่ยมและให้กำลังใจผู้ประกอบการกาแฟ ณ โรงคั่วกาแฟวาวี  จังหวัดเชียงใหม่
จ.เชียงใหม่ : วันนี้ (๒ ธันวาคม ๒๕๖๐) นายพสุ โลหารชุน ปลัดกระทรวงอุตสาหกรรม นายสุรพล ชามาตย์  หัวหน้าผู้ตรวจราชการกระทรวงอุตสาหกรรม พร้อมคณะตรวจเยี่ยมและให้กำลังใจผู้ประกอบการกาแฟ ณ โรงคั่วกาแฟวาวี  จังหวัดเชียงใหม่
บริษัท กาแฟวาวี จำกัด ก่อตั้งขึ้นตั้งแต่ปี 2543 จนถึงปัจจุบันปี 2558 กาแฟวาวี มีสาขาทั้งหมด 20 สาขาทั่วประเทศ โดยอยู่ในจังหวัดเชียงใหม่ 13 สาขา , กรุงเทพฯ 3 สาขา , จังหวัดอื่นๆ อีก 4 สาขาและที่นครเวียงจันทร์ ประเทศลาว 1 สาขา โดยรูปแบบการให้บริการภายในร้านจะเน้นเอกลักษณ์ความเป็นร้านกาแฟของคนไทย ซึ่งคำนึงถึงคุณภาพของสินค้า และบริการ ด้วยบรรยากาศของวัฒนธรรมไทย เป็นธรรมชาติ สะดวกสบาย รสชาติที่ดีของกาแฟในระดับราคาที่เหมาะสม สามารถเข้าถึงกลุ่มผู้ใช้บริการที่หลากหลายอีกทั้ง  การคำนึงถึงการตอบแทนสังคม #industryprmoi #กระทรวงอุตสาหกรรม

ที่มา : http://www.thaigov.go.th/news/contents/details/8504
