รัฐบาลไทย-ข่าวทำเนียบรัฐบาล-พ.ร.บ.ภาษีที่ดินและสิ่งปลูกสร้าง ลดความเหลื่อมล้ำในสังคม

วันศุกร์ที่ 31 มีนาคม 2560
พ.ร.บ.ภาษีที่ดินและสิ่งปลูกสร้าง ลดความเหลื่อมล้ำในสังคม
พ.ร.บ.ภาษีที่ดินและสิ่งปลูกสร้าง เพื่อลดความเหลื่อมล้ำของคนในประเทศ
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบร่าง พ.ร.บ.ภาษีที่ดินและสิ่งปลูกสร้าง เพื่อลดความเหลื่อมล้ำของคนในประเทศ โดยให้มีการจัดเก็บภาษีจากที่ดินว่างเปล่า ในอัตราไม่เกินร้อยละ 2 ของฐานภาษีในช่วง 3 ปีแรก นับจากกฎหมายมีผลบังคับใช้ และจะปรับขึ้นร้อยละ 0.5 ทุก ๆ 3 ปี แต่สูงสุดไม่เกินร้อยละ 5 สำหรับที่ดินเพื่อการเกษตรกรรมให้เก็บภาษีได้ไม่เกินร้อยละ 0.2 ที่อยู่อาศัยไม่เกินร้อยละ 0.5 ที่ใช้ประโยชน์อย่างอื่น เช่น พาณิชยกรรม ไม่เกินร้อยละ 2 ซึ่งหลังจากกฎหมายนี้ประกาศในราชกิจจานุเบกษาแล้ว จะมีการสำรวจการใช้ประโยชน์ที่ดินในท้องถิ่น เพื่อให้สามารถจัดเก็บภาษีตามสูตรคำนวณของกรมธนารักษ์ตั้งแต่เดือนมกราคม 2562 เป็นต้นไป ทั้งนี้ รัฐบาลยึดหลักเก็บภาษีจากฐานทรัพย์สิน หากมีมากควรเสียภาษีมาก เพื่อความเป็นธรรมในสังคม
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/2790
