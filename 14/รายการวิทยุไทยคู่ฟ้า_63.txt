รัฐบาลไทย-ข่าวทำเนียบรัฐบาล-รัฐบาลเชิญชวนประชาชนเข้าร่วมงาน วิสาขบูชา ประจำปี 2560

วันศุกร์ที่ 19 พฤษภาคม 2560
รัฐบาลเชิญชวนประชาชนเข้าร่วมงาน วิสาขบูชา ประจำปี 2560
รัฐบาลจัดงานสัปดาห์ส่งเสริมพระพุทธศาสนา เนื่องในวันวิสาขบูชา เพื่อสืบสานพระพุทธศาสนา
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเชิญชวนประชาชนทำบุญตักบาตร และฟังธรรม ในงานสัปดาห์ส่งเสริมพระพุทธศาสนาเนื่องในเทศกาลวิสาขบูชา ประจำปี 2560 ระหว่างวันที่ 4 – 10 พ.ค. ที่วัดใกล้บ้านทั่วประเทศ โดยในวันที่ 10 พ.ค. ขอเชิญชวนประชาชนร่วมเฝ้าทูลละอองธุลีพระบาทรับเสด็จ สมเด็จพระเจ้าอยู่หัวมหาชิราลงกรณ บดินทรเทพยวรางกูร ณ วัดพระศรีรัตนศาสดาราม ส่วนในวันที่ 6 – 10 พ.ค. มีการปฏิบัติธรรมของพระสงฆ์และฆราวาส การแสดงพระธรรมเทศนา การบรรยายและสนทนาธรรม การจัดแสดงนิทรรศการทางพระพุทธศาสนา และการถวายสังฆทาน ณ พุทธมณฑล จ.นครปฐม ทั้งนี้ รัฐบาลมุ่งหวังให้ประชาชนได้เรียนรู้หลักธรรมคำสอนและนำไปประพฤติปฏิบัติ สร้างความสงบในจิตใจและสร้างความสุขให้กับสังคมอย่างยั่งยืน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/3834
