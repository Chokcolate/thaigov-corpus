รัฐบาลไทย-ข่าวทำเนียบรัฐบาล-รองปลัดกระทรวงดิจิทัลฯ เป็นประธานเปิด “บรรยายการเผยแพร่ยุทธศาสตร์ชาติว่าด้วยการป้องกันและปราบปรามการทุจริต ระยะที่ 3 (พ.ศ.2560-2564)”

วันจันทร์ที่ 3 เมษายน 2560
รองปลัดกระทรวงดิจิทัลฯ เป็นประธานเปิด “บรรยายการเผยแพร่ยุทธศาสตร์ชาติว่าด้วยการป้องกันและปราบปรามการทุจริต ระยะที่ 3 (พ.ศ.2560-2564)”
รองปลัดกระทรวงดิจิทัลฯ
นาวาอากาศเอก สมศักดิ์ ขาวสุวรรณ์ รองปลัดกระทรวงดิจิทัลเพื่อเศรษฐกิจและสังคม เป็นประธานเปิดการบรรยาย “การเผยแพร่ยุทธศาสตร์ชาติว่าด้วยการป้องกันและปราบปรามการทุจริต ระยะที่ 3 (พ.ศ.2560-2564)” โดยกระทรวงดิจิทัลเพื่อเศรษฐกิจและสังคม ได้ให้ความสำคัญกับการป้องกันและปราบปรามการทุจริตมาโดยตลอด มีนโยบายให้บุคลากรมุ่งมั่นที่จะปฏิบัติหน้าที่ด้วยความซื่อสัตย์ สุจริต รักษาผลประโยชน์ของประเทศชาติ ซึ่งศูนย์ปฏิบัติการต่อต้านการทุจริต (ศปท.) สำนักงานปลัดกระทรวงฯ ร่วมกับหน่วยงาน ในสังกัดฯ ได้จัดทำแผนปฏิบัติการป้องกันและปราบปรามการทุจริตและประพฤติมิชอบ ระยะ 5 ปี (พ.ศ.2560-2564) และแผนปฏิบัติการประจำปี พ.ศ.2560 เพื่อเป็นกลไกและกรอบแนวทางในการดำเนินการป้องกันและปราบปรามการทุจริตของหน่วยงาน ณ ห้องประชุม MDES  ชั้น 9 สำนักงานปลัดกระทรวงฯ อาคารรัฐประศาสนภักดี ศูนย์ราชการเฉลิมพระเกียรติ 80 พรรษาฯ ถนนแจ้งวัฒนะ เขตหลักสี่ กรุงเทพฯ เมื่อวันที่ 30 มีนาคม 2560
*****************************

ที่มา : http://www.thaigov.go.th/news/contents/details/2847
