รัฐบาลไทย-ข่าวทำเนียบรัฐบาล-ก.อุตฯ เสริมแกร่งเอสเอ็มอีภาคเหนือตอนบน รับนโยบาย 4.0

วันศุกร์ที่ 2 มิถุนายน 2560
ก.อุตฯ เสริมแกร่งเอสเอ็มอีภาคเหนือตอนบน รับนโยบาย 4.0
รัฐมนตรีว่าการกระทรวงอุตสาหกรรม เป็นประธานเปิด "คลินิกเอสเอ็มอีสัญจรแนวประชารัฐ" พร้อมเยี่ยมชมและให้กำลังใจผู้ประกอบการที่ได้รับเงินทุนที่ร่วมออกบูธภายในงาน
จ.เชียงใหม่ วันนี้ (2 มิถุนายน 2560) นายอุตตม สาวนายน รัฐมนตรีว่าการกระทรวงอุตสาหกรรม เป็นประธานเปิด "คลินิกเอสเอ็มอีสัญจรแนวประชารัฐ" พร้อมเยี่ยมชมและให้กำลังใจผู้ประกอบการที่ได้รับเงินทุนที่ร่วมออกบูธภายในงาน โดยมีนายกฤษณ์ ธนาวณิช รองผู้ว่าราชการจังหวัดเชียงใหม่กล่าวต้อนรับ ดร.พสุ โลหารชุน อธิบดีกรมส่งเสริมอุตสาหกรรม กล่าวรายงาน พร้อมด้วยผู้บริหารของกระทรวงอุตสาหกรรม ภาคเอกชน เอสเอ็มอี และสื่อมวลชน เข้าร่วมงานกว่า 900 คน ณ โรงแรม ฮอลิเดย์ อินน์ จ.เชียงใหม่
รัฐมนตรีว่าการอุตสาหกรรม เผยว่า จะเร่งให้ความช่วยเหลือ SMEs ครอบคลุมทุกมิติ ด้วยเครื่องมือการส่งเสริมและพัฒนาที่ครบวงจร และการสนับสนุนด้านการเงินผ่านกองทุนต่างๆ ปัจจุบันได้มีการอนุมัติสินเชื่อให้เอสเอ็มอีภาคเหนือตอนบน 8 จังหวัด ได้แก่ เชียงใหม่ เชียงราย แม่ฮ่องสอน ลำพูน ลำปางพะเยา แพร่ น่าน ผ่านกองทุนต่างๆ แล้ว จำนวน 95 ราย วงเงินรวม 197 ล้านบาท

ที่มา : http://www.thaigov.go.th/news/contents/details/4240
