รัฐบาลไทย-ข่าวทำเนียบรัฐบาล-กระทรวงดิจิทัลฯ เดินหน้าส่งมอบบริการ “Wifi เพื่อประชาชน” โครงการเน็ตประชารัฐ 11 หมู่บ้านใน จ.ตรัง

วันพุธที่ 26 กรกฎาคม 2560
กระทรวงดิจิทัลฯ เดินหน้าส่งมอบบริการ “Wifi เพื่อประชาชน” โครงการเน็ตประชารัฐ 11 หมู่บ้านใน จ.ตรัง
กระทรวงดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานมอบการบริการอินเทอร์เน็ตไร้สายความเร็วสูง “Wifi เพื่อประชาชน” ให้ 11 หมู่บ้านในอำเภอกันตัง จังหวัดตรัง ภายใต้โครงการยกระดับโครงสร้างพื้นฐานโทรคมนาคม “เน็ตประชารัฐ” โดยมีผู้ใหญ่บ้านของแต่ละหมู่บ้านเป็นตัวแทนรับมอบ พร้อมเยี่ยมชมและพบปะพูดคุยกับชาวบ้าน และร้านค้าชุมชนทั้ง 11 หมู่บ้าน ซึ่งได้นำผลิตภัณฑ์และของดีประจำชุมชนมาร่วมจัดแสดง นอกจากนี้ ยังได้มีการจัดประชุมรับฟังความคิดเห็นของหน่วยงานในพื้นที่ที่เกี่ยวข้อง อาทิ ทีโอทีจังหวัด สถิติจังหวัด ไปรษณีย์จังหวัด และประชาสัมพันธ์จังหวัด ทั้งยังได้มีการวางแนวทางการทำงานให้มีความสอดคล้องกันในแต่ละพื้นที่ โดยการติดตามการดำเนินงานโครงการเน็ตประชารัฐ มีวัตถุประสงค์เพื่อให้การดำเนินงานติดตั้งและขยายโครงข่ายอินเทอร์เน็ตความเร็วสูงผ่านสื่อสัญญาณสายเคเบิลใยแก้วนำแสงความเร็วสูงมีประสิทธิภาพ และเป็นไปตามกรอบระยะเวลาที่กระทรวงดิจิทัลฯ กำหนดเป้าหมายการติดตั้งครบทั้ง 24,700 หมู่บ้าน ภายในสิ้นปี 2560 รวมถึงสร้างการรับรู้และความเข้าใจถึงโครงการเน็ตประชารัฐของรัฐบาล เพื่อให้ประชาชนสามารถเข้าถึงอินเทอร์เน็ตความเร็วสูง และใช้ประโยชน์ในการพัฒนาชุมชนให้มีความยั่งยืนต่อไป เมื่อวันที่ 22 กรกฎาคม 2560 ณ หมู่บ้านบางเตา        ตำบลกันตังใต้ อำเภอกันตัง จังหวัดตรัง
*************************************

ที่มา : http://www.thaigov.go.th/news/contents/details/5472
