รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ หารือร่วม รมช.มัลดีฟส์ ตั้งสำนักงานใหญ่ RIMES ในไทย

วันศุกร์ที่ 18 สิงหาคม 2560
รมว.กระทรวงดิจิทัลฯ หารือร่วม รมช.มัลดีฟส์ ตั้งสำนักงานใหญ่ RIMES ในไทย
รมว.กระทรวงดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) พร้อมด้วย ดร.สงกรานต์ อักษร รองอธิบดีกรมอุตุนิยมวิทยา ผู้แทนจากกรมอุตุนิยมวิทยา และผู้แทนจากกรมองค์การระหว่างประเทศ กระทรวงการต่างประเทศ ให้การต้อนรับ นายอับดุลราฮี มาจีด (H.E. Mr. Abdullahi Majeed) รัฐมนตรีช่วยว่าการกระทรวงสิ่งแวดล้อมและพลังงานแห่งสาธารณรัฐมัลดีฟส์ และหัวหน้าสำนักเลขาธิการ Regional Integrated Multi-hazard Early Warning System for Africa and Asia (RIMES) พร้อมคณะผู้แทนจาก RIMES ในโอกาสเดินทางเยือนประเทศไทย โดยทั้งสองฝ่ายได้ร่วมพูดคุยเกี่ยวกับแนวทางและความเป็นไปได้ในการจัดตั้งสำนักงานใหญ่ของ RIMES ในประเทศไทย ซึ่งฝ่ายไทยได้ขอให้ RIMES จัดทำข้อมูลจัดส่งให้หน่วยงานที่เกี่ยวข้องของไทยเพื่อพิจารณาต่อไป เมื่อวันที่ 16 สิงหาคม 2560 ณ ห้องรับรอง ชั้น 9 กระทรวงดิจิทัลฯ อาคารรัฐประศาสนภักดี ศูนย์ราชการเฉลิมพระเกียรติ 80 พรรษาฯ ถนนแจ้งวัฒนะ เขตหลักสี่ กรุงเทพฯ
************************

ที่มา : http://www.thaigov.go.th/news/contents/details/6031
