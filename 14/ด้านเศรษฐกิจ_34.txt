รัฐบาลไทย-ข่าวทำเนียบรัฐบาล-กสอ. ล่องใต้ ถอดโมเดล ตลาดออนไลน์ สร้าง SMEs อัจฉริยะ

วันพุธที่ 22 มีนาคม 2560
กสอ. ล่องใต้ ถอดโมเดล ตลาดออนไลน์ สร้าง SMEs อัจฉริยะ
กสอ. ล่องใต้ เผย กลยุทธ์ ปรับแนวคิด สร้างนวัตกรรมใหม่เชิงพาณิชย์ให้กับธุรกิจ SMEs ไทย ทำตลาดค้าขายผ่านสื่อ Social Media  สร้างรายได้นับล้านภายใน 1 ชั่วโมง โดยมี เภสัชกรหญิง โสภา พิมพ์สิริพานิชย์ และ อาจารย์เดชา วัฒนสุพงษ์ หรือ โค้ชหมี
กสอ. ล่องใต้ เผย กลยุทธ์ ปรับแนวคิด สร้างนวัตกรรมใหม่เชิงพาณิชย์ให้กับธุรกิจ SMEs ไทย ทำตลาดค้าขายผ่านสื่อ Social Media  สร้างรายได้นับล้านภายใน 1 ชั่วโมง โดยมี เภสัชกรหญิง โสภา พิมพ์สิริพานิชย์ และ อาจารย์เดชา วัฒนสุพงษ์ หรือ โค้ชหมี แอดมินเพจ ชื่อดังเป็นวิทยากร
หลังจากที่ผ่านมมากรมส่งเสริมอุตสาหกรรม ได้จัดงาน สัมมนา ถอดรหัส SMEs สู่วิถีความเป็นอัจฉริยะ (Intelligent SMEs)มาแล้ว 2 แห่ง ที่ จังหวัดเชียงใหม่ และ กรุงเทพ  ปรากฏว่าได้รับการตอบรับจากผู้ประกอบการเอสเอ็มอี และ ประชาชน ให้ความผู้สนใจเข้าร่วมงานสัมมนาดังกล่าวเป็นจำนวนมาก
ล่าสุด นายพสุ  โลหารชุน อธิบดีกรมส่งเสริมอุตสาหกรรม กระทรวงอุตสาหกรรม เปิดเผยว่า กรมฯเตรียมจะจัดงานสัมมนา ถอดรหัส SMEs สู่วิถีความเป็นอัจฉริยะ (Intelligent SMEs) ครั้งที่ 3 ในวันที่ 24 มีนาคม 2560 ระหว่างเวลา 08.30 – 12.00  ณ ห้องศรีวิชัย A (ชั้น2) โรงแรม วังใต้ จังหวัดสุราษฎร์ธานี เพื่อกระตุ้นให้เกิดการสร้างนวัตกรรมใหม่เชิงพาณิชย์ให้กับธุรกิจSMEsของไทย
พร้อมเฟ้นหาต้นแบบสุดยอด SMEs จำนวน 125 รายที่ประสบความสำเร็จจากทั่วประเทศ เพื่อเข้าร่วมโครงการสร้างและส่งเสริมเอสเอ็มอีอัจฉริยะ (Intelligent SMEs) มาถอดรหัสแนวความคิดและประสบการณ์เป็นต้นแบบการดำเนินธุรกิจ โดยถ่ายทอดแนวคิดต่างๆ ผ่านสื่อหลากหลายรูปแบบ เพื่อกระตุ้นให้เกิดการพัฒนาต่อยอดธุรกิจ และสร้างผู้ประกอบการเลือดใหม่เชิงนวัตกรรม สำหรับผู้ที่ได้รับการคัดเลือกเป็นสุดยอด SMEs จำนวน 125 ราย นอกจากจะได้รับรางวัลการันตีคุณภาพจากกระทรวงอุตสาหกรรมแล้วยังได้รับสิทธิประโยชน์อื่นๆ อีกมากมาย สามารถเข้าไปสอบถามติดตามได้ทาง www.dip.go.th
สำหรับการจัดงานสัมมนาที่จังหวัดสุราษฎร์ธานีในครั้งนี้ กรมฯได้เชิญ เภสัชกรหญิง โสภา พิมพ์สิริพานิชย์ หรือ คุณโซอี้ กรรมการผู้จัดการ บริษัท เอส ซี เอล อีโนเวชั่น จำกัด นักธุรกิจที่ประสบความสำเร็จโดยใช้สื่อออนไลน์ทำการตลาดผ้าพันคอคุณภาพสูงแบรนด์ Zoe Scarf ส่งออกไปจำหน่ายต่างประเทศ และยังเป็นเจ้าของหนังสือ Bestseller แอบทำ 1 ชั่วโมงต่อวันฝันเปลี่ยน สูตรสำเร็จ เคล็ดสร้างล้าน มาเป็นวิทยากรบรรยาย เคล็ดลับในหัวข้อ “ สร้างโลกธุรกิจใหม่ด้วยLINE@ ” ให้กับผู้เข้าร่วมฟังงานสัมมนาดังกล่าว
นอกจากนี้กรมฯยังได้เชิญ อาจารย์เดชา วัฒนสุพงษ์ หรือ โค้ชหมี แอดมินเพจ ‘คิดว่าดีก็ทำต่อไป’ โดยได้เริ่มใช้งาน Social Media  โดยเฉพาะ Facebook กับงานสื่อสารการตลาดให้กับธุรกิจของตัวเองจนประสบความสำเร็จ โดยล่าสุดที่มี Fanpage กว่า 2 ล้านคน มาบรรยายในหัวข้อ “ ปั้นแบรนด์ให้เปรี้ยง! ด้วย Social Media ”  เพื่อเป็นแนวทางให้ผู้ประกอบการมือใหม่ที่สนใจในการทำธุรกิจผ่านสื่อ Social Media
“SME หลายคนที่ประสบความสำเร็จในวันนี้ ล้วนแต่เคยเป็น Nobody ที่ไม่มีใครเคยรู้จักมาก่อนทั้งนั้น และหลายคนเล่นเฟซบุ๊คไม่เก่ง แต่เมื่อได้ปรับวิธีคิดใหม่ว่า Facebook ไม่ใช่แค่ Facebook แต่เป็นเครื่องมือตัวหนึ่งที่สามารถทำให้เป้าหมายทางธุรกิจชัดเจนขึ้น คุณก็ชนะแล้ว ที่สำคัญคือ SME ต้องทำทันที อย่ามัวแต่รอให้พร้อมก่อน เพราะการทำการตลาดออนไลน์ต้องมีการปรับตลอดเวลา อย่าลืมว่าคุณกำลังสื่อสารกับมนุษย์ ซึ่งพร้อมที่จะเปลี่ยนแปลงได้ทุกวินาที” อ.เดช ได้กล่าวไว้

ที่มา : http://www.thaigov.go.th/news/contents/details/2564
