รัฐบาลไทย-ข่าวทำเนียบรัฐบาล-ทส. โดย ทช. ร่วมกับจังหวัดภูเก็ต เปิดศูนย์บริการนักท่องเที่ยวทางทะเลในช่วงปีใหม่

วันศุกร์ที่ 12 มกราคม 2561
ทส. โดย ทช. ร่วมกับจังหวัดภูเก็ต เปิดศูนย์บริการนักท่องเที่ยวทางทะเลในช่วงปีใหม่
ทส. โดย ทช. ร่วมกับจังหวัดภูเก็ต เปิดศูนย์บริการนักท่องเที่ยวทางทะเลในช่วงปีใหม่
DMCR and Phuket Officially Opened Tourist Service Centers
เมื่อวันที่ 25 ธ.ค. 60 กรมทรัพยากรทางทะเลและชายฝั่ง (ทช.) ร่วมกับจังหวัดภูเก็ตจัดพิธีเปิดศูนย์บริการนักท่องเที่ยวประจำพื้นที่จังหวัดภูเก็ต โดยมีนายนรภัทร ปลอดทอง ผู้ว่าราชการจังหวัดภูเก็ต เป็นประธานเปิดกิจกรรมดังกล่าว ในการนี้ นายจตุพร บุรุษพัฒน์ อธิบดีกรมทรัพยากรทางทะเลและชายฝั่ง (อทช.) พร้อมด้วยนางสาวเฉลิมลักษณ์ เก็บทรัพย์ นายกเทศมนตรีเมืองป่าตอง คณะผู้บริหาร เจ้าหน้าที่กรมทรัพยากรทางทะเลและชายฝั่ง ตลอดจนหัวหน้าส่วนราชการ เจ้าหน้าที่ทหาร ตำรวจ ผู้นำชุมชน ผู้ประกอบการท่องเที่ยว ประชาชนในพื้นที่ และนักท่องเที่ยว เข้าร่วมกิจกรรมครั้งนี้ ณ ลานบางลา หาดป่าตอง จังหวัดภูเก็ต
สำหรับ หาดป่าตอง อยู่ห่างจากตัวเมืองภูเก็ตไปทางทิศตะวันตกเฉียงเหนือ 15 กิโลเมตร นับว่าเป็นหาดที่มีชื่อเสียงมากที่สุดของภูเก็ต เป็นชายหาดที่เพียบพร้อมด้วยสิ่งอำนวยความสะดวก เช่น โรงแรม ร้านอาหาร ร้านดำน้ำ ร้านขายอุปกรณ์กีฬาทางน้ำ และอื่น ๆ อีกมากมายไว้คอยบริการแก่นักท่องเที่ยว ด้วยชายหาดที่มีความยาวกว่า 4 กิโลเมตรและมีสิ่งอำนวยความสะดวกที่ครบครันป่าตองจึงเป็นหาดที่มีผู้นิยมมาเยือนมากที่สุด
ในส่วนของ หาดกมลา เป็นอีกหนึ่งชายหาดที่มีความเงียบสงบ หาดกมลาอยู่ถัดลงมาทางใต้ของหาดสุรินทร์ เป็นหาดทรายที่มีเม็ดทรายไม่ละเอียดมากนัก มียาวความยาวประมาณ 2 กิโลเมตร และที่หาดกมลาแห่งนี้ยังมีที่พัก ร้านค้า ร้านอาหาร ไว้คอยบริการนักท่องเที่ยวอย่างครบครัน โดยในช่วงหยุดยาวปีใหม่นี้มักจะมีนักท่องเที่ยวทั้งชาวไทยและชาวต่างชาติแวะเวียนมาเที่ยวชมความงามของชายหาดทั้งสองเป็นจำนวนมาก ดังนั้น ทางจังหวัดภูเก็ตจึงได้ให้มีการจัดตั้งศูนย์ประสานงานนักท่องเที่ยวประจำพื้นที่ในเขตอำเภอกระทู้ ประกอบด้วย หาดป่าตอง และหาดกมลา จังหวัดภูเก็ต พร้อมจัดเจ้าหน้าที่ประจำศูนย์บริการประสานงานนักท่องเที่ยวประจำพื้นที่ดังกล่าว เพื่อบริการข้อมูลข่าวสารนักท่องเที่ยวให้คำแนะนำ ปรึกษา นักท่องเที่ยวที่ถูกเอารัดเอาเปรียบ แนะนำเส้นทางท่องเที่ยว และคอยให้ความช่วยเหลือเมื่อนักท่องเที่ยวต้องการความช่วยเหลือ ตลอดจนแนวทางแก้ไขปัญหาเบื้องต้น ไม่เว้นวันหยุดราชการ
DMCR and Phuket Officially Opened Tourist Service Centers
On 25th December 2017, Phuket Governor, Mr. Norraphat Plodthong along with Director-General of the Department of Marine and Coastal Resources (DMCR), Mr. Jatuporn Burutpat officially opened the Patong branch of the tourist service centers at Bangla Park on Patong Beach, Phuket. Joining them at the event were Patong Mayor Chalermluck Kebsup and others relevant government officials.
Patong Beach is located 15 kilometers northwest of Phuket’s west coast. The beach is 4 kilometers long and often crowded with tourists. It is the most famous beach of Phuket with its wide variety of activities and nightlife.
Kamala Beach, anotherquiet beach located south of Surin Beach. With its 2 kilometer-long beach, there are accommodations, shops, restaurants and tourist services.To facilitate tourists visiting these two beaches, especially during New Year festivities, two tourism coordination and service centers, opened 24 hours a day, were set up at both beaches.

ที่มา : http://www.thaigov.go.th/news/contents/details/9353
