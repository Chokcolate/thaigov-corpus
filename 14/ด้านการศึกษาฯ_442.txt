รัฐบาลไทย-ข่าวทำเนียบรัฐบาล-ผู้ช่วยปลัดกระทรวงดิจิทัลฯ เป็นประธานปิดการฝึกอบรมหลักสูตร “Postal Management”

วันศุกร์ที่ 27 ตุลาคม 2560
ผู้ช่วยปลัดกระทรวงดิจิทัลฯ เป็นประธานปิดการฝึกอบรมหลักสูตร “Postal Management”
ผู้ช่วยปลัดกระทรวงดิจิทัลฯ
นางคนึงนิจ คชศิลา ผู้ช่วยปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานพิธีปิดการอบรมและมอบใบประกาศนียบัตรแก่ผู้สำเร็จการฝึกอบรมหลักสูตร “Postal Management” โดยวิทยาลัยการไปรษณีย์แห่งเอเชียและแปซิฟิก (Asia-Pacific Postal College : APPC) จัดขึ้น ระหว่างวันที่ 11 กันยายน – 27 ตุลาคม 2560  เพื่อพัฒนาบุคลากรให้มีความรู้ความสามารถด้านการจัดการ ปรับปรุงประสิทธิภาพการปฏิบัติงานทางด้านการจัดการเชิงกลยุทธ์ กระบวนการด้านการวางแผน การพัฒนาการไปรษณีย์ให้ทันสมัย การจัดการทรัพยากรมนุษย์ การคลัง  และการตลาด ซึ่งการฝึกอบรมฯ ในครั้งนี้ มีผู้เข้าร่วมอบรมจากประเทศสมาชิก 8 ประเทศ รวมจำนวน 11 คน ได้แก่ ราชอาณาจักรกัมพูชา สาธารณรัฐประชาชนจีน ญี่ปุ่น สาธารณรัฐประชาธิปไตยประชาชนลาว สาธารณรัฐแห่งสหภาพเมียนมา สหพันธ์สาธารณรัฐประชาธิปไตยเนปาล สาธารณรัฐสังคมนิยมประชาธิปไตยศรีลังกา และประเทศไทย เมื่อวันที่ 27 ตุลาคม 2560 ณ หอประชุม ชั้น 2 อาคารฝึกอบรมวิทยาลัยการไปรษณีย์แห่งเอเชียและแปซิฟิก ถนนแจ้งวัฒนะ เขตหลักสี่ กรุงเทพฯ
*************************

ที่มา : http://www.thaigov.go.th/news/contents/details/7636
