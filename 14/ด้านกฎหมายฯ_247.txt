รัฐบาลไทย-ข่าวทำเนียบรัฐบาล-กระทรวงยุติธรรมจัดกิจกรรมเชิญธงชาติไทยและร้องเพลงชาติไทย เนื่องในวันพระราชทานธงชาติไทยและครบรอบ ๑๐๐ ปี ธงชาติไทย

วันพฤหัสบดีที่ 28 กันยายน 2560
กระทรวงยุติธรรมจัดกิจกรรมเชิญธงชาติไทยและร้องเพลงชาติไทย เนื่องในวันพระราชทานธงชาติไทยและครบรอบ ๑๐๐ ปี ธงชาติไทย
นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม เป็นประธานในกิจกรรมเชิญธงชาติไทยและร้องเพลงชาติไทย เนื่องใน “วันพระราชทานธงชาติไทย และครบรอบ ๑๐๐ ปี ธงชาติไทย”
ในวันพฤหัสบดีที่ ๒๘ กันยายน ๒๕๖๐ เวลา ๐๘.๐๐ น.
ณ บริเวณเสาธง หน้ากรมสอบสวนคดีพิเศษ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม
เป็นประธานในกิจกรรมเชิญธงชาติไทยและร้องเพลงชาติไทย
เนื่องใน “วันพระราชทานธงชาติไทย และครบรอบ ๑๐๐ ปี ธงชาติไทย”
เพื่อน้อมรำลึกในพระมหากรุณาธิคุณของพระบาทสมเด็จพระมงกุฎเกล้าเจ้าอยู่หัว รัชกาลที่ ๖
ที่ทรงพระราชทานธงไตรรงค์เป็นธงชาติไทย ตลอดจนเป็นการแสดงออกซึ่งความสามัคคีและความภาคภูมิใจ
ในสัญลักษณ์ของชาติไทย โดยการเชิญธงชาติไทย และร่วมร้องเพลงชาติไทยพร้อมกับส่วนราชการ
หน่วยงานของรัฐทุกจังหวัด ภาคเอกชน และประชาชนทั่วประเทศ
โดยมีผู้บริหารระดับสูง ข้าราชการ และเจ้าหน้าที่จากหน่วยงานในสังกัดกระทรวงยุติธรรม เข้าร่วมฯ

ที่มา : http://www.thaigov.go.th/news/contents/details/7043
