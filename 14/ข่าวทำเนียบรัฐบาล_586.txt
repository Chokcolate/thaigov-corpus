รัฐบาลไทย-ข่าวทำเนียบรัฐบาล-รองนายกรัฐมนตรี เป็นประธานการแถลงข่าวการจัดงาน “รวมพลังสื่อสร้างสรรค์สังคมไทย”

วันพฤหัสบดีที่ 3 สิงหาคม 2560
รองนายกรัฐมนตรี เป็นประธานการแถลงข่าวการจัดงาน “รวมพลังสื่อสร้างสรรค์สังคมไทย”
รองนายกรัฐมนตรี เป็นประธานการแถลงข่าวการจัดงาน “รวมพลังสื่อสร้างสรรค์สังคมไทย”
เมื่อวันที่ ๓ สิงหาคม ๒๕๖๐ เวลา ๑๓.๐๐ น. พลเอก ธนะศักดิ์ ปฏิมาประกรรองนายกรัฐมนตรี ในฐานะประธานกรรมการกองทุนพัฒนาสื่อปลอดภัยและสร้างสรรค์ และประธานกรรมการพัฒนาสื่อปลอดภัยและสร้างสรรค์แห่งชาติ เป็นประธานการแถลงข่าวการจัดงาน “รวมพลังสื่อสร้างสรรค์สังคมไทย” ณ ห้องประชุมดำรง
ราชานุภาพ พิพิธภัณฑสถานแห่งชาติ พระนคร โดยงานดังกล่าวจะจัดขึ้นในวันที่ ๙ สิงหาคม ๒๕๖๐ ณ โรงแรมเซ็นทรา บายเซ็นทารา ศูนย์ราชการ แจ้งวัฒนะ มีวัตถุประสงค์เพื่อผนึกกำลังประกาศเจตนารมณ์ร่วมพัฒนาสื่อสร้างสรรค์สังคมไทย เปิดโอกาสให้ทุกภาคส่วนได้แสดงความคิดเห็นในการพัฒนาการผลิตสื่อสร้างสรรค์ และการใช้สื่อเพื่อการส่งเสริมอาชีพ
โดยกิจกรรมในงานจะประกอบด้วย การจัดนิทรรศการและการแสดงผลงานด้านสื่อสร้างสรรค์ในรูปแบบต่างๆ จากภาคีเครือข่าย กว่า ๓๐ องค์กร การยกย่องเชิดชูเกียรติสื่อดีมีคุณภาพ เป็นการจุดประกายให้ทุกภาคส่วนมุ่งมั่น และตั้งใจร่วมกันสร้างสรรค์สื่อที่ดีเพื่อสังคมไทย

ที่มา : http://www.thaigov.go.th/news/contents/details/5681
