รัฐบาลไทย-ข่าวทำเนียบรัฐบาล-กรมสรรพากรเตือนใกล้สิ้นสุดเวลายื่นแบบภาษีเงินได้นิติบุคคลครึ่งปี (ภ.ง.ด.51)  ปี 2560

วันศุกร์ที่ 25 สิงหาคม 2560
กรมสรรพากรเตือนใกล้สิ้นสุดเวลายื่นแบบภาษีเงินได้นิติบุคคลครึ่งปี (ภ.ง.ด.51)  ปี 2560
กรมสรรพากรให้บริษัท ห้างหุ้นส่วนนิติบุคคล ยื่นแบบฯ ภาษีเงินได้นิติบุคคลครึ่งปี (ภ.ง.ด.51) ประจำปี 2560 ตามความเป็นจริงสภาพธุรกิจ โดยวันสุดท้ายของการยื่นแบบฯ เป็นวันพฤหัสบดีที่ 31 ส.ค.2560 ส่วนยื่นแบบฯผ่านอินเทอร์เน็ตยื่นได้ถึงวันที่ 8 ก.ย.2560
กรมสรรพากรให้บริษัท ห้างหุ้นส่วนนิติบุคคล ยื่นแบบฯ ภาษีเงินได้นิติบุคคลครึ่งปี (ภ.ง.ด.51) ประจำปี 2560 ตามความเป็นจริงสภาพธุรกิจ โดยวันสุดท้ายของการยื่นแบบฯ เป็นวันพฤหัสบดีที่ 31 ส.ค.2560 ส่วนยื่นแบบฯ ผ่านอินเทอร์เน็ตยื่นได้ถึงวันที่ 8 ก.ย.2560
นายสมชาย  แสงรัตนมณีเดช  ที่ปรึกษาด้านยุทธศาสตร์การจัดเก็บภาษี (กลุ่มธุรกิจพลังงาน) ในฐานะโฆษกกรมสรรพากร แจ้งว่า “บริษัท ห้างหุ้นส่วนนิติบุคคล ที่มีรอบระยะเวลาบัญชีสิ้นสุดในวันที่ 31 ธันวาคม 2560 มีหน้าที่ต้องยื่นแบบแสดงรายการและชำระภาษีเงินได้นิติบุคคลครึ่งปี (ภ.ง.ด.51) ปี 2560 ซึ่งกฎหมายกำหนดให้ยื่นแบบภายใน 2 เดือน นับจากวันสุดท้ายของหกเดือนแรกของรอบระยะเวลาบัญชี โดยยื่นได้ตั้งแต่เดือนกรกฎาคม - สิงหาคม 2560 ซึ่งในปีนี้วันสุดท้ายของการยื่นแบบฯ ด้วยแบบแสดงรายการภาษีที่สำนักงานสรรพากรพื้นที่สาขาในท้องที่ที่สำนักงานใหญ่ตั้งอยู่ ตรงกับวันที่ 31 สิงหาคม 2560 สำหรับผู้ที่ยื่นแบบฯ ผ่านทางระบบอินเทอร์เน็ตที่ www.rd.go.th จะได้รับสิทธิขยายเวลาการยื่นแบบฯ และชำระภาษีออกไปอีก 8 วัน ถึงวันที่ 8 กันยายน 2560 โดยต้องปฏิบัติให้เป็นไปตามเงื่อนไขที่กฎหมายกำหนด และชำระภาษีให้ถูกต้องตามความเป็นจริงของสภาพธุรกิจ”
หากมีข้อสงสัยสามารถสอบถามรายละเอียดเกี่ยวกับการยื่นแบบฯ ภ.ง.ด.51 ได้ที่สำนักงานสรรพากรทุกแห่งทั่วประเทศ หรือศูนย์สารนิเทศสรรพากร โทร. 1161
กรมสรรพากร  เต็มที่  เต็มใจ  ให้ประชาชน
สำนักงานเลขานุการกรม  ส่วนประชาสัมพันธ์
เลขที่ 90  ถนนพหลโยธิน 7  พญาไท  กรุงเทพฯ 10400  โทร. 0 2272 9529-30   โทรสาร 0 2617 3324
หรือศูนย์สารนิเทศสรรพากร 1161 (RD Intelligence Center)

ที่มา : http://www.thaigov.go.th/news/contents/details/6195
