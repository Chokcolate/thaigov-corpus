รัฐบาลไทย-ข่าวทำเนียบรัฐบาล-ผบ.ทสส.มาเลเซีย เข้าเยี่ยมคำนับ รอง นรม. และ รมว.กห.

วันศุกร์ที่ 28 เมษายน 2560
ผบ.ทสส.มาเลเซีย เข้าเยี่ยมคำนับ รอง นรม. และ รมว.กห.
ผบ.ทสส.มาเลเซีย เข้าเยี่ยมคำนับ รอง นรม. และ รมว.กห.
เมื่อ 28 เม.ย.60 พล.อ.Tan Sri Raja Mohamed Affandi bin Raja Mohamed Noor (ตัน ซรี ราจา โมฮัมเม็ด อัฟฟันดี บิน ราจา โมฮัมเม็ด นูร)  ผบ.ทสส.มาเลเซีย (มซ.) และคณะ เข้าเยี่ยมคำนับ พล.อ.ประวิตร วงษ์สุวรรณ รอง นรม.และ รมว.กห. ณ ศาลาว่าการกลาโหม ในโอกาสเดินทางเยือนประเทศไทยอย่างเป็นทางการในฐานะแขกของกองทัพไทย
รอง นรม. และ รมว.กห. ได้กล่าวต้อนรับและกล่าวถึงความร่วมมือที่ใกล้ชิดและยาวนานระหว่างไทยกับ มซ. ที่มีการแลกเปลี่ยนการเยือนของผู้นำทางทหารและกำลังพลในทุกระดับ รวมทั้งการแลกเปลี่ยนด้านการฝึกและศึกษาในหลักสูตรต่างๆ ระหว่างสองกองทัพอย่างต่อเนื่อง นอกจากนี้ กห. และ กห.มซ. ยังมีการประชุมในลักษณะทวิภาคีในหลายเวที ซึ่งเป็นกลไกในการขยายความร่วมมือและแก้ไขปัญหาด้านความมั่นคงในพื้นที่ชายแดน โดยไทยส่งเสริมแนวทางการบริหารจัดการชายแดนโดยการสร้างรั้วชายแดน  ซึ่งจะช่วยป้องกันและสนับสนุนการแก้ไขปัญหาด้านความมั่นคงในพื้นที่ดังกล่าว  ทั้งนี้ รอง นรม.และ รมว.กห. ได้กล่าวขอบคุณ มซ.ในการมีบทบาทอย่างสร้างสรรค์ด้านการอำนวยความสะดวกในการกระบวนการพูดคุยเพื่อสันติสุขใน จชต. โดยไทยยืนยันเจตนารมณ์ที่จะแก้ไขสถานการณ์ใน จชต. โดยสันติวิธี และการมีส่วนร่วมของทุกภาคส่วน จากนั้นทั้งสองฝ่ายได้หารือในประเด็นความร่วมมือในการพัฒนาด้านอุตสาหกรรมป้องกันประเทศระหว่างไทย – มซ. เพื่อให้สามารถพึ่งพาตนเองได้ในอนาคต

ที่มา : http://www.thaigov.go.th/news/contents/details/3374
