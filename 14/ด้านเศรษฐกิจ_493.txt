รัฐบาลไทย-ข่าวทำเนียบรัฐบาล-"นายกฯ" มอบเงินทุนหนุนเอสเอ็มอีประเดิม จ.สงขลา อุตฯเดินสายสร้างความรับรู้กองทุนรัฐ เพิ่มโอกาสเข้าถึงทุน

วันพุธที่ 24 พฤษภาคม 2560
"นายกฯ" มอบเงินทุนหนุนเอสเอ็มอีประเดิม จ.สงขลา อุตฯเดินสายสร้างความรับรู้กองทุนรัฐ เพิ่มโอกาสเข้าถึงทุน
จ.สงขลา 24 พฤษภาคม 2560 - พลเอก ประยุทธ์ จันทร์โอชา นายกรัฐมนตรี เป็นประธานในการมอบสินเชื่อจากกองทุนต่างๆ ของภาครัฐให้แก่ผู้ประกอบการ SMEs ในพื้นที่ภาคใต้ จำนวน 30 ราย วงเงินกว่า 22 ล้านบาท
โดยมี นายสมชาย หาญหิรัญ ปลัดกระทรวงอุตสาหกรรม นายพสุ โลหารชุน  อธิบดีกรมส่งเสริมอุตสาหกรรม  นายทรงพล สวาสดิ์ธรรม ผู้ว่าราชการจังหวัดสงขลา รวมทั้ง นายมงคล ลีลาธรรม กรรมการผู้จัดการธนาคาร SME Development Bank ให้การต้อนรับพร้อมหน่วยงานพันธมิตรที่เกี่ยวข้องกับ SMEs ทั้งหมด
จากนั้น นายกรัฐมนตรี  ได้กล่าวถึง “การช่วยเหลือเอสเอ็มอีของรัฐบาล” และพบปะผู้ประกอบการอย่างใกล้ชิด ตลอดจนชมบูธ SMEs ที่ได้รับความช่วยเหลือด้านการเงิน ซึ่งการสัมมนาเชิงปฏิบัติการ "คลินิกเอ็มอีสัญจรตามแนวประชารัฐ" จัดขึ้นครั้งแรก ที่ จ.สงขลา ได้รับความสนใจจาก SMEs ในจังหวัดสงขลาและจังหวัดใกล้เคียงมากกว่า 800 คนที่เข้าร่วมงานดังกล่าว ณ โรงแรมหรรษาเจบี  หาดใหญ่ จ.สงขลา

ที่มา : http://www.thaigov.go.th/news/contents/details/4002
