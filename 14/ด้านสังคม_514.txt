รัฐบาลไทย-ข่าวทำเนียบรัฐบาล-รมว.ดิจิทัลฯ เป็นผู้แทนนายกรัฐมนตรี เข้าร่วมพิธีสาบานตนเข้ารับตำแหน่งของประธานาธิบดีอิหร่าน

วันอังคารที่ 8 สิงหาคม 2560
รมว.ดิจิทัลฯ เป็นผู้แทนนายกรัฐมนตรี เข้าร่วมพิธีสาบานตนเข้ารับตำแหน่งของประธานาธิบดีอิหร่าน
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ได้รับมอบหมายจากพลเอก ประยุทธ์ จันทร์โอชา นายกรัฐมนตรี ให้เป็นผู้แทนนายกรัฐมนตรี เดินทางไปร่วมในพิธีสาบานตนเข้ารับตำแหน่งประธานาธิบดีแห่งสาธารณรัฐอิสลามอิหร่านอย่างเป็นทางการ ครั้งที่ 12 ซึ่งถือเป็นสมัยที่ 2 ของนายฮัสซัน รูฮานี (H.E. Mr.Hassan Rouhani) ในการดำรงตำแหน่งประธานาธิบดีของอิหร่าน โดยมี นายอยาตอลเลาะห์ อาลี คาเมเนอี ผู้นำสูงสุดของสาธารณรัฐอิสลามอิหร่าน เป็นประธานในพิธีฯ ซึ่งการสาบานตนของประธานาธิบดีอิหร่านครั้งนี้ มีคณะผู้แทนจากต่างประเทศ ประกอบด้วย ประธานาธิบดี 8 คน ประธานสภา 19 คน รองประธานาธิบดีและรองนายกรัฐมนตรี 9 คน รองประธานสภา 7 คน ระดับรัฐมนตรี 11 คน ระดับรัฐมนตรีช่วยว่าการ 12 คน ผู้แทนพิเศษจากประเทศต่างๆ 35 คน รวมทั้งผู้แทนจากหน่วยงานและองค์กรต่างประเทศอีกจำนวนหนึ่ง เข้าร่วมเป็นสักขีพยานในพิธีดังกล่าวด้วย เมื่อวันที่ 5 สิงหาคม 2560 ณ กรุงเตหะราน สาธารณรัฐอิสลามอิหร่าน
*************************

ที่มา : http://www.thaigov.go.th/news/contents/details/5786
