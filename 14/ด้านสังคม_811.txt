รัฐบาลไทย-ข่าวทำเนียบรัฐบาล-รองปลัดกระทรวงดิจิทัลฯ ร่วมพิธีเปิดกิจกรรม TOT Young club จ.ระนอง

วันพฤหัสบดีที่ 2 พฤศจิกายน 2560
รองปลัดกระทรวงดิจิทัลฯ ร่วมพิธีเปิดกิจกรรม TOT Young club จ.ระนอง
รองปลัดกระทรวงดิจิทัลฯ
นาวาอากาศเอก สมศักดิ์ ขาวสุวรรณ์ รองปลัดกระทรวงดิจิทัลเพื่อเศรษฐกิจและสังคม (ดีอี) ในฐานะกรรมการกำกับดูแลกิจการที่ดีและความรับผิดชอบขององค์กรต่อสังคมและสิ่งแวดล้อม บริษัท ทีโอที จำกัด (มหาชน) พร้อมด้วย นายประจักษ์ มโนจันทร์เพ็ญ ผู้ช่วยกรรมการผู้จัดการใหญ่ สายงานขายและบริการลูกค้าภูมิภาคที่ 5 บมจ.ทีโอที และนายพงษ์ศักดิ์ จีนชูแก้ว ปลัดอำเภอกะเปอร์ จังหวัดระนอง ร่วมเป็นประธานในพิธีเปิดกิจกรรม “TOT Young club เด็กไทยมีดีใช้ไอทีเพื่อพัฒนาวิสาหกิจชุมชน” ซึ่งเป็นกิจกรรมหนึ่งของโครงการ TYC (TOT Young Club) ที่มีวัตถุประสงค์เพื่อฝึกให้เยาวชนในชุมชนมีความสามารถในการใช้เทคโนโลยีด้าน ICT เพื่อยกระดับคุณภาพชีวิตของคนในชุมชนทำให้เกิดการตื่นตัวในการใช้เทคโนโลยีดิจิทัล เพื่อนำมาโปรโมทสินค้าชุมชน การท่องเที่ยว และวัฒนธรรมของชุมชน ให้เป็นที่รู้จักในโลกออนไลน์ และนำไปสู่การซื้อสินค้ากระตุ้นการท่องเที่ยวในพื้นที่ ซึ่งสอดรับกับนโยบายไทยแลนด์ 4.0 ของรัฐบาล นอกจากนั้นยังได้เป็นสักขีพยานพิธีลงนามความร่วมมือในโครงการฯ ระหว่าง 4 หน่วยงาน คือ บมจ.ทีโอที องค์การบริหารส่วนตำบลม่วงกลาง อำเภอกะเปอร์ โรงเรียนกะเปอร์วิทยา และสำนักงานพัฒนาการอำเภอกะเปอร์ เมื่อวันที่ 30 ตุลาคม 2560 ณ อำเภอกะเปอร์ จังหวัดระนอง
***********************

ที่มา : http://www.thaigov.go.th/news/contents/details/7724
