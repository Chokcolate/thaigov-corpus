รัฐบาลไทย-ข่าวทำเนียบรัฐบาล-"อุตตม"ลงพื้นที่ตรวจความก้าวหน้านิคมฯยางพารา จ.สงขลา กดปุ่มเปิดโรงงานมาตรฐานเฟส 2 เอสเอ็มอี ลุยลงทุน

วันพฤหัสบดีที่ 1 มิถุนายน 2560
"อุตตม"ลงพื้นที่ตรวจความก้าวหน้านิคมฯยางพารา จ.สงขลา กดปุ่มเปิดโรงงานมาตรฐานเฟส 2 เอสเอ็มอี ลุยลงทุน
รัฐมนตรีว่าการกระทรวงอุตสาหกรรม เป็นประธานในพิธีเปิดโครงการ "กนอ.สานพลังประชารัฐ ยกระดับ SME ยางไทย ก้าวไกลในนิคมอุตสาหกรรมยางพาราและกดปุ่มเดินเครื่องจักรในโรงงานมาตรฐาน ระยะที่ 2 พร้อมตรวจเยี่ยมพร้อมรับฟังบรรยายความก้าวหน้าโครงการจัดตั้ง Rubber City
จ. สงขลา: วันนี้ (31 พฤษภาคม 2560) นายอุตตม สาวนายน รัฐมนตรีว่าการกระทรวงอุตสาหกรรม เป็นประธานในพิธีเปิดโครงการ "กนอ.สานพลังประชารัฐ ยกระดับ SME ยางไทย ก้าวไกลในนิคมอุตสาหกรรมยางพาราและกดปุ่มเดินเครื่องจักรในโรงงานมาตรฐาน ระยะที่ 2 พร้อมตรวจเยี่ยมพร้อมรับฟังบรรยายความก้าวหน้าโครงการจัดตั้งนิคมอุตสาหกรรมยางพารา หรือ Rubber City ในพื้นที่นิคมอุตสาหกรรมภาคใต้ ตำบลฉลุง อำเภอหาดใหญ่ จังหวัดสงขลา ระยะที่ 2/2 และ 3 บนพื้นที่รวมประมาณ 1,218 ไร่ ปัจจุบันมีความก้าวหน้าไปมากกว่า 50 เปอร์เซ็นต์ ในส่วนของระบบสาธารณูปโภคเป็นไปตามแผนงานที่วางไว้ โดยนักลงทุนวางแผนเริ่มเข้าใช้พื้นที่ได้ในต้นปี 2561 โดยมีนางสาวนิสากร จึงเจริญธรรม รองปลัดกระทรวงอุตสาหกรรม นายวีรพงศ์ ไชยเพิ่ม ผู้ว่าการการนิคมอุตสาหกรรมแห่งประเทศไทย ร่วมเยี่ยมชม
นอกจากนี้ การนิคมอุตสาหกรรมแห่งประเทศไทย ยังลงนามบันทึกข้อตกลงความร่วมมือ (MOU) สนับสนุนสานพลังประชารัฐ เพื่อบูรณาการความร่วมมือด้านการจัดหาแรงงานและพัฒนาฝีมือกับหน่วยงานต่างๆ ได้แก่ สำนักงานแรงงาน แรงงานจังหวัดสงขลา จัดหางานจังหวัดสงขลา วิทยาลัยเทคนิคหาดใหญ่ วิทยาลัยเมคนิคจะนะ วิทยาลัยการอาชีพนาทวี และวิทยาลัยการอาชีพหลวงประธานราษฎร์ร์นิกร เพื่อเตรียมความพร้อมด้านแรงงาน รองรับการลงทุนในนิคมอุตสาหกรรมยางพาราอย่างเพียงพอทั้งในเชิงคุณภาพและปริมาณ โดยความร่วมมือทั้ง 7 หน่วยงาน จะร่วมกันสนับสนุนเชื่อมโยงและอำนวยความสะดวกในการจัดหาแรงงาน พัฒนาทักษะฝีมือแรงงานในสถานประกอบการ เพื่อรองรับความต้องการของผู้ประกอบการในนิคมอุตสาหกรรม

ที่มา : http://www.thaigov.go.th/news/contents/details/4167
