รัฐบาลไทย-ข่าวทำเนียบรัฐบาล-กรมวิชาการเกษตรชี้แจง พร้อมสนับสนุนการดำเนินการกับ ทส.-หน่วยงานที่เกี่ยวข้องซึ่งมีกฎหมายเฉพาะ เพื่อควบคุมกรณีการระบาดของหนอนนิวกินี

วันพฤหัสบดีที่ 16 พฤศจิกายน 2560
กรมวิชาการเกษตรชี้แจง พร้อมสนับสนุนการดำเนินการกับ ทส.-หน่วยงานที่เกี่ยวข้องซึ่งมีกฎหมายเฉพาะ เพื่อควบคุมกรณีการระบาดของหนอนนิวกินี
กรมวิชาการเกษตร ชี้แจงกรณีการระบาดของหนอนตัวแบนนิวกินี มิใช่ศัตรูพืช แต่เป็นชนิดพันธุ์ต่างถิ่นที่อาจมีขึ้นในไทย โดยกรมวิชาการเกษตรพร้อมร่วมมือ สนับสนุนการดำเนินการกับ ทส.-หน่วยงานที่เกี่ยวข้องซึ่งมีกฎหมายเฉพาะเพื่อควบคุม
วันที่ 14 พฤศจิกายน 2560 นายสุวิทย์ ชัยเกียรติยศ อธิบดีกรมวิชาการเกษตร กรมวิชาการเกษตร ชี้แจงกรณีการระบาดของหนอนนิวกินี ตามที่มีสื่อนำเสนอว่าประเทศไทยพบการระบาดของหนอนตัวแบนนิวกินีที่ จ.ปทุมธานี นั้น กรมวิชาการเกษตรตรวจสอบเบื้องต้นแล้วพบว่า หนอนตัวแบนนิวกินี เป็นสิ่งมีชีวิตในกลุ่มปรสิต หรือพยาธิ มิใช่ศัตรูพืช แต่เป็นชนิดพันธุ์ต่างถิ่น โดยชนิดพันธุ์ต่างถิ่นที่อาจมีขึ้นในประเทศไทย นั้น มีสำนักงานนโยบายและแผนทรัพยากรธรรมชาติและสิ่งแวดล้อม (สผ.) เป็นหน่วยงานประสานกลาง ในการควบคุม ดูแลชนิดพันธุ์ต่างถิ่นดังกล่าว โดยกรมวิชาการเกษตรพร้อมร่วมมือและสนับสนุนการดำเนินการกับกระทรวงทรัพยากรธรรมชาติและสิ่งแวดล้อม (ทส.) และหน่วยงานอื่น ๆ ที่เกี่ยวข้อง ซึ่งมีกฎหมายเฉพาะ เพื่อควบคุมกรณีดังกล่าว
--------------------------

ที่มา : http://www.thaigov.go.th/news/contents/details/8109
