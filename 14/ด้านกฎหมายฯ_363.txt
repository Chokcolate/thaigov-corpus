รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม เป็นประธานการประชุม คณะกรรมการการพัฒนาการบริหารงานยุติธรรมแห่งชาติ (กพยช.) ครั้งที่ 1/2561

วันอาทิตย์ที่ 7 มกราคม 2561
รัฐมนตรีว่าการกระทรวงยุติธรรม เป็นประธานการประชุม คณะกรรมการการพัฒนาการบริหารงานยุติธรรมแห่งชาติ (กพยช.) ครั้งที่ 1/2561
พลอากาศเอก ประจิน จั่นตอง รองนายกรัฐมนตรี และรัฐมนตรีว่าการกระทรวงยุติธรรม เป็นประธานการประชุมคณะกรรมการการพัฒนาการบริหารงานยุติธรรมแห่งชาติ (กพยช.) ครั้งที่ 1/2561
เมื่อวันศุกร์ที่ 5 มกราคม 2560 เวลา 13.45 น. ณ ห้องประชุม บีบี 206 ศูนย์ประชุมวายุภักดิ์
โรงแรมเซ็นทรา บายเซ็นทาราศูนย์ราชการและคอนเวนชันเช็นเตอร์ แจ้งวัฒนะ กรุงเทพฯ
พลอากาศเอก ประจิน จั่นตอง รองนายกรัฐมนตรี และรัฐมนตรีว่าการกระทรวงยุติธรรม
เป็นประธานการประชุมคณะกรรมการการพัฒนาการบริหารงานยุติธรรมแห่งชาติ (กพยช.) ครั้งที่ 1/2561
โดยมี ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
นายธวัชชัย ไทยเขียว รองปลัดกระทรวงยุติธรรม
นายวัลลภ นาคบัว ผู้อำนวยการสำนักงานกิจการยุติธรรม
และคณะกรรมการจากหน่วยงานต่าง ๆ ที่เกี่ยวข้อง เข้าร่วมประชุมฯ
ในโอกาสนี้ รัฐมนตรีว่าการกระทรวงยุติธรรม ได้เน้นย้ำเรื่องการเตรียมบุคลากร
ก่อนเข้าสู่กระบวนการยุติธรรมและพัฒนาบุคลากรในกระบวนการยุติธรรมตั้งแต่ต้นทาง
ด้วยการประสานความร่วมมือกับสถาบันการศึกษา เพื่อบรรจุหัวข้อวิชาความรู้ด้านงานยุติธรรม
ลงในหลักสูตรนิติศาสตร์ และเน้นให้เยาวชนมีความรู้คู่คุณธรรม เป็นคนดี ก่อนคนเก่ง
รวมทั้งสร้างแรงบันดาลใจให้เยาวชนมีจิตสำนึกที่จะช่วยเหลือคนที่ไม่ได้รับความยุติธรรม
หรือตกเป็นเหยื่อ ไม่ใช่มีเงินหรือสิ่งล่อใจอื่นใดมาเป็นแรงจูงใจในการปฏิบัติหน้าที่
นอกจากนี้ ได้เน้นย้ำเรื่องการสร้างความเชื่อมั่น และศรัทธาในกระบวนการยุติธรรมของประชาชนด้วย

ที่มา : http://www.thaigov.go.th/news/contents/details/9225
