รัฐบาลไทย-ข่าวทำเนียบรัฐบาล-รอง รมต.กระทรวงป้องกันประเทศ/หน.กรมใหญ่เสนาธิการกองทัพประชาชนลาว เข้าเยี่ยมคำนับ รอง นรม. และ รมว.กห.

วันจันทร์ที่ 22 พฤษภาคม 2560
รอง รมต.กระทรวงป้องกันประเทศ/หน.กรมใหญ่เสนาธิการกองทัพประชาชนลาว เข้าเยี่ยมคำนับ รอง นรม. และ รมว.กห.
รอง รมต.กระทรวงป้องกันประเทศ/หน.กรมใหญ่เสนาธิการกองทัพประชาชนลาว เข้าเยี่ยมคำนับ รอง นรม. และ รมว.กห.
เมื่อ 22 พ.ค.60 พล.อ.ประวิตร วงษ์สุวรรณ รอง นรม. และ รมว.กห. ได้มอบให้ พล.อ.อุดมเดช สีตบุตร รมช.กห. เป็นผู้แทน ให้การต้อนรับ พล.ต.สุวอน เลืองบุนมี รอง รมต.กระทรวงป้องกันประเทศ/หน.กรมใหญ่เสนาธิการกองทัพประชาชนลาว (เทียบเท่า รมช.กห./ผบ.ทสส.) เข้าเยี่ยมคำนับ ณ ศาลาว่าการกลาโหม ในโอกาสที่เดินทางเยือนประเทศไทยอย่างเป็นทางการในฐานะแขกของกองทัพไทย เพื่อกระชับความสัมพันธ์ระหว่างกองทัพ
รมช.กห. ได้กล่าวต้อนรับและชื่นชมความสัมพันธ์ระหว่างไทยกับ สปป.ลาว ซึ่งดำเนินมาอย่างใกล้ชิดและ
แน่นแฟ้น มีการแลกเปลี่ยนการเยือนระหว่างผู้นำทั้งในระดับรัฐบาลและกองทัพอย่างต่อเนื่อง รวมทั้งการเพิ่มความร่วมมือด้านการศึกษาหลักสูตรทางทหารมากขึ้น ทั้งนี้ ไทยตระหนักถึงความสำคัญของความร่วมมือกับ สปป.ลาว ในการป้องกันและแก้ไขปัญหาบุคคลที่เป็นภัยต่อความมั่นคงของไทย – สปป.ลาว ซึ่งรัฐบาลไทยและกองทัพยินดีให้การสนับสนุนในการแลกเปลี่ยนข้อมูลข่าวสาร นอกจากนี้ ทั้งสองฝ่ายยังพร้อมที่จะให้ความร่วมมือกันในการป้องกันและปราบปรามยาเสพติด ซึ่งเป็นภัยคุกคามอีกปัญหาหนึ่งที่มีแนวโน้มจะขยายตัวมากขึ้น รวมถึงการแลกเปลี่ยนข้อมูลข่าวสารที่เกี่ยวข้อง เพื่อหามาตรการร่วมกันในการป้องกันและปราบปรามยาเสพติดต่อไป

ที่มา : http://www.thaigov.go.th/news/contents/details/3904
