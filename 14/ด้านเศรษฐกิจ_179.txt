รัฐบาลไทย-ข่าวทำเนียบรัฐบาล-กรมทางหลวงแนะนำเส้นทางเลือกรองรับการเดินทางของประชาชนช่วงเทศกาลสงกรานต์ 2560

วันพุธที่ 12 เมษายน 2560
กรมทางหลวงแนะนำเส้นทางเลือกรองรับการเดินทางของประชาชนช่วงเทศกาลสงกรานต์ 2560
กรมทางหลวง (ทล.) กระทรวงคมนาคม แนะนำเส้นทางเลือกสู่จังหวัดทางภาคเหนือ ภาคกลาง ภาคตะวันออก ภาคตะวันออกเฉียงเหนือ และภาคใต้ รองรับการเดินทางของประชาชนช่วงเทศกาลสงกรานต์ 2560
นายสราวุธ ทรงศิวิไล รองอธิบดีกรมทางหลวง กล่าวว่า ทล. ดำเนินโครงการ “เดินทางอุ่นใจ ปลอดภัยไปกับกรมทางหลวง” โดยบูรณาการการทำงานร่วมกับตำรวจทางหลวงแนะนำเส้นทางเลือกสู่จังหวัดทางภาคเหนือ ภาคกลาง ภาคตะวันออก ภาคตะวันออกเฉียงเหนือ และภาคใต้ รองรับการเดินทางของประชาชนช่วงเทศกาลสงกรานต์ 2560 เป็นทางเลือกหลีกเลี่ยงการจราจรติดขัด และลดระยะเวลาการเดินทางบนทางหลวง ดังนี้
1. กรุงเทพฯ - ภาคเหนือ
เส้นทางที่ 1 กรุงเทพฯ - นครสวรรค์ ไปถนนรังสิต ใช้ทางหลวงหมายเลข 1 (ถนนพหลโยธิน) - จ.พระนครศรีอยุธยา - จ.อ่างทอง - จ.สิงห์บุรี ใช้ทางหลวงหมายเลข 32 (ถนนสายเอเชีย) - อ.มโนรมย์ ใช้ถนนพหลโยธิน สู่ จ.นครสวรรค์
เส้นทางที่ 2 กรุงเทพฯ - นครสวรรค์ ไป จ.นนทบุรี ใช้ทางหลวงหมายเลข 340 - จ.สุพรรณบุรี - จ.ชัยนาท ใช้ถนนพหลโยธิน สู่ จ.นครสวรรค์
เส้นทางที่ 3 กรุงเทพฯ - นครสวรรค์ ไป จ.นครปฐม ใช้ทางหลวงหมายเลข 346 - จ.สุพรรณบุรี ใช้ทางหลวงหมายเลข 321 - จ.อุทัยธานี ใช้ทางหลวงหมายเลข 333 สู่ จ.นครสวรรค์
เส้นทางที่ 4 กรุงเทพฯ - พิษณุโลก ไปรังสิต - อ.วังน้อย - จ.สระบุรี - จ.ลพบุรี ใช้ถนนพหลโยธิน - อ.ตากฟ้า ใช้ทางหลวงหมายเลข 11 สู่ จ.พิษณุโลก
2. กรุงเทพฯ - ภาคตะวันออกเฉียงเหนือ กรุงเทพฯ - นครราชสีมา
เส้นทางที่ 1 ไป อ.วังน้อย ใช้ถนนพหลโยธิน - จ.สระบุรี - อ.ปากช่อง - อ.สีคิ้ว ใช้ทางหลวงหมายเลข 2 (ถนนมิตรภาพ)
เส้นทางที่ 2 ไป จ.สระบุรี ใช้ถนนพหลโยธิน - อ.ม่วงค่อม ใช้ทางหลวงหมายเลข 205 - อ.ท่าหลวง ใช้ทางหลวงหมายเลข 2256 - อ.ด่านขุนทด ใช้ทางหลวงหมายเลข 2148 - อ.ขามทะเลสอ ใช้ทางหลวงหมายเลข 2063
เส้นทางที่ 3 ไป จ.สระบุรี ใช้ถนนพหลโยธิน - อ.ม่วงค่อม ใช้ทางหลวงหมายเลข 205 - อ.ท่าหลวง ทางหลวงหมายเลข 2256 - บ.บัวชุม บ.หนองสอง ใช้ทางหลวงหมายเลข 2234, 2247 - อ.ปากช่อง ใช้ทางหลวงหมายเลข 2422
เส้นทางที่ 4 ไป จ.นครนายก ใช้ทางหลวงหมายเลข 305 - อ.บ้านนา ใช้ทางหลวงหมายเลข 3051, 33 - อ.แก่งคอย ใช้ทางหลวงหมายเลข 3222 - อ.ปากช่อง ใช้ถนนมิตรภาพ
3. กรุงเทพฯ - ภาคตะวันออก
เส้นทางที่ 1 กรุงเทพฯ - ระยอง จันทบุรี ตราด ไปมอเตอร์เวย์ (ทางหลวงพิเศษระหว่างเมืองหมายเลข 7) เมืองพัทยา - กระทิงลาย - บ้านโป่ง ใช้ทางหลวงหมายเลข 36 สู่ จ.ระยอง จันทบุรี และตราด
เส้นทางที่ 2 กรุงเทพฯ - ระยอง จันทบุรี ตราด ไปมอเตอร์เวย์ - อ.บ้านบึง - บ้านโป่ง ใช้ทางหลวงหมายเลข 344 สู่ จ.ระยอง จันทบุรี และตราด
เส้นทางที่ 3 กรุงเทพฯ - พัทยา ระยอง จันทบุรี ตราด ไปมอเตอร์เวย์ - จ.ชลบุรี หรือใช้ทางหลวงหมายเลข 3 (ถนนสุขุมวิท) - แยกกระทิงลาย - เมืองพัทยา สู่ จ.ระยอง จันทบุรี และตราด
เส้นทางที่ 4 กรุงเทพฯ - พัทยา ไปถนนบางนาตราด ใช้ทางหลวงหมายเลข 34 สู่ จ.ชลบุรี ใช้ถนนสุขุมวิท สู่เมืองพัทยา
เส้นทางที่ 5 กรุงเทพฯ - พัทยา ใช้ถนนสุขุมวิท
4. กรุงเทพฯ - ภาคกลาง กรุงเทพฯ - อ่างทอง
เส้นทางที่ 1 ไปรังสิต - ต่างระดับคลองหลวง ใช้ถนนพหลโยธิน - เชียงรากน้อย ใช้ทางหลวงหมายเลข 3214 - ใช้ทางหลวงหมายเลข 347
เส้นทางที่ 2 ไปรังสิต - ต่างระดับคลองหลวง ใช้ถนนพหลโยธิน - ต่างระดับบางปะอิน - จ.อยุธยา ใช้ทางหลวงหมายเลข 32
เส้นทางที่ 3 ไปวงแหวนตะวันออก ใช้ทางหลวงพิเศษระหว่างเมืองหมายเลข 9 - ต่างระดับมหาวิทยาลัยมหาจุฬาลงกรณราชวิทยาลัย (มจร.) - วังน้อย ใช้ถนนพหลโยธิน - ถนนโรจนะ ใช้ทางหลวงหมายเลข 309
5. กรุงเทพฯ - ภาคใต้ กรุงเทพฯ - ประจวบคีรีขันธ์
เส้นทางที่ 1 ไป จ.สมุทรสาคร - จ.สมุทรสงคราม ใช้ทางหลวงหมายเลข 35 (ถนนพระราม 2) - แยกวังมะนาว - จ.เพชรบุรี ใช้ทางหลวงหมายเลข 4 (ถนนเพชรเกษม)
เส้นทางที่ 2 ไป อ.สามพราน - อ.นครชัยศรี - จ.นครปฐม - จ.ราชบุรี - แยกวังมะนาว - จ.เพชรบุรี ใช้ถนนเพชรเกษม
เส้นทางที่ 3 ไปถนนบรมราชชนนี ใช้ทางหลวงหมายเลข 338 (ปิ่นเกล้า - นครชัยศรี) - อ.นครชัยศรี - จ.นครปฐม - จ.ราชบุรี - แยกวังมะนาว - จ.เพชรบุรี ใช้ถนนเพชรเกษม
ทล. ขอความร่วมมือประชาชนเตรียมความพร้อม ศึกษาเส้นทางก่อนการเดินทาง ปฏิบัติตามกฎหมาย และป้ายแนะนำเส้นทางเลี่ยง ซึ่ง ทล. ติดตั้งไว้ในทุกเส้นทางเป็นระยะ ๆ รวมทั้งปรับปรุงเส้นทางติดตั้งไฟฟ้าแสงสว่างบนทางหลวง จัดเจ้าหน้าที่ อุปกรณ์อำนวยความปลอดภัย สามารถดาวน์โหลดแอพพลิเคชั่น Thailand Highway Traffic (ทางหลวงแผ่นดิน) M Traffic (มอเตอร์เวย์) ทั้งระบบ IOS และ Android เพื่อตรวจสอบสภาพการจราจร Online แบบ Real Time ได้ที่ App Store และ Google Play Store สามารถสอบถามข้อมูลเส้นทางเพิ่มเติม หรือแจ้งเหตุด่วนเหตุร้ายระหว่างการเดินทางได้ที่ สายด่วนกรมทางหลวง 1586 ศูนย์บริการข้อมูลทางหลวงพิเศษ (Motorway) 1586 กด 7 และตำรวจทางหลวง 1193 (โทรฟรีทุกเครือข่ายตลอด 24 ชั่วโมง)

ที่มา : http://www.thaigov.go.th/news/contents/details/3047
