รัฐบาลไทย-ข่าวทำเนียบรัฐบาล-กระทรวงยุติธรรม เร่งรัดติดตามกรณีเจ้าหน้าที่ของรัฐเข้าไปมีส่วนเกี่ยวข้องกับการค้ามนุษย์

วันพฤหัสบดีที่ 2 พฤศจิกายน 2560
กระทรวงยุติธรรม เร่งรัดติดตามกรณีเจ้าหน้าที่ของรัฐเข้าไปมีส่วนเกี่ยวข้องกับการค้ามนุษย์
กระทรวงยุติธรรม เร่งรัดติดตามกรณีเจ้าหน้าที่ของรัฐเข้าไปมีส่วนเกี่ยวข้องกับการค้ามนุษย์
ในวันพฤหัสบดีที่ 2 พฤศจิกายน 2560 เวลา 09.๓0 น.
ณ ห้องประชุมกระทรวงยุติธรรม 2 ชั้น 8 อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
ศาตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
ในฐานะประธานคณะอนุกรรมการติดตามการดำเนินการทางวินัยและการดำเนินคดีกับเจ้าหน้าที่ของรัฐ
มิให้เกี่ยวข้องกับการค้ามนุษย์ ได้เชิญผู้แทนหน่วยงานต่างๆ เช่น สำนักงานศาลยุติธรรม สำนักงานอัยการสูงสุด
สำนักงาน ป.ป.ช. สำนักงานตำรวจแห่งชาติ ฯลฯ เข้าร่วมการประชุมคณะอนุกรรมการติดตามการดำเนินการ
ทางวินัยและการดำเนินคดีกับเจ้าหน้าที่ของรัฐมิให้เกี่ยวข้องกับการค้ามนุษย์ ครั้งที่ ๓/๒๕๖๐
เพื่อติดตามความคืบหน้าผลการดำเนินคดีอาญา วินัย และการฟอกเงิน
ของเจ้าหน้าที่ของรัฐมิให้เกี่ยวข้องกับการค้ามนุษย์ ซึ่งได้กระทำผิดตั้งแต่ปี พ.ศ.๒๕๕๕ จนถึงปัจจุบัน
ปลัดกระทรวงยุติธรรม กล่าวว่า สืบเนื่องจากรัฐบาลได้ให้ความสำคัญกับการแก้ไขปัญหาการค้ามนุษย์
โดยเฉพาะกรณีที่มีเจ้าหน้าที่ของรัฐเข้ามามีส่วนเกี่ยวข้องทั้งเป็นตัวการกระทำความผิดเอง
หรือเรียกรับผลประโยชน์ หรือมีส่วนช่วยเหลือผู้ต้องหาโดยบิดเบือนกระบวนการยุติธรรม
ทำให้ผู้ต้องหาในคดีค้ามนุษย์ไม่ต้องรับโทษหรือรับโทษน้อยลง โดยผลจากการประชุมครั้งนี้จะได้รายงานข้อมูลต่อ
พลเรือเอก ณรงค์ พิพัฒนาศัย รองนายกรัฐมนตรี ประธานคณะกรรมการป้องกันเจ้าหน้าที่ของรัฐ
มิให้เกี่ยวข้องกับการค้ามนุษย์ และประกอบการจัดทำรายงานผลการดำเนินงานป้องกันและปราบปราม
การค้ามนุษย์ของประเทศไทย ประจำปี ๒๕๖๐ ต่อไป
นอกจากนี้ ที่ประชุมได้หารือในประเด็นการเยียวยาผู้เสียหายจากการค้ามนุษย์
โดยเสนอความเห็นไปยังกระทรวงการพัฒนาสังคมและความมั่นคงของมนุษย์
ให้มีการปรับปรุงและแก้ไขกฎหมายที่เกี่ยวข้อง เพื่อให้ผู้เสียหายจากการค้ามนุษย์ได้รับการเยียวยาตามความเหมาะสม

ที่มา : http://www.thaigov.go.th/news/contents/details/7769
