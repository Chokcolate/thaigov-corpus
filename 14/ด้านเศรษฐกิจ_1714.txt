รัฐบาลไทย-ข่าวทำเนียบรัฐบาล-กรุงไทยประกาศผล Krungthai Young Enterprise Awards 15th มูลค่ารางวัลกว่า 3 ล้านบาท

วันพุธที่ 22 พฤศจิกายน 2560
กรุงไทยประกาศผล Krungthai Young Enterprise Awards 15th มูลค่ารางวัลกว่า 3 ล้านบาท
ประธานกรรมการ ธ.กรุงไทย เป็นประธานงานประกาศผลการประกวดโครงการ Krungthai Young Enterprise Awards 15th ซึ่งประเภท Best Startup Project : I do : ซึ่งต้องมี Portotype เตรียมเข้าสู่ตลาดหรืออยู่ระหว่างทดลองตลาดไม่เกิน 2 ปี ผู้ชนะเลิศ ได้แก่ ทีม Inno Waste
ดร.สมชัย สัจจพงษ์ ประธานกรรมการธนาคารกรุงไทย เป็นประธานในงานประกาศผลการประกวดโครงการ Krungthai Young Enterprise Awards 15th ซึ่งประเภท Best Startup Project : I do : ซึ่งต้องมี Portotype เตรียมเข้าสู่ตลาดหรืออยู่ระหว่างทดลองตลาดไม่เกิน 2 ปี ผู้ชนะเลิศ ได้แก่ ทีม Inno Waste เครื่องแปรรูปเศษอาหารเป็นดินคุณภาพ และประเภท Best Startup Idea ซึ่งเป็นการเสนอแนวคิดในการทำธุรกิจ ผู้ชนะเลิศ ได้แก่ ทีม MEDINEY เป็นการทำBooking Platform ในการจองใช้บริการของโรงพยาบาลและคลินิก นอกจากนี้ยังมีรางวัลอื่นๆ อีก 6 รางวัล รวมมูลค่ารางวัลกว่า 3,000,000บาท เมื่อวันที่ 22 พฤศจิกายน 2560  ณ ธนาคารกรุงไทย อาคารสำนักงานใหญ่
การประกวดโครงการ Krungthai Young Enterprise Awards 15th  จัดขึ้นภายใต้แนวคิด KTB Startup มุ่งมั่นส่งเสริมให้คนรุ่นใหม่เป็นนักธุรกิจ และมีส่วนร่วมในการพัฒนาคน สร้างงาน สร้างรายได้ สร้างการเติบโตอย่างยั่งยืนแก่เศรษฐกิจของประเทศ โดยมีผู้เข้าประกวดทั้งสิ้น 608 ทีม ซึ่งนอกจากเงินรางวัล โล่รางวัล และเกียรติบัตรแล้วยังได้เข้าอบรมเพื่อเสริมสร้างทักษะ ด้านการลงทุนและด้านการตลาด เพื่อนำความรู้ และประสบการณ์ที่ได้ไปต่อแผนธุรกิจและดำเนินธุกิจให้ก้าวหน้าต่อไป
ฝ่ายสื่อสารองค์กรและภาพลักษณ์ ธนาคารกรุงไทย
โทร.0-2208-4174-8

ที่มา : http://www.thaigov.go.th/news/contents/details/8291
