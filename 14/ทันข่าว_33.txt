รัฐบาลไทย-ข่าวทำเนียบรัฐบาล-ดีเดย์! 16 ก.ย. 2560 ยกเลิกการกรอกใบ ตม. 6 สำหรับนักท่องเที่ยวชาวไทย

วันพฤหัสบดีที่ 14 กันยายน 2560
ดีเดย์! 16 ก.ย. 2560 ยกเลิกการกรอกใบ ตม. 6 สำหรับนักท่องเที่ยวชาวไทย
เพื่อเพิ่มความสะดวกให้แก่คนไทยในการเดินทางเข้าหรือออกจากประเทศ
ดีเดย์! 16 ก.ย. นี้ ยกเลิกการกรอกใบ ตม. 6 สำหรับนักท่องเที่ยวชาวไทยที่จะเดินทางเข้าหรือออกประเทศ
เพื่อเพิ่มความสะดวกให้แก่คนไทยในการเดินทางเข้าหรือออกจากประเทศ
นายกรัฐมนตรีจึงได้สั่งการให้ยกเลิกการกรอกใบ ตม. 6 จากเดิมที่จะเริ่มในเดือนตุลาคม 2560 เป็นวันที่ 16 กันยายน 2560 เวลา 00.01 น. เป็นต้นไป
ด้วยความพร้อมของทุกหน่วยงานในการแก้ปัญหาความแออัด และลดความล่าช้าในการเดินทางเข้า-ออกเมือง โดยบุคคลที่มีสัญชาติไทย ไม่ว่าจะเดินผ่านทางช่องตรวจอนุญาตปกติ หรือผ่านเครื่องตรวจหนังสือเดินทางอัตโนมัติ (Auto Gate) เพียงแค่ยื่นหนังสือเดินทางเพื่อสแกนและตรวจลงตราก็ถือว่าผ่านการตรวจแล้ว เป็นการประหยัดเวลา และเพิ่มความคล่องตัวให้แก่ผู้เดินทางและสำหรับในกรณีของชาวต่างชาติยังคงต้องกรอกใบ ตม. 6 เหมือนเดิม เพื่อประโยชน์ด้านความมั่นคงและการท่องเที่ยวของประเทศ
ภาพ/ข่าว : กลุ่มสื่อสารเชิงกลยุทธ์ สำนักโฆษก

ที่มา : http://www.thaigov.go.th/news/contents/details/6676
