รัฐบาลไทย-ข่าวทำเนียบรัฐบาล-ก.แรงงาน จัดเสวนา ‘พ.ร.ก.การบริหารจัดการการทำงานของคนต่างด้าว 2560  ปวงชนชาวไทยได้อะไร’

วันพุธที่ 5 กรกฎาคม 2560
ก.แรงงาน จัดเสวนา ‘พ.ร.ก.การบริหารจัดการการทำงานของคนต่างด้าว 2560  ปวงชนชาวไทยได้อะไร’
ก.แรงงาน จัดเสวนา ‘พ.ร.ก.การบริหารจัดการการทำงานของคนต่างด้าว 2560  ปวงชนชาวไทยได้อะไร’
หม่อมหลวงปุณฑริก สมิติ ปลัดกระทรวงแรงงาน กล่าวต้อนรับผู้ที่เข้าร่วมงานรับฟังเสวนาวิชาการ "พระราชกำหนดการบริหารจัดการการทำงานของคนต่างด้าว พ.ศ.2560 ปวงชนชาวไทยได้อะไร" โดย กรมการจัดหางาน กระทรวงแรงงาน ณ ห้องประชุมจอมพล ป. พิบูลสงคราม ชั้น 5 อาคารกระทรวงแรงงาน วันนี้ (5 ก.ค. 60) การจัดเสวนาในครั้งนี้ เพื่อให้ผู้เข้าร่วมรับฟังสรุปสาระสำคัญของพระราชกำหนดการบริหารจัดการการทำงานของคนต่างด้าว พ.ศ.2560 โดยผู้เข้าร่วมเสวนาประกอบด้วย คณะกรรมการ กนร./อกนร. ภาครัฐ ภาคเอกชน NGOs ผู้แทนนายจ้าง ผู้แทนเครือข่ายแรงงาน สภาหอการค้าแห่งประเทศไทย สภาอุตสาหกรรมแห่งประเทศไทย สมาคมธนาคารไทย สมาคมธุรกิจรับสร้างบ้าน สมาคมโรงสีข้าวไทย ผู้ประกอบการรายย่อย ชมรมนายจ้างผู้ประกอบการแรงงานข้ามชาติ ตัวแทนแรงงานข้ามชาติ นักวิชาการอิสระและสื่อมวลชน มีหัวข้อเสวนาเกี่ยวกับเหตุผลการออกพระราชกำหนด บทลงโทษ ผลกระทบ และมาตรการบรรเทาผลกระทบ มีผู้ร่วมการเสวนา ได้แก่ นายวรานนท์ ปิติวรรณ อธิบดีกรมการจัดหางาน นายสมพงศ์ สระแก้ว ผู้อำนวยการมูลนิธิเครือข่ายส่งเสริมคุณภาพชีวิตแรงงาน ดร.พจน์ อร่ามวัฒนานนท์ ประธานสมาพันธ์ผู้ผลิตสินค้าประมงไทย และ รศ.แล ดิลกวิทยรัตน์ ที่ปรึกษาศูนย์พัฒนาแรงงานและการจัดการ คณะเศรษฐศาสตร์ จุฬาลงกรณ์มหาวิทยาลัย โดยมี นายอนันต์ชัย อุทัยพัฒนาชีพ ผู้ตรวจราชการกระทรวงแรงงาน ในฐานะโฆษกกระทรวงแรงงาน เป็นผู้ดำเนินรายการ มีผู้เข้าร่วมการเสวนาครั้งนี้ราว 500 คน
+++++++++++++++++++
กองเผยแพร่และประชาสัมพันธ์
สมภพ ศีลบุตร ภาพ
5 กรกฎาคม 2560

ที่มา : http://www.thaigov.go.th/news/contents/details/5027
