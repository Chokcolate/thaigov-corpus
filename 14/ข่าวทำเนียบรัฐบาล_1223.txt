รัฐบาลไทย-ข่าวทำเนียบรัฐบาล-นายกรัฐมนตรีเร่งแก้ไขปัญหาปาล์มน้ำมันและยางพารา นำสู่การผลิตใช้ประโยชน์โครงการภาครัฐมากขึ้น

วันอังคารที่ 19 ธันวาคม 2560
นายกรัฐมนตรีเร่งแก้ไขปัญหาปาล์มน้ำมันและยางพารา นำสู่การผลิตใช้ประโยชน์โครงการภาครัฐมากขึ้น
นายกรัฐมนตรีเร่งแก้ไขปัญหาปาล์มน้ำมันและยางพารา นำสู่การผลิตใช้ประโยชน์โครงการภาครัฐมากขึ้น
วันนี้ (19 ธันวาคม 2560) เวลา 14.20 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีว่าที่ประชุมคณะรักษาความสงบแห่งชาติ  มีการหารือแก้ปัญหาเรื่องปาล์มน้ำมัน และยางพารา เพื่อนำไปสู่การผลิตและใช้ประโยชน์ ซึ่งจำเป็นต้องแก้ไขกฎหมายบางฉบับ โดยจะมีการนำยางพาราใหม่จากเกษตรกรไปสู่การผลิตและนำเข้าโครงการใช้ประโยชน์    ในภาครัฐมากขึ้น และต้องดำเนินการให้เร็วที่สุด ทั้งนี้ มีหลายมาตรการที่จะดำเนินการเพื่อจะทำให้ราคายางพาราอยู่ในเกณฑ์ที่เกษตรกรรับได้ และมีรายได้เพียงพอ ซึ่งหากสามารถดำเนินการได้เชื่อว่าอนาคตราคายางพาราจะสูงขึ้น ขณะที่การแก้ไขปัญหาปาล์มน้ำมัน ได้มอบหมายให้กระทรวงพลังงาน เร่งการระบายน้ำมันปาล์มและเร่งผลิตไบโอดีเซลเพิ่มเติม เพื่อดึงราคาน้ำมันปาล์มให้สูงขึ้น ซึ่งทุกอย่างต้องค่อยเป็นค่อยไป พร้อมกล่าวว่าเข้าใจดีถึงความเดือดร้อนของประชาชน
-----------------------------------------------

ที่มา : http://www.thaigov.go.th/news/contents/details/8871
