รัฐบาลไทย-ข่าวทำเนียบรัฐบาล-รอง นรม.พล.อ.อ.ประจินฯ เป็นประธานเปิดงานสัมมนา GovChannel Roadshow 2017  รุกดิจิทัลไลฟ์สไตล์ด้วย ‘ตู้บริการอเนกประสงค์ภาครัฐ’ ผลักดันให้จังหวัดขอนแก่นเป็นเมืองต้นแบบ Smart City

วันศุกร์ที่ 21 กรกฎาคม 2560
รอง นรม.พล.อ.อ.ประจินฯ เป็นประธานเปิดงานสัมมนา GovChannel Roadshow 2017  รุกดิจิทัลไลฟ์สไตล์ด้วย ‘ตู้บริการอเนกประสงค์ภาครัฐ’ ผลักดันให้จังหวัดขอนแก่นเป็นเมืองต้นแบบ Smart City
‘ประตูสู่รัฐ’ แบบไม่ต้องรอติดต่อเวลาราชการ เพียงบัตรประชาชนใบเดียว (Smart Card)
วันนี้ (21 กรกฎาคม 2560) เวลา 09.30 น. ณ โรงแรมเอวานี อำเภอเมือง จังหวัดขอนแก่น พลอากาศเอก ประจิน  จั่นตอง รองนายกรัฐมนตรี เป็นประธานในพิธีเปิดงานสัมมนา GovChannel Roadshow 2017 โดยนายพงษ์ศักดิ์ ปรีชาวิทย์ ผู้ว่าราชการจังหวัดขอนแก่น และตัวแทนคณะผู้บริหารและเจ้าหน้าที่จากหน่วยงานทั้งภาครัฐและหน่วยงานที่เกี่ยวข้องให้การต้อนรับ
โอกาสนี้ รองนายกรัฐมนตรี ได้กล่าวเปิดงานฯ พร้อมกล่าวปาฐกถาพิเศษ เรื่อง “การขับเคลื่อน Digital Local Government สู่ Digital Thailand” ว่า นับเป็นนิมิตหมายที่ดีของการเข้าสู่มิติใหม่ของการติดต่อราชการ เร่งพัฒนาบริการอัจฉริยะภาครัฐสู่ทุกภูมิภาคทั่วประเทศ พร้อมจุดประกายความสำเร็จ พร้อม “หนุน” จังหวัดขอนแก่น ด้วยการสนับสนุนความรู้ด้านเทคโนโลยีใหม่ๆ เพื่อยกระดับงานบริการภาครัฐให้ตรงกับความต้องการของประชาชน สมกับที่เป็น Smart City จังหวัดแรกของภาคอีสาน พร้อมขยายจุดติดตั้ง ‘ตู้บริการอเนกประสงค์ภาครัฐ หรือ Government Smart Kiosk’ หนึ่งในบริการสาคัญภายใต้โครงการ ‘GovChannel ศูนย์กลางบริการภาครัฐสาหรับประชาชน’ เพื่อให้การเข้าถึงข้อมูลและบริการภาครัฐสะดวกรวดเร็ว เปิด ‘ประตูสู่รัฐ’ แบบไม่ต้องรอติดต่อเวลาราชการ เพียงบัตรประชาชนใบเดียว (Smart Card) สามารถนำมาใช้บริการที่ตู้ ก็รู้ทุกสิทธิประโยชน์ส่วนบุคคลได้ทันทีโดยไม่มีค่าใช้จ่ายใด ๆ ทั้งสิ้น
ทั้งนี้ เพื่อให้เกิดการบูรณาการเชื่อมโยงข้อมูลและการดาเนินงานระหว่างหน่วยงานร่วมกัน กระทรวงดิจิทัลเพื่อเศรษฐกิจและสังคม โดยสานักงานรัฐบาลอิเล็กทรอนิกส์ หรือ EGA (อีจีเอ) และหน่วยงานพันธมิตร ได้แก่ สานักงานผู้ตรวจการแผ่นดิน สถาบันการแพทย์ฉุกเฉินแห่งชาติ บริษัท ข้อมูลเครดิตแห่งชาติ จากัด กรมวิชาการเกษตร และสานักงานประกันสังคม จึงได้จัดงานสัมมนา“GovChannel Roadshow 2017 : Digital Local Government ขับเคลื่อนราชการทันสมัย บริการประชาชนรวดเร็ว ทันใจ” อย่างต่อเนื่องเป็นปีที่ 4 ซึ่งล่าสุดจัดขึ้นที่ จังหวัดขอนแก่น เป็นจังหวัดที่ 4 ของปีนี้ เพื่อรองรับการพัฒนาเศรษฐกิจที่ขับเคลื่อนด้วยนวัตกรรมที่สร้างสรรค์ ไปสู่โจทย์ที่สาคัญของภาครัฐ คือ การยกระดับ ประเทศไทยสู่ประเทศที่มีรายได้สูง (High Income Country) เป็นการผลักดันให้เกิด Digital Local Government จึงเป็นการขับเคลื่อนผ่านเทคโนโลยีเพื่อนาพาประเทศสู่ Thailand 4.0 ตามนโยบายของ พลเอก ประยุทธ์ จันทร์โอชา นายกรัฐมนตรี
ตอนท้ายของการกล่าวปาฐกถาฯ รองนายกรัฐมนตรีได้กล่าวเน้นย้ำให้นำความรู้ด้านเทคโนโลยีใหม่ๆ มาเผยแพร่และถ่ายทอดให้บุคลากรองค์กรปกครองส่วนท้องถิ่น ได้ทราบถึงประโยชน์ด้านการประยุกต์ใช้นวัตกรรม และเทคโนโลยีดิจิทัลอย่างบูรณาการ สามารถนำความรู้ที่ได้รับไปพัฒนาท้องถิ่นได้อย่างเหมาะสม รัฐบาลมีความมั่นใจว่า หากทุกคนร่วมแรงร่วมใจกัน ก็จะนำพาให้เกิด Smart City ทั่วทุกภูมิภาคของประเทศอย่างเป็นรูปธรรมและยั่งยืน อีกทั้งเป็นการวางรากฐานสำคัญในการพัฒนาจังหวัดขอนแก่นให้สามารถเดินหน้าโครงการ Smart City ในรูปแบบการพัฒนาอย่างยั่งยืนสู่โมเดล “Khonkaen : Digital Local Government”  ทั้งด้านเศรษฐกิจ การเมือง สิ่งแวดล้อม การท่องเที่ยว ตลอดจนสามารถเพิ่มประสิทธิภาพการทางานของบุคลากรภาครัฐให้เป็นไปตามเป้าหมายในยุทธศาสตร์หลักของแผนดิจิทัลเพื่อเศรษฐกิจและสังคม โดยร่วมเป็นพลังในการเสริมสร้างความทันสมัย ด้านการบริหารงานของหน่วยงานราชการ ให้สามารถบริการประชาชนได้เกิดประโยชน์สูงสุดยิ่งขึ้นต่อไป
..................................................................................................
กลุ่มประชาสัมพันธ์และเผยแพร่ สำนักโฆษก
ข้อมูลโดย พลอากาศเอก มณฑล  สัชฌุกร
โฆษกประจำรองนายกรัฐมนตรี (พลอากาศเอก ประจิน  จั่นตอง)

ที่มา : http://www.thaigov.go.th/news/contents/details/5378
