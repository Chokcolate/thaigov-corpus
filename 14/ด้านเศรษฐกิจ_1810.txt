รัฐบาลไทย-ข่าวทำเนียบรัฐบาล-ปลัดฯพสุ ร่วมเปิดโรงงานเอ็มจีแห่งใหม่ ขยายการลงทุนในไทย เป็นศูนย์กลางการผลิตระดับโลกของภูมิภาคเอเชียตะวันออกเฉียงใต้

วันศุกร์ที่ 8 ธันวาคม 2560
ปลัดฯพสุ ร่วมเปิดโรงงานเอ็มจีแห่งใหม่ ขยายการลงทุนในไทย เป็นศูนย์กลางการผลิตระดับโลกของภูมิภาคเอเชียตะวันออกเฉียงใต้
รองนายกรัฐมตรี เป็นประธาน เปิดโรงงานแห่งใหม่ ของบริษัท เอสเอไอซี มอเตอร์-ซีพี จำกัด และบริษัท เอ็มจี เซลล์ ณ นิคมอุตสาหกรรมเหมราชอีสเทิร์นซีบอร์ด แห่งที่ 2 จังหวัดชลบุรี
วันนี้ (8 ธ.ค.60) นายสมคิด จาตุศรีพิทักษ์ รองนายกรัฐมตรี เป็นประธาน เปิดโรงงานแห่งใหม่ ของบริษัท เอสเอไอซี มอเตอร์-ซีพี จำกัด และบริษัท เอ็มจี เซลล์ โดยมี นายสือ กั๋ว หย่ง กรรมการผู้จัดการบริษัทืเอสเอไอซี- มอเตอร์ ซีพี จำกัด ให้การต้อนรับและ นายพสุ โลหารชุน ปลัดกระทรวงอุตสาหกรรม นายณัฐพล รังสิตพล เลขาธิการสำนักงานมาตรฐานผลิตภัณฑ์อุตสาหกรรม ฯพณฯ อู๋ จื้ออู่ อัครราชทูตที่ปรึกษาสถานเอกอัครราชทูต สาธารณรัฐประชาชนจีนประจำประเทศไทย  นายนายธนินท์ เจียรวนนท์ ประธานอาวุโสเครือเจริญโภคภัณฑ์ และผู้แทนจากทั้งภาครัฐและเอกชน ร่วมเป็นเกียรติ ณ นิคมอุตสาหกรรมเหมราชอีสเทิร์นซีบอร์ด แห่งที่ 2 จังหวัดชลบุรี
โดยโรงงานแห่งใหม่นี้สามารถผลิตรถยนต์ได้ 100,000 คันต่อปี ด้วยนวัตกรรมระบบอัตโนมัติ และหุ่นยนต์อัจฉริยะ ผสมกับเทคโนโลยีการผลิตและระบบตรวจสอบคุณภาพ และยังเป็นศูนย์กลางการผลิตรถยน์เอ็มจี เป็นฐานการผลิตหลักของรถยนต์พวงมาลัยขวา เพื่อการส่งออกไปยังประเทศในกลุ่มอาเซียน และประเทศอื่นๆ เช่น ออสเตรเลีย นิวซีแลนด์ เป็นต้น และจะกลายเป็นศูนย์กลางผลิตรถยนต์เอ็มจี ถือเป็นการยกระดับอุตสาหกรรมยานยนต์และเศรษฐกิจของประเทศ ในยุคอุตสาหกรรม 4.0
ทั้งนี้ ปลัดอุตสาหกรรมยังได้ร่วมเป็นสักขีพยานพิธีลงนามบันทึกข้อตกลงความร่วมมือ (MOU) ด้านการวิจัยและพัฒนายานยนต์สมัยใหม่ ระหว่างสำนักงานพัฒนาวิทยาศาสตร์และเทคโนโลยีแห่งชาติ กับบริษัทเอสเอไอซี-มอเตอร์ ซีพี จำกัด ด้วย #prnarai #กระทรวงอุตสาหกรรม #industry4.0 #ยานยนต์

ที่มา : http://www.thaigov.go.th/news/contents/details/8649
