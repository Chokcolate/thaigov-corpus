รัฐบาลไทย-ข่าวทำเนียบรัฐบาล-“บิ๊กบี้” กำชับทุกหน่วยยึดนโยบาย Zero tolerance ลดช่องว่าง ขรก. เรียกรับผลประโยชน์

วันอังคารที่ 2 พฤษภาคม 2560
“บิ๊กบี้” กำชับทุกหน่วยยึดนโยบาย Zero tolerance ลดช่องว่าง ขรก. เรียกรับผลประโยชน์
รมว.แรงงาน กำชับทุกหน่วยเร่งขยายผล ให้บริการประชาชนด้วยระบบ E - Service และ Self Service ให้ครอบคลุมทั่วถึง ลดช่องว่างการทุจริตเรียกรับผลประโยชน์จาก ขรก.และเจ้าหน้าที่ พร้อมส่งเสริมคุณธรรม จริยธรรมให้ปฏิบัติงานตาม พ.ร.บ.อำนวยความสะดวกอย่างเคร่งครัด
นายสุทธิ สุโกศล ผู้ตรวจราชการกระทรวงแรงงาน ในฐานะหัวหน้าชุดปฏิบัติการข่าวสารกระทรวงแรงงาน เปิดเผยว่า พลเอก ศิริชัย ดิษฐกุล รัฐมนตรีว่าการกระทรวงแรงงาน ได้ให้ความสำคัญกับวาระการปฏิรูปแรงงาน 8+1 โดยเฉพาะการป้องกันและแก้ไขปัญหาการค้ามนุษย์ด้านแรงงาน ซึ่งอาจมีช่องว่างนำไปสู่กระบวนการทุจริตคอร์รัปชั่นของเจ้าหน้าที่ได้ โดยได้กำชับให้ทุกหน่วยงานยึดนโยบาย Zero tolerance (No Corruption/No Illegal Migrant Worker/No Labour Exploitation/No Child Labour)พร้อมเร่งยกระดับสภาพการจ้างแรงงานให้ไปสู่มาตรฐานสากล และเร่งขยายนำการใช้แรงงานที่ดี (Good Labour Practice : GLP) และมาตรฐานแรงงานไทย (Thai Labour Standard : TLS) มาใช้ในทุกสถานประกอบกิจการ รวมทั้งการบังคับใช้กฎหมายอย่างจริงจังเพื่อให้เป็นที่ยอมรับในระดับนานาชาติ
นายสุทธิ กล่าวเพิ่มเติมว่า รัฐมนตรีว่าการกระทรวงแรงงาน ยังได้ให้ทุกหน่วยงานในกระทรวงแรงงานนำระบบ IT และ e - Service มาใช้ในการบริการประชาชนให้ครอบคลุมมากขึ้น โดยให้ยกระดับไปสู่ Self Service เพื่อลดการติดต่อกับเจ้าหน้าที่และลดช่องว่างในการทุจริตเรียกรับผลประโยชน์อีกด้วยทั้งนี้ เป็นไปตามนโยบาย Zero Corruption ของรัฐบาลที่ต้องการให้ทุกส่วนราชการปราศจากการทุจริตคอรัปชั่นทุกรูปแบบและหมดไปจากสังคมไทย โดยให้วางระบบการตรวจสอบกำหนดระเบียบหลักเกณฑ์ที่ชัดเจน นอกจากนี้ ยังเสริมสรางบุคลากรใหมีธรรมาภิบาลเพื่อปองกันและลดความเสี่ยงในการเกิดทุจริตโดยการฝกอบรม การปลูกจิตสํานึกการตอตานการทุจริตประพฤติมิชอบ เพิ่มชองทางการเผยแพรขอมูลขาวสารเพื่อสรางการรับรู การเสริมสรางจิตสํานึก สงเสริมคุณธรรม จริยธรรม วินัย และธรรมาภิบาลสําหรับบุคลากร และกํากับดูแล ใหบุคลากรปฏิบัติงานตามพระราชบัญญัติอํานวยความสะดวกโดยเครงครัด
ทั้งนี้ หากพบเบาะแสหรือพฤติกรรมไม่เหมาะสมของข้าราชการและเจ้าหน้าที่ สามารถแจ้งไปได้ที่ศูนย์ปฏิบัติการต่อต้านการทุจริตกระทรวงแรงงาน โทรศัพท์ 0 2232 1003 ภายในวันและเวลาราชการ
-----------------------------------------------
กลุ่มงานโฆษกและการข่าว/
กองเผยแพร่และประชาสัมพันธ์/
ชนินทร เพ็ชรทับ – ข่าว/
2 พฤษภาคม 2560

ที่มา : http://www.thaigov.go.th/news/contents/details/3448
