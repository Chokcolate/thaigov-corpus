รัฐบาลไทย-ข่าวทำเนียบรัฐบาล-“ยุติธรรม” ขับเคลื่อนการดำเนินงานของสำนักงานยุติธรรมจังหวัด และศูนย์ยุติธรรมชุมชนในจังหวัดชายแดนภาคใต้

วันพุธที่ 17 มกราคม 2561
“ยุติธรรม” ขับเคลื่อนการดำเนินงานของสำนักงานยุติธรรมจังหวัด และศูนย์ยุติธรรมชุมชนในจังหวัดชายแดนภาคใต้
นางกรรณิการ์ แสงทอง รองปลัดกระทรวงยุติธรรม เป็นประธานการประชุมเชิงปฏิบัติการชี้แจงการขับเคลื่อนการดำเนินงานของสำนักงานยุติธรรมจังหวัด
และศูนย์ยุติธรรมชุมชนในจังหวัดชายแดนภาคใต้ ด้วยระบบประชุมทางไกลผ่านจอภาพ
ในวันพุธที่ ๑๗ มกราคม ๒๕๖๑ เวลา ๐๙.๐๐ น.
ณ ห้องประชุมสำนักนโยบายและยุทธศาสตร์ ชั้น ๙ อาคารราชบุรีดิเรกฤทธิ์
ศูนย์ราชการเฉลิมพระเกียรติฯ
นางกรรณิการ์ แสงทอง รองปลัดกระทรวงยุติธรรม
เป็นประธานการประชุมเชิงปฏิบัติการชี้แจงการขับเคลื่อนการดำเนินงานของสำนักงานยุติธรรมจังหวัด
และศูนย์ยุติธรรมชุมชนในจังหวัดชายแดนภาคใต้ ด้วยระบบประชุมทางไกลผ่านจอภาพ
เพื่อหารือปัญหา อุปสรรค เกี่ยวกับการดำเนินงานของแต่ละหน่วยงาน ประกอบด้วย
๑. สำนักงานยุติธรรมจังหวัดสงขลา ๒. สำนักงานยุติธรรมจังหวัดปัตตานี
๓. สำนักงานยุติธรรมจังหวัดยะลา ๔. สำนักงานยุติธรรมจังหวัดนราธิวาส
๕. สำนักงานยุติธรรมจังหวัดสตูล ๖. สำนักงานยุติธรรมจังหวัดยะลา สาขาเบตง
นอกจากนี้ ที่ประชุมได้รับทราบแผนการส่งเสริมงานยุติธรรมชุมชนและการดำเนินงานของสำนักงานยุติธรรมจังหวัด
ในพื้นที่จังหวัดชายแดนภาคใต้ ประจำปีงบประมาณ พ.ศ. ๒๕๖๑
รวมทั้ง การจัดสรรงบประมาณรายจ่ายประจำปีงบประมาณ พ.ศ. ๒๕๖๑
แผนงานขับเคลื่อนการแก้ไขปัญหาจังหวัดชายแดนภาคใต้ ให้แก่สำนักงานยุติธรรมจังหวัดในพื้นที่จังหวัดชายแดนภาคใต้
โอกาสนี้ รองปลัดกระทรวงยุติธรรม ได้เน้นย้ำเรื่องสร้างการรับรู้ให้กับประชาชน
รวมทั้งการรับรู้รับทราบปัญหาของประชาชนในระดับพื้นที่
เพื่อให้การช่วยเหลือประชาชนได้ตรงตามความต้องการในแต่ละพื้นที่
นอกจากนี้ ยังเน้นย้ำเรื่องการดำเนินงาน โดยขอให้บุคลากรในแต่ละส่วนฝ่ายประสานงาน
และบูรณาการทำงานร่วมกัน เพื่อให้การช่วยเหลือประชาชนเป็นไปด้วยความรวดเร็วมากยิ่งขึ้น

ที่มา : http://www.thaigov.go.th/news/contents/details/9444
