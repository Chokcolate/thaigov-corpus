รัฐบาลไทย-ข่าวทำเนียบรัฐบาล-มาตรการภาษีเพื่อ SMEs กระตุ้นเศรษฐกิจดิจิทัล

วันศุกร์ที่ 21 กรกฎาคม 2560
มาตรการภาษีเพื่อ SMEs กระตุ้นเศรษฐกิจดิจิทัล
การนำเทคโนโลยีดิจิทัลมาช่วยในการประกอบธุรกิจ จะช่วยเพิ่มศักยภาพของผู้ประกอบการ SMEs ได้อย่างก้าวกระโดด
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบมาตรการภาษีเพื่อส่งเสริมให้ผู้ประกอบการ SMEs หันไปใช้โปรแกรมคอมพิวเตอร์ในการดำเนินธุรกิจและบริหารกิจการให้มากขึ้น โดยให้ SMEs ที่มีทุนที่มีรายได้ไม่เกิน 30 ล้านบาท สามารถนำค่าใช้จ่ายที่เกิดจากการซื้อ จ้างทำ หรือใช้บริการโปรแกรมคอมพิวเตอร์ ไปหักเป็นรายจ่ายได้ 2 เท่าของค่าใช้จ่ายที่เกิดขึ้นจริง แต่ไม่เกิน 1 แสนบาท สำหรับรอบระยะเวลาบัญชีที่เริ่มระหว่างวันที่ 1 ม.ค. 2560 – 31 ธ.ค. 2562 โดยจะต้องเป็นการซื้อหรือใช้บริการจากผู้ขายที่ขึ้นทะเบียนกับสำนักงานพัฒนาดิจิทัลเพื่อเศรษฐกิจและสังคมไว้เท่านั้น ทั้งนี้ รัฐบาลมุ่งหวังที่จะยกระดับธุรกิจ SMEs ซึ่งเป็นรากฐานสำคัญในการสร้างศักยภาพทางเศรษฐกิจ เพิ่มขีดความสามารถในการแข่งขันของประเทศ รองรับนโยบายไทยแลนด์ 4.0
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/5385
