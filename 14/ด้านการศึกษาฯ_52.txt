รัฐบาลไทย-ข่าวทำเนียบรัฐบาล-ศธ.จัดพิธีบรรพชาอุปสมบทถวายเป็นพระราชกุศล และกิจกรรมสำคัญในช่วงเทศกาลสงกรานต์ ปี 2560

วันจันทร์ที่ 10 เมษายน 2560
ศธ.จัดพิธีบรรพชาอุปสมบทถวายเป็นพระราชกุศล และกิจกรรมสำคัญในช่วงเทศกาลสงกรานต์ ปี 2560
กระทรวงศึกษาธิการ จัดพิธีบรรพชาอุปสมบทข้าราชการ บุคลากร นักเรียน นิสิตนักศึกษา 89 รูป เพื่อถวายเป็นพระราชกุศลแด่พระบาทสมเด็จพระปรมินทรมหาภูมิพลอดุลยเดช และกิจกรรมสำคัญในช่วงเทศกาลสงกรานต์ ปี 2560
นพ.ธีระเกียรติ เจริญเศรษฐศิลป์ รัฐมนตรีว่าการกระทรวงศึกษาธิการ เป็นประธานพิธีบรรพชาอุปสมบทข้าราชการ บุคลากร นักเรียน นิสิตนักศึกษา "ทำดีเพื่อพ่อ" จำนวน 89 รูป เพื่อถวายเป็นพระราชกุศลแด่พระบาทสมเด็จพระปรมินทรมหาภูมิพลอดุลยเดช ณ สนามหญ้าหน้ากระทรวงศึกษาธิการ โดยมี ม.ล.ปนัดดา ดิศกุล  รัฐมนตรีช่วยว่าการกระทรวงศึกษาธิการ ตลอดจนนายชัยพฤกษ์ เสรีรักษ์ ปลัดกระทรวงศึกษาธิการ และผู้บริหารองค์กรหลักและหน่วยงานในสังกัดเข้าร่วมพิธี
ต่อมาเวลา 08.30 น.  นพ.ธีระเกียรติ เจริญเศรษฐศิลป์  เป็นประธานเปิดโครงการอาชีวะอาสา "เทศกาลสงกรานต์ 2560" ณ ริมคลองผดุงกรุงเกษม ด้านข้างกระทรวงศึกษาธิการ  โดยมีนายสุเทพ ชิตยวงษ์ เลขาธิการคณะกรรมการการอาชีวศึกษา ตลอดจนผู้บริหารองค์กรหลักและหน่วยงานสังกัดสำนักงานคณะกรรมการการอาชีวศึกษา (สอศ.) ร่วมเปิดโครงการ
จากนั้น เวลา 13.30 น.  นพ.ธีระเกียรติ เจริญเศรษฐศิลป์ พร้อมด้วย พล.อ.สุรเชษฐ์ ชัยวงศ์ และ  ม.ล.ปนัดดา ดิศกุล  รัฐมนตรีช่วยว่าการกระทรวงศึกษาธิการ รวมทั้งผู้บริหาร ข้าราชการ และบุคลากรในสังกัดกระทรวงศึกษาธิการ  ร่วมงาน "ประเพณีสงกรานต์ ศึกษาธิการสืบสานวัฒนธรรมไทย" ประจำปี 2560 ณ หอประชุมคุรุสภา

ที่มา : http://www.thaigov.go.th/news/contents/details/3002
