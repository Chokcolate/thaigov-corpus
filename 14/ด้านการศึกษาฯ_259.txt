รัฐบาลไทย-ข่าวทำเนียบรัฐบาล-หารือร่วมกับคณะผู้แทนสมาพันธ์ครูภาษาไทยและวัฒนธรรมไทยในยุโรป

วันอังคารที่ 25 กรกฎาคม 2560
หารือร่วมกับคณะผู้แทนสมาพันธ์ครูภาษาไทยและวัฒนธรรมไทยในยุโรป
ดร.ชัยพฤกษ์ เสรีรักษ์ ปลัดกระทรวงศึกษาธิการ หารือร่วมกับคณะผู้แทนสมาพันธ์ครูภาษาไทยและวัฒนธรรมไทยในยุโรป (Federation of Thai Language and Culture Teachers in Europe : FTTE)
ซึ่งเป็นการรวมตัวของครูอาสาและครูแม่ชาวไทยในยุโรป ที่ต้องการจะสร้างหลักสูตรกลางเพื่อสอนภาษาไทยและวัฒนธรรมไทยให้แก่เยาวชนไทยที่อยู่ในต่างประเทศ รวมถึงชาวต่างชาติที่ต้องการเรียนภาษาไทย  วันที่ 24 กรกฎาคม 2560 ณ ห้องประชุมสำนักความสัมพันธ์ต่างประเทศ กระทรวงศึกษาธิการ ครูอาสาสมัครทุกคนทำงานด้วยความเสียสละและไม่มีค่าตอบแทน เพื่อสอนเยาวชนไทยที่เกิดในต่างประเทศ และชาวต่างชาติที่สนใจเรียนภาษาและวัฒนธรรมไทย อย่างไรก็ตามเพื่อให้การสอนได้มาตรฐานและได้รับการยอมรับจึงขอให้กระทรวงศึกษาธิการ ดูแลหลักสูตรภาษาไทยสำหรับชาวต่างชาติ สนับสนุนค่าใช้จ่ายสำหรับการจัดการเรียนการสอนในต่างประเทศ การจัดทำบัตรประจำตัวของครูอาสา และขอลดเอกสารประกอบลง เพื่อลดภาระของครู พร้อมทั้งให้กระทรวงศึกษาธิการจัดวิทยากรให้ความรู้ด้านวิชาการกับครูอาสา ซึ่งจะมีการจัดประชุมเป็นประจำทุกปี
อิชยา/สรุป, กิตติกร/ภาพ
กลุ่มสารนิเทศ สอ.สป.

ที่มา : http://www.thaigov.go.th/news/contents/details/5436
