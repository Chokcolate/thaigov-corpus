รัฐบาลไทย-ข่าวทำเนียบรัฐบาล-รัฐบาลเดินหน้าโครงการรถไฟฟ้าสายสีชมพู-เหลือง

วันพฤหัสบดีที่ 8 มิถุนายน 2560
รัฐบาลเดินหน้าโครงการรถไฟฟ้าสายสีชมพู-เหลือง
รถไฟฟ้าสายสีชมพู และสีเหลือง เป็นรถไฟฟ้าสายรองที่จะขนส่งประชาชนจากรอบนอกกรุงเทพฯ เข้าสู่เส้นทางสายหลักในเมือง
ต่อจากนี้ไป ขอเชิญรับฟังไทยคู่ฟ้า ครับ
รัฐบาลอนุมัติโครงการรถไฟฟ้าสายสีชมพู ช่วงแคราย-มีนบุรี ระยะทาง 34.5 กิโลเมตร เพิ่มประสิทธิภาพของระบบขนส่งมวลชนในพื้นที่ จ.นนทบุรี และกทม. เชื่อมกับโครงการรถไฟฟ้ามหานคร สายฉลองรัชธรรม รวมทั้งยังได้อนุมัติโครงการสายสีเหลือง ช่วงลาดพร้าว-บางกะปิ-สำโรง ระยะทาง 30.4 กิโลเมตร เพื่อแก้ไขปัญหาการจราจรในกทม.และปริมาณฑล โดยเฉพาะ ถ.ลาดพร้าว โดยจะลงนามในสัญญาการก่อสร้างภายในเดือน มิ.ย.นี้ และใช้ระยะเวลาดำเนินการประมาณ 3 ปี คาดว่าจะแล้วเสร็จเปิดให้บริการได้ในปี 2563 ทั้งนี้ รัฐบาลมุ่งหวังที่จะสร้างคุณภาพชีวิตที่ดีในการเดินทาง ลดปัญหาการจราจรติดขัด และสนับสนุนให้เกิดธุรกิจและบริการใหม่ ๆ เพิ่มขึ้น ช่วยสร้างงานสร้างรายได้ให้แก่ประชาชนตลอดเส้นทาง
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/4392
