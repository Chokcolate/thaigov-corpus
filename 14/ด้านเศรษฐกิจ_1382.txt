รัฐบาลไทย-ข่าวทำเนียบรัฐบาล-กระทรวงอุตสาหกรรม จัดกิจกรรมขับร้องเพลงชาติไทย เนื่องในวันพระราชทานธงชาติไทย และครบรอบ 100 ปี ธงชาติไทย

วันพฤหัสบดีที่ 28 กันยายน 2560
กระทรวงอุตสาหกรรม จัดกิจกรรมขับร้องเพลงชาติไทย เนื่องในวันพระราชทานธงชาติไทย และครบรอบ 100 ปี ธงชาติไทย
รองปลัดกระทรวงอุตสาหกรรม เป็นประธานจัดกิจกรรมขับร้องเพลงชาติไทย เนื่องในวันพระราชทานธงชาติไทย และครบรอบ 100 ปี ธงชาติไทย ณ ห้องโถง ชั้น 1 สำนักงานปลัดกระทรวงอุตสาหกรรม
วันนี้ 28 กันยายน 2560 นายสมคิด วงศ์ไชยสุวรรณ รองปลัดกระทรวงอุตสาหกรรม เป็นประธานจัดกิจกรรมขับร้องเพลงชาติไทย เนื่องในวันพระราชทานธงชาติไทย และครบรอบ 100 ปี ธงชาติไทย เพื่อเป็นการรำลึกถึงพระมหากรุณาธิคุณของพระบาทสมเด็จพระมงกุฎเกล้าเจ้าอยู่หัว รัชกาลที่ 6 ที่ทรงพระราชทานธงไตรรงค์ให้เป็นธงชาติของประเทศไทย และเพื่อให้เห็นถึงความสำคัญในฐานะที่ธงชาติไทยเป็นสัญลักษณ์แห่งการร่วมแรงร่วมใจเป็นหนึ่งเดียวของคนไทย รัฐบาลได้ประกาศให้วันที่ 28 กันยายนของทุกปี เป็น “วันพระราชทานธงชาติไทย” และจัดให้มีพิธีการเชิญธงชาติขึ้นสู่เสาในเวลา 08.00 น. หรือแปดโมงเช้าในวันนี้ขึ้นเป็นกรณีพิเศษ โดยมีคณะผู้บริหาร ข้าราชการ และพนักงานกระทรวงอุตสาหกรรม ร่วมกิจกรรม ณ ห้องโถง ชั้น 1 สำนักงานปลัดกระทรวงอุตสาหกรรม

ที่มา : http://www.thaigov.go.th/news/contents/details/7038
