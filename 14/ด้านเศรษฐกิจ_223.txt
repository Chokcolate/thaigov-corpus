รัฐบาลไทย-ข่าวทำเนียบรัฐบาล-ทรัพย์ NPA ธอส.สุด HOT!! ไตรมาสแรกยอดขายพุ่งกว่า 550 ล้านบาท พิเศษ!! คัดทรัพย์ 2,330 รายการออกประมูลขายพร้อมกันทั่วประเทศ ชูแคมเปญดอกเบี้ย 0% นาน 24 เดือน

วันพุธที่ 19 เมษายน 2560
ทรัพย์ NPA ธอส.สุด HOT!! ไตรมาสแรกยอดขายพุ่งกว่า 550 ล้านบาท พิเศษ!! คัดทรัพย์ 2,330 รายการออกประมูลขายพร้อมกันทั่วประเทศ ชูแคมเปญดอกเบี้ย 0% นาน 24 เดือน
ธนาคารอาคารสงเคราะห์ (ธอส.) เผยประชาชนให้ความสนใจซื้อทรัพย์ NPA ของ ธอส.เพิ่มขึ้นต่อเนื่อง โดยปี 2559 ขายได้จำนวน 3,120 ล้านบาท
ธนาคารอาคารสงเคราะห์ (ธอส.) เผยประชาชนให้ความสนใจซื้อทรัพย์ NPA ของ ธอส.เพิ่มขึ้นต่อเนื่อง โดยปี 2559 ขายได้จำนวน 3,120 ล้านบาท เพิ่มขึ้นจากปี 2558 ถึง 11.25% ขณะที่ไตรมาสแรกของปี 2560 จำหน่ายได้แล้ว 550 ล้านบาท เหตุเป็นทรัพย์ที่คุณภาพดี ทำเลเด่น ราคาเหมาะสม จูงใจด้วยแคมเปญพิเศษสินเชื่ออัตราดอกเบี้ย 0% นานถึง 24 เดือน หวังสร้างโอกาสให้คนไทยมีบ้าน โดยกำหนดจัดประมูลทรัพย์สินธนาคาร ครั้งที่ 1/2560 นำทรัพย์ 2,330 รายการ ออกประมูลขายพร้อมกันทั่วประเทศ มอบส่วนลดสูงสุด 50% จากราคาปกติ ราคาเริ่มต้นประมูลต่ำสุดเพียง 40,000 บาท
นายฉัตรชัย ศิริไล กรรมการผู้จัดการ ธนาคารอาคารสงเคราะห์ (ธอส.) เปิดเผยว่า ทรัพย์สินรอการขาย หรือ ทรัพย์ NPA ของ ธอส. ถือเป็นที่อยู่อาศัยที่ได้รับความนิยมจากประชาชน สะท้อนได้จากยอดจำหน่ายทรัพย์ NPA ในปี 2559 อยู่ที่ 4,352 รายการ คิดเป็นมูลค่าถึง 3,120 ล้านบาท จากปี 2558 ที่จำหน่ายได้ 2,769 ล้านบาท เพิ่มขึ้นถึง 11.25% ซึ่งสาเหตุสำคัญเกิดจากราคาของทรัพย์ NPA ที่ถูกกว่าบ้านใหม่ในบริเวณใกล้เคียงกัน รวมถึงธนาคาร ยังได้จัดทำแคมเปญพิเศษสินเชื่อบ้านมือสอง อัตราดอกเบี้ย 0% นานถึง 24 เดือน นับเป็นอัตราดอกเบี้ยที่จูงใจ สำหรับในปี 2560 ธนาคารยังคงเชื่อมั่นว่าทรัพย์ NPA ของธนาคารจะยังคงได้รับความสนใจจากผู้ที่มองหาที่อยู่อาศัยคุณภาพดีทำเลเด่นในราคาที่เหมาะสมเช่นเดิม โดยไตรมาสแรกของปี 2560 ธนาคารสามารถจำหน่ายทรัพย์ได้แล้ว 690 รายการ คิดเป็นมูลค่า 550 ล้านบาท
และเพื่อเป็นการสร้างโอกาส “ทำให้คนไทยมีบ้าน” ตามพันธกิจของธนาคาร ล่าสุดธนาคารได้กำหนดจัดงานประมูลทรัพย์สินธนาคาร ครั้งที่ 1/2560 โดยคัดทรัพย์ NPA คุณภาพดี ทำเลเด่น จำนวน 2,330 รายการ มาเปิดประมูลในราคาพิเศษ แบ่งเป็นทรัพย์ในกรุงเทพฯ และปริมณฑล จำนวน 630 รายการ ซึ่งให้ส่วนลดสูงสุดถึง 50% จากราคาปกติ จำนวน 2 รายการ ส่วนทรัพย์ที่ราคาต่ำสุดเริ่มต้นเพียง 63,000 บาท มีจำนวนทั้งสิ้น 3 รายการ  เป็นห้องชุดในโครงการแฟลตปลาทอง จังหวัดปทุมธานี ขณะที่ทรัพย์ในภูมิภาคที่นำออกประมูลมีจำนวน 1,700 รายการ เป็นทรัพย์ที่ให้ส่วนลดสูงสุด 50% มากกว่า 300 รายการ และทรัพย์ที่มีราคาต่ำสุดเริ่มต้นแค่ 40,000 บาทเท่านั้น โดยเป็นทรัพย์ประเภทที่ดินเปล่า ในโครงการกรีนแลนด์ โครงการทานตะวัน 3 และโครงการบ้านสวนสายน้ำ จังหวัดนครนายก เป็นต้น พิเศษ!!! แคมเปญสำหรับผู้ชนะการประมูล เสนอเงื่อนไขผ่อนชำระเงินดาวน์ 20% ของราคาประมูลซื้อขาย ดอกเบี้ย 0% นานถึง 24 เดือน หรือหากเทเงินดาวน์ 20% ของราคาประมูลซื้อขาย ส่วนที่เหลืออีก 80% รับสินเชื่อดอกเบี้ย 0% นาน 24 เดือนเช่นกัน
งานประมูลทรัพย์สินธนาคาร ครั้งที่ 1/2560 จะจัดขึ้นในวันเสาร์ที่ 22 เมษายน 2560 โดยทรัพย์ในเขตกรุงเทพ และปริมณฑลจัดขึ้น ณ ห้องประชุมพิมานมาศ อาคารจอดรถ ชั้น 11 ธอส. สำนักงานใหญ่ พระราม 9 ส่วนทรัพย์ในภูมิภาคจัดประมูล ณ ที่ทำการสาขาของธนาคารทั่วประเทศ ติดต่อสอบถามรายละเอียดเพิ่มเติมได้ที่ศูนย์ลูกค้าสัมพันธ์ (Call Center) โทร 0-2645-9000 หรือ www.ghbank.co.th และ Facebook fanpage ธนาคารอาคารสงเคราะห์
ที่มา : กระทรวงการคลัง
ผู้นำเสนอ : กลุ่มสารนิเทศการคลัง สำนักงานปลัดกระทรวงการคลัง

ที่มา : http://www.thaigov.go.th/news/contents/details/3143
