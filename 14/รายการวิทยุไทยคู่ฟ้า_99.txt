รัฐบาลไทย-ข่าวทำเนียบรัฐบาล-รัฐบาลจัดช่องทางให้ประชาชนตอบ 4 คำถามของนายกรัฐมนตรี

วันศุกร์ที่ 7 กรกฎาคม 2560
รัฐบาลจัดช่องทางให้ประชาชนตอบ 4 คำถามของนายกรัฐมนตรี
นายกรัฐมนตรี ชวนให้คนไทยได้ช่วยกันคิดถึงอนาคตของประเทศร่วมกัน
ต่อจากนี้ไป ขอเชิญรับฟังไทยคู่ฟ้า ครับ
รัฐบาลจัดช่องทางรับความเห็นเกี่ยวกับ 4 คำถามของนายกรัฐมนตรี เพื่อกระตุ้นให้ประชาชนมีส่วนร่วมในการบริหารบ้านเมืองตามหลักประชาธิปไตย โดยใน กทม. ประชาชนเดินทางไปได้ที่ศูนย์ดำรงธรรมกระทรวงมหาดไทย ศูนย์บริการประชาชนสำนักนายกรัฐมนตรี ศูนย์รับเรื่องราวร้องทุกข์ กทม. ศูนย์บริการประชาชนสำนักงานเขต จุดบริการในห้างสรรพสินค้าและสถานีรถไฟฟ้า โรงเรียนและศูนย์บริการสาธารณสุขในสังกัด กทม. ส่วนในภูมิภาคให้ไปที่ศูนย์ดำรงธรรมจังหวัดและอำเภอ ศูนย์บริการร่วมจังหวัดในห้างสรรพสินค้าพร้อมกับบัตรประชาชน ทั้งนี้ นายกรัฐมนตรีไม่ได้ให้ความสำคัญกับเรื่องปริมาณ หรือข้อสรุปว่าจะเห็นด้วยหรือไม่เห็นด้วย แต่ต้องการให้คนไทยเป็นส่วนหนึ่งในการกำหนดอนาคตประเทศร่วมกัน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/5072
