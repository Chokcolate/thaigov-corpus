รัฐบาลไทย-ข่าวทำเนียบรัฐบาล-กรุงไทยออกสินเชื่อ กรุงไทย SME รักกันยาวๆ ดอกเบี้ยพิเศษตลอดระยะเวลากู้

วันจันทร์ที่ 5 กุมภาพันธ์ 2561
กรุงไทยออกสินเชื่อ กรุงไทย SME รักกันยาวๆ ดอกเบี้ยพิเศษตลอดระยะเวลากู้
ธนาคารกรุงไทย ออกสินเชื่อกรุงไทย SME รักกันยาวๆ สนับสนุนวงเงินเพื่อขยายกิจการให้กับผู้ประกอบการ SME อัตราดอกเบี้ยพิเศษ ผ่อนชำระนาน 10 ปี ปลอดชำระเงินต้น 12 เดือน ให้กู้สูงสุด 100 ล้านบาทต่อราย วงเงินกู้รวม 2 พันล้านบาท
ธนาคารกรุงไทย ออกสินเชื่อ กรุงไทย SME รักกันยาวๆ สนับสนุนวงเงินเพื่อขยายกิจการให้กับผู้ประกอบการ SME อัตราดอกเบี้ยพิเศษ ผ่อนชำระนาน 10 ปี ปลอดชำระเงินต้น 12 เดือน ให้กู้สูงสุด 100 ล้านบาทต่อราย วงเงินกู้รวม 2 พันล้านบาท ติดต่อขอสินเชื่อที่สำนักงานธุรกิจทั่วประเทศ ภายใน 30 มิถุนายนนี้
นายปฏิเวช สันตะวานนท์ ผู้ช่วยกรรมการผู้จัดการใหญ่อาวุโส สายงานธุรกิจขนาดกลาง ธนาคารกรุงไทย เปิดเผยว่า จากการที่ธนาคารได้สนับสนุนผู้ประกอบการ SME ซึ่งเป็นกลไกสำคัญต่อระบบเศรษฐกิจของประเทศ ให้สามารถเข้าถึงแหล่งเงินทุน รวมทั้งเสริมสร้างความแข็งแกร่งทางการเงิน ให้ธุรกิจสามารถเติบโตได้อย่างมั่นคง ล่าสุด ธนาคารได้ออกสินเชื่อ กรุงไทย SME รักกันยาวๆ ให้กับผู้ประกอบการ SME ที่ต้องการวงเงินสำหรับลงทุนขยายกำลังการผลิต หรือเป็นเงินทุนในการดำเนินกิจการ โดยคิดอัตราดอกเบี้ยพิเศษ ตลอดระยะเวลากู้ ผ่อนชำระนาน 10 ปี ปลอดชำระเงินต้น 12 เดือน วงเงินกู้สูงสุด 100 ล้านบาทต่อราย โดยตั้งเป้าหมายการปล่อยสินเชื่อไว้ที่ 2 พันล้านบาท
สำหรับคุณสมบัติเบื้องต้นของผู้ขอสินเชื่อ เป็นผู้ประกอบการ SME ที่มียอดขาย 100 – 500 ล้านบาท มีประสบการณ์หรือดำเนินธุรกิจที่ขอสินเชื่อไม่น้อยกว่า 3 ปี และมีกำไรสุทธิ 2 ใน 3 ปีล่าสุด ทั้งนี้ ธนาคารมั่นใจว่าจะได้รับความสนใจจากผู้ประกอบการ SME สามารถยื่นขอสินเชื่อได้ที่สำนักงานธุรกิจทั้ง 79 แห่งทั่วประเทศ หรือกรอกข้อมูลขอสินเชื่อที่เว็บไซต์ https://sme.ktb.co.th โดยจะมีเจ้าหน้าที่ติดต่อกลับในภายหลัง ตั้งแต่วันนี้จนถึงวันที่ 30 มิถุนายน 2561 สอบถามรายละเอียดเพิ่มเติมได้ที่ KTB Call center โทร. 02-111-1111
ฝ่ายสื่อสารองค์กรและภาพลักษณ์
โทร. 0-2208-4176

ที่มา : http://www.thaigov.go.th/news/contents/details/9849
