รัฐบาลไทย-ข่าวทำเนียบรัฐบาล-รมว.ดิจิทัลฯ สนับสนุนหลักสูตร BRAIN ของ ส.อ.ท. เพิ่มขีดความสามารถธุรกิจไทยแข่งขันสากล

วันพฤหัสบดีที่ 22 มิถุนายน 2560
รมว.ดิจิทัลฯ สนับสนุนหลักสูตร BRAIN ของ ส.อ.ท. เพิ่มขีดความสามารถธุรกิจไทยแข่งขันสากล
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) กล่าวปาฐกถาพิเศษเรื่อง “นวัตกรรมกับการเปลี่ยนประเทศไทย” พร้อมทั้งให้เกียรติมอบถ้วยรางวัลเกียรติยศและโล่แด่ผู้สำเร็จหลักสูตร “การปฏิรูปธุรกิจและสร้างเครือข่ายนวัตกรรม” (Business  Revolution and Innovation Network : BRAIN) รุ่นที่ 1 ประจำปี 2560 จัดโดย สภาอุตสาหกรรมแห่งประเทศไทย (ส.อ.ท.) ซึ่งมีนายเจน นำชัยศิริ ประธาน ส.อ.ท. นายสุพันธุ์ มงคลสุธี ประธานหลักสูตรฯ และนายกรกฤช จุฬางกูร ผู้อำนวยการหลักสูตรฯ ร่วมแสดงความยินดี ทั้งนี้ หลักสูตรดังกล่าวจัดขึ้นเพื่อเสริมสร้างวิสัยทัศน์ผู้เข้าร่วมอบรมฯ ให้สามารถนำองค์ความรู้ในด้านต่างๆ ที่ได้รับ ไปประยุกต์ใช้ และสามารถสร้างสรรค์นวัตกรรมได้ด้วยตนเอง ลดการพึ่งพาจากต่างประเทศ ส่งเสริมให้เกิดการปฏิรูปธุรกิจและการสร้างเครือข่ายนวัตกรรมใหม่ เพื่อยกระดับเศรษฐกิจ รวมทั้งเพิ่มขีดความสามารถทางการแข่งขันของภาคธุรกิจ-อุตสาหกรรมไทยให้เข้มแข็งเพื่อยกระดับสู่สากล เมื่อวันที่ 19 มิถุนายน 2560 ณ ห้องนภาลัย โรงแรมดุสิตธานี กรุงเทพฯ
****************************

ที่มา : http://www.thaigov.go.th/news/contents/details/4700
