รัฐบาลไทย-ข่าวทำเนียบรัฐบาล-ผู้บัญชาการทหารสูงสุด กองทัพบรูไนดารุสซาลาม เข้าเยี่ยมคำนับพลเอก ธนะศักดิ์ ปฏิมาประกร รองนายกรัฐมนตรี

วันพุธที่ 26 เมษายน 2560
ผู้บัญชาการทหารสูงสุด กองทัพบรูไนดารุสซาลาม เข้าเยี่ยมคำนับพลเอก ธนะศักดิ์ ปฏิมาประกร รองนายกรัฐมนตรี
ผู้บัญชาการทหารสูงสุด กองทัพบรูไนดารุสซาลาม เข้าเยี่ยมคำนับพลเอก ธนะศักดิ์ ปฏิมาประกร รองนายกรัฐมนตรี
วันนี้ (26 เมษายน 2560) เวลา 10.00 น. ยัง ดิมูเลียกัน เปอฮิน ดาตู เปเกอร์มา จายา พลตรี ดาโต๊ะ ปาดูกา เซอรี โมฮัมหมัด ทาไวห์ บิน อับดุลละฮ์ (Yang Dimuliakan Datu Pekerma Jaya พลตรี Dato Paduka Seri Mohd Tawih bin Abdullah) ผู้บัญชาการทหารสูงสุด กองทัพบรูไนดารุสซาลาม พร้อมคณะ เข้าเยี่ยมคำนับพลเอก ธนะศักดิ์ ปฏิมาประกร รองนายกรัฐมนตรี ณ ห้องนารี 2 ตึกนารีสโมสร ทำเนียบรัฐบาล
รองนายกรัฐมนตรีกล่าวต้อนรับผู้บัญชาการทหารสูงสุด กองทัพบรูไนดารุสซาลาม ในโอกาสเดินทางเยือนประเทศไทยอย่างเป็นทางการในฐานะแขกของกองทัพไทย เพื่อกระชับความสัมพันธ์ระหว่างสองกองทัพ ระหว่างวันที่ 22 – 26 เมษายน 2560 พร้อมหารือถึงความร่วมมือระหว่างกองทัพไทย-บรูไนดารุสซาลาม โดยรองนายกรัฐมนตรีกล่าวแสดงความขอบคุณบรูไนดารุสซาลามที่ให้ความร่วมมือกับกองทัพไทยมาโดยเสมอ ทั้งการแลกเปลี่ยนบุคลากรทางทหารและความร่วมมือทางการศึกษา ด้านผู้บัญชาการทหารสูงสุดฯ ได้กล่าวแสดงความยินดีที่ได้มาพบรองนายกรัฐมนตรีในวันนี้ และกล่าวยืนยันความสัมพันธ์ระหว่างกองทัพทั้งสองฝ่ายว่ามีความสัมพันธ์และความร่วมมือที่ใกล้ชิดแน่นแฟ้น รวมถึงกล่าวชื่นชมการทำงานของรองนายกรัฐมนตรีและรัฐบาลไทยในการพัฒนาประเทศไทย

ที่มา : http://www.thaigov.go.th/news/contents/details/3302
