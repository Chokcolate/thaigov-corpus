รัฐบาลไทย-ข่าวทำเนียบรัฐบาล-ผู้ช่วยรัฐมนตรีประจำกระทรวงพาณิชย์ลงพื้นที่ตรวจติดตามราคาสินค้าที่ตลาดสดพาเจริญ แม่สอด พบว่าราคาสินค้าส่วนใหญ่ทรงตัวจากช่วง 2-3 เดือนที่ผ่านมา สินค้าผักสดและไข่ไก่ราคาลดลง

วันจันทร์ที่ 27 มีนาคม 2560
ผู้ช่วยรัฐมนตรีประจำกระทรวงพาณิชย์ลงพื้นที่ตรวจติดตามราคาสินค้าที่ตลาดสดพาเจริญ แม่สอด พบว่าราคาสินค้าส่วนใหญ่ทรงตัวจากช่วง 2-3 เดือนที่ผ่านมา สินค้าผักสดและไข่ไก่ราคาลดลง
วันนี้ (25 มีนาคม 60 ) นายวินิจฉัย  แจ่มแจ้ง ผู้ช่วยรัฐมนตรีประจำกระทรวงพาณิชย์ พร้อมคณะลงพื้นที่ตรวจติดตามราคาสินค้าอุปโภค บริโภค สินค้าเกษตร ณ ตลาดสดพาเจริญ อ.แม่สอด จ.ตาก
พบว่าราคาสินค้าส่วนใหญ่ทรงตัว เช่น เนื้อสุกรชำแหละเนื้อแดงราคากิโลละ 130 บาท สามชั้นกิโลละ 120 บาท ราคาไข่ไก่ต่อแผง(30 ฟอง) ลดลงจากสัปดาห์ที่ผ่านมา 3-5บาทต่อแผง ไข่ไก่ เบอร์ 1 ราคา                 70 บาท  ส่วนผักสดส่วนใหญ่ราคาลดลง เช่น กะหล่ำปลี หัวไชเท้า คะน้า มะเขือยาว เนื่องจาก อ.พบพระ    จ.ตาก เป็นแหล่งผลิตสินค้าเกษตรที่สำคัญสามารถส่งสินค้าป้อนตลาดอย่างสม่ำเสมอ เพียงพอต่อ         ความต้องการของผู้บรืโภคทั้งในจังหวัดตาก จังหวัดใกล้เคียง และตลาดไทด้วย
"กระทรวงพาณิชย์ มีความห่วงใยพี่น้องประชาชนเรื่องค่าครองชีพได้สั่งการให้เจ้าหน้าที่ตรวจติดตาม แนะนำให้ผู้จำหน่าย สินค้าติดป้ายแสดงราคา  ตรวจสอบเครื่องชั่งให้ได้มาตรฐานเพื่อความเป็นธรรมต่อผู้บริโภค " นายวินิจฉัยกล่าว

ที่มา : http://www.thaigov.go.th/news/contents/details/2653
