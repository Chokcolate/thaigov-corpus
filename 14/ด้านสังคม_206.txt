รัฐบาลไทย-ข่าวทำเนียบรัฐบาล-​“สธ.” เผยอาการผู้ได้รับบาดเจ็บจากเหตุระเบิดที่ จ.ปัตตานี ปลอดภัยทุกราย ส่งทีมสุขภาพจิตเคลื่อนที่ เข้าดูแลจิตใจผู้ได้รับผลกระทบ พร้อมให้การรักษาโดยไม่คิดค่าใช้จ่าย

วันพุธที่ 10 พฤษภาคม 2560
​“สธ.” เผยอาการผู้ได้รับบาดเจ็บจากเหตุระเบิดที่ จ.ปัตตานี ปลอดภัยทุกราย ส่งทีมสุขภาพจิตเคลื่อนที่ เข้าดูแลจิตใจผู้ได้รับผลกระทบ พร้อมให้การรักษาโดยไม่คิดค่าใช้จ่าย
กระทรวงสาธารณสุขเผยความคืบหน้าจากเหตุระเบิดที่ ห้างสรรพสินค้าบิ๊กซี จ.ปัตตานี ช่วงบ่าย  (9 พฤษภาคม 2560) ว่า มีผู้บาดเจ็บทั้งหมด  57 คน ขณะนี้อาการปลอดภัยทุกราย ยังคงนอนรักษาตัวอยู่จำนวน 23 คน ให้การรักษาทุกรายโดยไม่คิดค่าใช้จ่ายแต่อย่างใด
กระทรวงสาธารณสุขเผยความคืบหน้าจากเหตุระเบิดที่ ห้างสรรพสินค้าบิ๊กซี จ.ปัตตานี ช่วงบ่าย  (9 พฤษภาคม 2560) ว่า มีผู้บาดเจ็บทั้งหมด  57 คน ขณะนี้อาการปลอดภัยทุกราย ยังคงนอนรักษาตัวอยู่จำนวน 23 คน ให้การรักษาทุกรายโดยไม่คิดค่าใช้จ่ายแต่อย่างใด วันนี้ส่งทีมสุขภาพจิตเข้าดูแลผู้ได้รับผลกระทบพร้อมให้ทีมหมอครอบครัวดูแลอย่างใกล้ชิดอีกทางเพื่อให้ประชาชนมั่นใจและสามารถกลับมาใช้ชีวิตตามปกติ
นายแพทย์โสภณ เมฆธน ปลัดกระทรวงสาธารณสุข ให้สัมภาษณ์ความคืบหน้าการให้การช่วยเหลือด้านการรักษาพยาบาลผู้บาดเจ็บจากเหตุระเบิดที่ห้างบิ๊กซีจังหวัดปัตตานี เมื่อบ่ายวานนี้ (9 พฤษภาคม 2560)ว่า ได้รับรายงานจากนายแพทย์สาธารณสุขจังหวัดปัตตานีมีผู้บาดเจ็บทั้งหมด 57 คน รักษาตัวที่โรงพยาบาลปัตตานี 56 คน ส่วนอีก 1คน มีแผลที่ท้ายทอยอาการสาหัส ได้ส่งตัวรักษาไปยังโรงพยาบาลสงขลานครินทร์ จ.สงขลาอาการปลอดภัยและขณะนี้ยังคงมีผู้บาดเจ็บนอนรักษาตัวอยู่ที่โรงพยาบาลปัตตานีจำนวน 23 คน ส่วนที่เหลือกลับบ้านแล้ว โดยให้การรักษาไม่คิดค่าใช้จ่ายแต่อย่างใด
ทั้งนี้กระทรวงสาธารณสุขได้ส่งทีมสุขภาพจิต (ทีมให้การช่วยเหลือเยียวยาจิตใจผู้ประสบภาวะวิกฤต  (Mental Health Crisis Assessment and Treatment Team : MCATT) ประกอบด้วยทีมแพทย์จากสำนักงานสาธารณสุขจังหวัดปัตตานี ออกให้การตรวจรักษาและให้บริการคำปรึกษาด้านสุขภาพจิตเพื่อคลี่คลายความวิตกกังวล โดยแบ่งการดูแลเป็น 2กลุ่มคือ ผู้ได้รับผลกระทบ อาทิ ผู้ที่อยู่บริเวณรอบๆ    ที่เกิดเหตุ ผู้ที่อยู่ใกล้ที่เกิดเหตุ และผู้บาดเจ็บซึ่งจะเข้าไปติดตามอาการที่บ้าน  พร้อมกันนี้ได้ให้ทีมหมอครอบครัวติดตามดูแลอย่างใกล้ชิดและจะทำงานร่วมกับหน่วยงานในพื้นที่เพื่อช่วยสร้างความมั่นใจให้ประชาชนกลับมาใช้ชีวิตได้ตามปกติ

ที่มา : http://www.thaigov.go.th/news/contents/details/3658
