รัฐบาลไทย-ข่าวทำเนียบรัฐบาล-กระทรวงยุติธรรม ติดตามการแก้ไขปัญหาความเดือดร้อนของประชาชน

วันอังคารที่ 1 สิงหาคม 2560
กระทรวงยุติธรรม ติดตามการแก้ไขปัญหาความเดือดร้อนของประชาชน
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม ในฐานะประธานคณะอนุกรรมการศึกษาและแก้ไขปัญหาด้านคดีความ กฎหมาย และกระบวนการยุติธรรม ได้ประชุมคณะอนุกรรมการฯ ครั้งที่ ๑/๒๕๖๐
เมื่อวันอังคารที่ ๑ สิงหาคม ๒๕๖๐
ณ ห้องประชุมกระทรวงยุติธรรม ๑ ชั้น ๙ ศูนย์ราชการเฉลิมพระเกียรติฯ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
ในฐานะประธานคณะอนุกรรมการศึกษาและแก้ไขปัญหาด้านคดีความ
กฎหมาย และกระบวนการยุติธรรม ได้ประชุมคณะอนุกรรมการฯ ครั้งที่ ๑/๒๕๖๐
เพื่อติดตามความคืบหน้าการดำเนินงานเรื่องที่เข้าสู่การพิจารณาของอนุกรรมการฯ ในกรณีต่างๆ อาทิ
๑. กรณีข้อพิพาทเรื่องที่ดินในชุมชนคลองไทร อำเภอชัยบุรี จังหวัดสุราษฎร์ธานี
๒. กรณีให้ความช่วยเหลือกลุ่มชาวบ้านชุมชนบ้านแพะใต้ และบ้านไร่ดง จังหวัดลำพูน
ขณะถูกคุมขังอยู่ ณ เรือนจำจังหวัดลำพูน
๓. กรณีข้อพิพาทเรื่องที่ดินในเขตอุทยานแห่งชาติเขาปู่ – เขาย่า และเขตรักษาพันธุ์สัตว์ป่าเขาบรรทัด จังหวัดตรัง
๔. กรณีข้อพิพาทเรื่องที่ดินสาธารณประโยชน์โคกป่าแดง อำเภอปรางกู่ จังหวัดศรีษะเกษ
และ ๕. การดำเนินการของกองทุนยุติธรรมในการให้ความช่วยเหลือด้านคดีแก่ภาคประชาชน
นอกจากนี้ ในการประชุมได้มีการพิจารณาแก้ไขปัญหาความเดือดร้อนของประชาชนเพิ่มเติมอีก ๓ กรณี คือ
๑. กรณีข้อพิพาทเรื่องที่ดินในชุมชนดอยเทวดา อำเภอภูซาง จังหวัดพะเยา
๒. กรณีข้อพิพาทเรื่องที่ดินในชุมชนสระต้นโพธิ์ อำเภอเมือง จังหวัดภูเก็ต
และ ๓. กรณีข้อพิพาทเรื่องที่ดินในชุมชนพันทา อำเภอเมือง จังหวัดศรีษะเกษ

ที่มา : http://www.thaigov.go.th/news/contents/details/5621
