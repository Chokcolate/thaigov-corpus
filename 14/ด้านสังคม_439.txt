รัฐบาลไทย-ข่าวทำเนียบรัฐบาล-กระทรวงดิจิทัลฯ ร่วมลงนาม MOU กับกรมประชาสัมพันธ์ เพิ่มประสิทธิภาพการสื่อสารระหว่างภาครัฐกับประชาชน

วันศุกร์ที่ 14 กรกฎาคม 2560
กระทรวงดิจิทัลฯ ร่วมลงนาม MOU กับกรมประชาสัมพันธ์ เพิ่มประสิทธิภาพการสื่อสารระหว่างภาครัฐกับประชาชน
กระทรวงดิจิทัลฯ
น.อ.สมศักดิ์ ขาวสุวรรณ์ รองปลัดกระทรวงดิจิทัลเพื่อเศรษฐกิจและสังคม (ดีอี) เข้าร่วมงาน “29 ปี NBT” ในโอกาสที่สถานีวิทยุโทรทัศน์แห่งประเทศไทยครบรอบการก่อตั้งปีที่ 29 ในการเป็นสื่อประชาสัมพันธ์ถึงภารกิจบทบาทหน้าที่สื่อของรัฐ และงานบริการสังคมเพื่อประโยชน์ต่อสาธารณะ รวมทั้งได้ร่วมลงนามบันทึกความเข้าใจ (MOU) ว่าด้วยการแลกเปลี่ยนข้อมูลข่าวสารด้านการประชาสัมพันธ์ และการให้บริการสื่อของกรมประชาสัมพันธ์ ในการดำเนินการประชาสัมพันธ์ภารกิจของหน่วยงานภาครัฐ โดยเป็นไปตามนโยบายและแผนการประชาสัมพันธ์แห่งชาติ ระหว่างกระทรวงดิจิทัลฯ กับกรมประชาสัมพันธ์ด้วย ทั้งนี้ เพื่อให้การขับเคลื่อนงานประชาสัมพันธ์นโยบายของรัฐ เป็นไปอย่างมีประสิทธิภาพและเกิดประโยชน์สูงสุดต่อประชาชน ในการพัฒนาประเทศอย่างยั่งยืน เมื่อวันที่ 11 กรกฎาคม 2560 ณ สถานีวิทยุโทรทัศน์แห่งประเทศไทย ถนนวิภาวดี กรุงเทพฯ
***********************************

ที่มา : http://www.thaigov.go.th/news/contents/details/5229
