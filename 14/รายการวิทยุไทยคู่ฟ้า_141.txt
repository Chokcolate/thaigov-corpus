รัฐบาลไทย-ข่าวทำเนียบรัฐบาล-รัฐบาลสนับสนุนโครงการพัฒนาต้นแบบร้านค้าผลิตภัณฑ์ท้องถิ่น

วันพฤหัสบดีที่ 12 ตุลาคม 2560
รัฐบาลสนับสนุนโครงการพัฒนาต้นแบบร้านค้าผลิตภัณฑ์ท้องถิ่น
ร้านค้าต้นแบบ จะช่วยเพิ่มโอกาสทางธุรกิจให้แก่ผู้ประกอบการชุมชนขนาดเล็ก ให้มีพื้นที่ทางการตลาด สร้างความเข้มแข็งร่วมกันได้อย่างยั่งยืน
ต่อจากนี้ไป ขอเชิญรับฟังไทยคู่ฟ้า ครับ
รัฐบาลสนับสนุนการพัฒนาเศรษฐกิจในระดับชุมชน โดยผลักดันโครงการพัฒนาต้นแบบร้านค้าผลิตภัณฑ์ท้องถิ่น MOC Biz Shop เพื่อเป็นช่องทางจำหน่ายผลิตภัณฑ์ OTOP หรือสินค้าวิสาหกิจชุมชนของผู้ประกอบการขนาดเล็กที่ไม่มีกำลังมากพอในการเช่าพื้นที่วางจำหน่ายสินค้าในตลาดได้อย่างถาวร พร้อมทั้งจะยกระดับให้เป็นศูนย์จำหน่ายสินค้าท้องถิ่นประจำจังหวัด โดยในระยะแรกจะเปิดดำเนินการอย่างน้อย 10 จังหวัด และคัดเลือกผู้ประกอบการที่มีศักยภาพไปพัฒนาความรู้ เช่น การบริหารจัดการ การออกแบบร้านค้าและผลิตภัณฑ์ การดึงดูดลูกค้า การขยายช่องทางการตลาด ตลอดจนจับคู่ธุรกิจเพื่อให้เกิดการต่อยอดสร้างความเข้มแข็งในการซื้อขายแลกเปลี่ยนในท้องถิ่น โดยคาดว่าจะสร้างมูลค่าการซื้อขายได้ไม่ต่ำกว่า 50 ล้านบาทต่อปี
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/7360
