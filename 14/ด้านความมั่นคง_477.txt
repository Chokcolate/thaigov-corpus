รัฐบาลไทย-ข่าวทำเนียบรัฐบาล-รอง นรม.และ รมว.กห. ตรวจเยี่ยมการปฏิบัติราชการในพื้นที่ภาคตะวันออกเฉียงเหนือ ย้ำเฝ้าระวังยาเสพติดและคัดกรองการเข้าออกสิ่งผิดกฎหมายพื้นที่ชายแดน

วันพฤหัสบดีที่ 14 ธันวาคม 2560
รอง นรม.และ รมว.กห. ตรวจเยี่ยมการปฏิบัติราชการในพื้นที่ภาคตะวันออกเฉียงเหนือ ย้ำเฝ้าระวังยาเสพติดและคัดกรองการเข้าออกสิ่งผิดกฎหมายพื้นที่ชายแดน
รอง นรม.และ รมว.กห. ตรวจเยี่ยมการปฏิบัติราชการในพื้นที่ภาคตะวันออกเฉียงเหนือ ย้ำเฝ้าระวังยาเสพติดและคัดกรองการเข้าออกสิ่งผิดกฎหมายพื้นที่ชายแดน
พล.ท.คงชีพ ตันตระวาณิชย์ โฆษก กห. เปิดเผยว่า เมื่อ 13 ธ.ค.60 เวลา 1000 พล.อ.ประวิตร วงษ์สุวรรณ รองนรม.และรมว.กห.และคณะ ได้เดินทางไปตรวจเยี่ยมการปฏิบัติราชการในพื้นที่ภาคตะวันออกเฉียงเหนือ โดยได้รับฟังการบรรยายสรุปจากหัวหน้าส่วนราชการต่างๆ เกี่ยวกับสถานการณ์ความมั่นคง การดูแลความปลอดภัยของประชาชน การจัดระเบียบริมฝั่งแม่นำ้โขง การป้องกันนำ้ท่วมและการช่วยเหลือประชาชน ณ มณฑลทหารบกที่ 210 จว.นครพนม
รอง นรม. และ รมว.กห. ได้กำชับ หัวหน้าส่วนราชการในพื้นที่ ให้ความสำคัญกับการบังคับใช้กฎหมายในการดูแลความปลอดภัยชีวิตและทรัพย์สินประชาชน รวมทั้งให้เข้มงวดมาตรการเฝ้าระวังพื้นที่ชายแดน การคัดกรองบุคคลเข้า - ออกนอกราชอาณาจักร รวมทั้งสินค้าผ่านแดนที่ผิดกฎหมาย โดยเฉพาะการเคลื่อนย้ายยาเสพติดจำนวนมากในห้วงเทศกาลสิ้นปี ขณะเดียวกันให้คงความต่อเนื่องในการจัดระเบียบริมฝั่งแม่นำ้โขง โดยเน้น ทำความเข้าใจกับประชาชนและให้ช่วยเหลือส่งเสริมผู้ที่ได้รับผลกระทบ ให้สามารถประกอบอาชีพอย่างถูกต้อง สำหรับแผนป้องกันและบรรเทาอุทกภัยในลำนำ้ก่ำและลำนำ้พุง ขอให้เร่งรัดดำเนินโครงการให้เป็นไปตามแผนงานด้วยความโปร่งใส เพื่อบรรเทาปัญหาอุทกภัยในพื้นที่จว.สกลนครและนครพนม ในระยะยาว

ที่มา : http://www.thaigov.go.th/news/contents/details/8744
