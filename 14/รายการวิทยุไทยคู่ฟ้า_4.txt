รัฐบาลไทย-ข่าวทำเนียบรัฐบาล-รัฐบาลปรับระบบจัดซื้อจัดจ้างภาครัฐให้โปร่งใสตรวจสอบได้

วันศุกร์ที่ 17 มีนาคม 2560
รัฐบาลปรับระบบจัดซื้อจัดจ้างภาครัฐให้โปร่งใสตรวจสอบได้
รัฐบาลออกมาตรการปรับระบบจัดซื้อจัดจ้างภาครัฐ เพื่อป้องกันและแก้ไขปัญหาการทุจริตคอร์รัปชันระหว่างรอ พ.ร.บ.การจัดซื้อจัดจ้างและการบริหารพัสดุภาครัฐ ปี 2560 มีผลบังคับใช้ในเดือน ส.ค.นี้
ต่อจากนี้ไป ขอเชิญรับฟังไทยคู่ฟ้า ครับ
รัฐบาลออกมาตรการปรับระบบจัดซื้อจัดจ้างภาครัฐ เพื่อป้องกันและแก้ไขปัญหาการทุจริตคอร์รัปชันระหว่างรอ พ.ร.บ.การจัดซื้อจัดจ้างและการบริหารพัสดุภาครัฐ ปี 2560 มีผลบังคับใช้ในเดือน ส.ค.นี้ ด้วยการให้มีผู้สังเกตการณ์ในโครงการจัดซื้อจัดจ้างของรัฐในทุกขั้นตอน ให้กรมบัญชีกลางจัดทำระบบราคากลางให้ได้มาตรฐาน รวมทั้งตั้งคณะกรรมการกำหนดรายชื่อผู้มีสิทธิประมูลงานแทนหน่วยงาน เพื่อป้องกันการฮั้วประมูล และยังให้หน่วยงานเปิดเผยข้อมูลการจัดซื้อจัดจ้างรายปีให้ประชาชนสามารถเข้าไปตรวจสอบได้ พร้อมกับตั้งคณะกรรมการกำกับการจัดซื้อจัดจ้างติดตามตรวจสอบโครงการที่มีมูลค่าการลงทุน 5 พันล้านบาทขึ้นไป ในทุกขั้นตอน เพื่อสร้างมาตรฐานการทำงานของภาครัฐให้โปร่งใส ตรวจสอบได้ และเป็นที่เชื่อถือของประชาชน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/2461
