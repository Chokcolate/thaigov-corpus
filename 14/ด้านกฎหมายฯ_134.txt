รัฐบาลไทย-ข่าวทำเนียบรัฐบาล-กระทรวงยุติธรรม เตรียมพร้อมร่วมขับเคลื่อนการพัฒนาระบบราชการด้วย Thailand ๔.๐

วันอังคารที่ 4 กรกฎาคม 2560
กระทรวงยุติธรรม เตรียมพร้อมร่วมขับเคลื่อนการพัฒนาระบบราชการด้วย Thailand ๔.๐
นางกรรณิการ์ แสงทอง รองปลัดกระทรวงยุติธรรม
เข้าร่วมการประชุมสัมมนา เรื่อง “การขับเคลื่อนการพัฒนาระบบราชการด้วย Thailand ๔.๐”
เมื่อวันอังคารที่ ๔ กรกฎาคม ๒๕๖๐ เวลา ๐๙.๐๐ น.
นางกรรณิการ์ แสงทอง รองปลัดกระทรวงยุติธรรม
เข้าร่วมการประชุมสัมมนา เรื่อง “การขับเคลื่อนการพัฒนาระบบราชการด้วย Thailand ๔.๐”
ซึ่งจัดขึ้นเพื่อสร้างความรู้ ความเข้าใจและเตรียมความพร้อมให้ทุกส่วนราชการ ในการพัฒนาระบบราชการ
ตามยุทธศาสตร์ประเทศไทย ๔.๐ เพื่อมุ่งสู่เป้าหมายการพัฒนาที่ยั่งยืน
อันจะนำไปสู่ประโยชน์สุขของประชาชนอย่างแท้จริง
โอกาสนี้ ศาสตราจารย์พิเศษ ดร.ทศพร ศิริสัมพันธ์ เลขาธิการ ก.พ.ร.
เป็นประธานเปิดการสัมมนา
กล่าวตอนหนึ่งว่า ระบบราชการ ๔.๐ จะต้องเป็นที่พึ่งของประชาชน โดยทำงานในรูปแบบประชารัฐ
และบริหารกิจการบ้านเมืองแบบมีส่วนร่วมกับทุกภาคส่วน
ทั้งภาคเอกชน ภาคประชาสังคม ชุมชน และประชาชน
โดยยึดหลักธรรมาภิบาลในการบริหารกิจการบ้านเมืองที่ดี
เพื่อประโยชน์สูงสุดของประชาชนและประเทศชาติ
โดยมี ผู้นำการบริหารการเปลี่ยนแปลง (Chief Change Officer : CCO) ระดับกระทรวงของแต่ละส่วนราชการ
ตลอดจนผู้ที่เกี่ยวข้อง เข้าร่วมฯ
ณ ห้องจตุรทิศ ชั้น ๓ โรงแรมโกลเด้น ทิวลิป ซอฟเฟอริน กรุงเทพฯ

ที่มา : http://www.thaigov.go.th/news/contents/details/5006
