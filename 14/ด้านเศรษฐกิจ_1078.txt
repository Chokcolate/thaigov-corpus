รัฐบาลไทย-ข่าวทำเนียบรัฐบาล-กรุงไทยแนะจอง-ซื้อสลากฯ ผ่านแอปพลิเคชั่นธนาคารเท่านั้น

วันอังคารที่ 15 สิงหาคม 2560
กรุงไทยแนะจอง-ซื้อสลากฯ ผ่านแอปพลิเคชั่นธนาคารเท่านั้น
ตามที่มีผู้ค้าสลากกินแบ่งรัฐบาลได้ร้องเรียนว่า ปัจจุบันมีผู้พัฒนาโปรแกรม เพื่อช่วยในการจองซื้อสลากกินแบ่งรัฐบาลผ่านระบบออนไลน์จำนวนมาก โดยมีความกังวลเรื่อง ความไม่เป็นธรรม และการโดนล้วงข้อมูลของผู้ใช้โปรแกรมดังกล่าว
ฝ่ายสื่อสารองค์กรและภาพลักษณ์ ธนาคารกรุงไทย แจ้งว่า ตามที่มีผู้ค้าสลากกินแบ่งรัฐบาลได้ร้องเรียนว่า ปัจจุบันมีผู้พัฒนาโปรแกรม เพื่อช่วยในการจองซื้อสลากกินแบ่งรัฐบาลผ่านระบบออนไลน์จำนวนมาก โดยมีความกังวลเรื่อง ความไม่เป็นธรรม และการโดนล้วงข้อมูลของผู้ใช้โปรแกรมดังกล่าว นั้น
ธนาคารกรุงไทยขอยืนยันว่า ธนาคารไม่มีส่วนเกี่ยวข้องใด ๆ และโปรแกรมดังกล่าว ไม่สามารถเจาะระบบรักษาความปลอดภัยของธนาคารตามที่ผู้ร้องเรียนเข้าใจ  ธนาคารขอฝากถึงผู้จองซื้อสลากโปรดศึกษาข้อมูลต่างๆ  และไม่ควรเปิดเผยรหัสใช้งานและรหัสผ่านแก่บุคคลอื่น เนื่องจากเป็นข้อมูลเฉพาะบุคคล หากมีผู้ล่วงรู้ อาจก่อให้ เกิดความเสียหายต่อทรัพย์สินได้ และหากมีการเปิดเผยรหัส และข้อมูลแก่บุคคลอื่น หรือใช้แอพลิเคชั่นที่ไม่แน่ใจ ควรเปลี่ยนรหัสผ่านทันที เพื่อความปลอดภัย
อย่างไรก็ตาม ในการจองซื้อล่วงหน้าสลากกินแบ่งรัฐบาลผ่านระบบออนไลน์นั้น เพื่อความมั่นใจ และความปลอดภัยสูงสุด ควรใช้บริการผ่านแอปพลิเคชั่น KTB netbank และที่ https:// www.lotto.ktbnetbank.com  และเพื่อประโยชน์ของลูกค้าผู้ใช้บริการ หากผู้พัฒนาโปรแกรมรายใดมีการใช้ข้อความ สัญญลักษณ์หรือสี ที่อาจทำให้เกิดความเข้าใจผิด และสับสนว่าเกี่ยวข้อง หรือเป็นบริการของธนาคาร  ธนาคารอาจจะมีมาตรการทางกฎหมายที่เหมาะสมต่อไป
ฝ่ายสื่อสารองค์กรและภาพลักษณ์
โทร.0-2208-4174-8

ที่มา : http://www.thaigov.go.th/news/contents/details/5936
