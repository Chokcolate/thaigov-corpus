รัฐบาลไทย-ข่าวทำเนียบรัฐบาล-รมว.ดิจิทัลฯ ร่วมลงนาม MOU ด้านไปรษณีย์ สารสนเทศและการสื่อสาร ระหว่างไทยกับเวียดนาม

วันศุกร์ที่ 18 สิงหาคม 2560
รมว.ดิจิทัลฯ ร่วมลงนาม MOU ด้านไปรษณีย์ สารสนเทศและการสื่อสาร ระหว่างไทยกับเวียดนาม
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) และนายเจือง มินห์ ต๊วน (Mr.Truong Minh Tuan) รัฐมนตรีว่าการกระทรวงสารสนเทศและการสื่อสารของเวียดนาม ได้ร่วมลงนามบันทึกความเข้าใจว่าด้วยความร่วมมือด้านไปรษณีย์ สารสนเทศและการสื่อสาร ระหว่างกระทรวงดิจิทัลเพื่อเศรษฐกิจและสังคมแห่งราชอาณาจักรไทย และ กระทรวงสารสนเทศและการสื่อสารแห่งสาธารณรัฐสังคมนิยมเวียดนาม โดยมีพลเอก ประยุทธ์ จันทร์โอชา นายกรัฐมนตรี และนาย เหวียน ซวน ฟุก นายกรัฐมนตรีเวียดนาม ร่วมเป็นสักขีพยาน ทั้งนี้ บันทึกความเข้าใจฯ ฉบับดังกล่าว จัดทำขึ้นเพื่อส่งเสริมความร่วมมือและการแลกเปลี่ยนระหว่างสองประเทศในด้านไปรษณีย์ โทรคมนาคม สารสนเทศและเทคโนโลยีดิจิทัล บนพื้นฐานของความเท่าเทียมและผลประโยชน์ร่วมกัน โดยจะส่งเสริมความร่วมมือในด้านต่าง ๆ ที่เกี่ยวข้อง เมื่อวันที่ 17 สิงหาคม 2560 ณ ตึกสันติไมตรีหลังใน ทำเนียบรัฐบาล กรุงเทพฯ
**************************

ที่มา : http://www.thaigov.go.th/news/contents/details/6052
