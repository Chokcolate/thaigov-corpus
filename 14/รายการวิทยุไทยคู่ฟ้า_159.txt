รัฐบาลไทย-ข่าวทำเนียบรัฐบาล-รัฐบาลเดินหน้าปราบทัวร์ศูนย์เหรียญ ยึดประโยชน์ชาติเป็นสำคัญ

วันศุกร์ที่ 17 พฤศจิกายน 2560
รัฐบาลเดินหน้าปราบทัวร์ศูนย์เหรียญ ยึดประโยชน์ชาติเป็นสำคัญ
เพื่อคุ้มครองไม่ให้นักท่องเที่ยวต่างชาติที่เข้ามาถูกหลอก และได้รับบริการที่ไม่เป็นธรรม อีกทั้งคุ้มครองผู้ประกอบการท่องเที่ยวชาวไทยที่สูญเสียรายได้
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเดินหน้าปราบปรามทัวร์ศูนย์เหรียญอย่างต่อเนื่อง โดยยึดหลักดำเนินการอย่างตรงไปตรงมาและไม่เลือกปฏิบัติ ทำให้สามารถดำเนินคดีกับบริษัทและห้างร้านที่กระทำผิดจำนวนมากตาม พ.ร.บ.ธุรกิจนำเที่ยวและมัคคุเทศก์และ พ.ร.บ.แข่งขันทางการค้า นอกจากนี้ ยังได้นำข้อมูลข้อร้องเรียนจากนักท่องเที่ยว เช่น นักท่องเที่ยวชาวจีน ซึ่งได้แจ้งข้อมูลผ่านหน่วยงานของจีนที่ทำงานร่วมกับทางการไทยไปปรับปรุงแก้ไขให้ดีขึ้นด้วย ทั้งการบริการที่ไม่ได้มาตรฐาน การขอคืนสินค้าหรือบังคับให้ซื้อสินค้าและบริการ เป็นต้น โดยการท่องเที่ยวจีนได้ยกโมเดลของไทยที่บังคับใช้กฎหมายอย่างจริงจังเป็นต้นแบบให้แก่ประเทศอื่น ๆ ซึ่งผลจากการดำเนินการดังกล่าวทำให้ไทยมีรายได้จากนักท่องเที่ยวเพิ่มขึ้นเป็นอันดับที่ 3 รองจากสหรัฐฯ และสเปน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/8166
