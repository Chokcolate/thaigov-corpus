รัฐบาลไทย-ข่าวทำเนียบรัฐบาล-  รัฐบาลส่งเสริมคุณภาพชีวิตชุมชนในรูปแบบของการรับงานไปทำที่บ้าน

วันพฤหัสบดีที่ 12 ตุลาคม 2560
รัฐบาลส่งเสริมคุณภาพชีวิตชุมชนในรูปแบบของการรับงานไปทำที่บ้าน
การสร้างอาชีพ เพิ่มรายได้ สามารถทำได้หลากหลายรูปแบบ ซึ่งรูปแบบหนึ่งที่รัฐบาลให้การส่งเสริม คือ การรับงานไปทำที่บ้าน
ต่อจากนี้ไป ขอเชิญรับฟังไทยคู่ฟ้า ครับ
รัฐบาลส่งเสริมคุณภาพชีวิตที่ดีให้แก่แรงงานนอกระบบ โดยเปิดโอกาสให้สามารถสร้างอาชีพและรายได้ด้วยการรับงานไปทำที่บ้าน สร้างความสัมพันธ์ระหว่างสมาชิกในครัวเรือน เช่น การประกอบ บรรจุ หรือแปรรูปสิ่งของที่ไม่ต้องใช้เครื่องจักร รวมทั้งจัดตั้งกองทุนหมุนเวียนให้แรงงานกลุ่มนี้กู้ยืมเงินเพื่อซื้อวัสดุอุปกรณ์ รายละไม่เกิน 50,000 บาท และกลุ่มบุคคลไม่เกิน 200,000 บาท ปัจจุบันมีกลุ่มผู้รับงานไปทำที่บ้านที่จดทะเบียนกับกระทรวงแรงงาน 641 กลุ่ม มีสมาชิก 5,462 คน อนุมัติสินเชื่อไปแล้วกว่า 31 ล้านบาท ช่วยสร้างรายได้รวมปีละกว่า 119 ล้านบาท ทั้งนี้ ผู้สนใจรับงานไปทำที่บ้านสามารถสอบถามข้อมูลได้ที่สำนักงานจัดหางานใน กทม. และทุกจังหวัดทั่วประเทศ หรือโทรสายด่วน 1694
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/7351
