รัฐบาลไทย-ข่าวทำเนียบรัฐบาล-“ยุติธรรม” ร่วมกับ สพฐ. เสริมสร้างการเรียนรู้กฎหมายในชีวิตประจำวันให้แก่เด็กนักเรียน

วันอังคารที่ 30 มกราคม 2561
“ยุติธรรม” ร่วมกับ สพฐ. เสริมสร้างการเรียนรู้กฎหมายในชีวิตประจำวันให้แก่เด็กนักเรียน
นางกรรณิการ์ แสงทอง รองปลัดกระทรวงยุติธรรม เป็นประธานการประชุมคณะทำงานส่งเสริมการเรียนรู้กฎหมายเกี่ยวกับชีวิตประจำวันสำหรับผู้เรียนระดับการศึกษาขั้นพื้นฐาน
ในวันจันทร์ที่ ๒๙ มกราคม ๒๕๖๑ เวลา ๑๐.๐๐ น.
ณ ห้องประชุมกระทรวงยุติธรรม ๒ ชั้น ๘ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
นางกรรณิการ์ แสงทอง รองปลัดกระทรวงยุติธรรม
เป็นประธานการประชุมคณะทำงานส่งเสริมการเรียนรู้กฎหมายเกี่ยวกับชีวิตประจำวัน
สำหรับผู้เรียนระดับการศึกษาขั้นพื้นฐาน
เพื่อพิจารณาแนวทางการจัดทำหลักสูตรคู่มือเสริมสร้างพื้นฐานความรู้ด้านกฎหมายที่จำเป็นในชีวิตประจำวัน
สำหรับเด็กนักเรียนระดับชั้นมัธยมศึกษาปีที่ ๑-๓
โดยความร่วมมือระหว่างกระทรวงยุติธรรมร่วมกับสำนักงานคณะกรรมการศึกษาขั้นพื้นฐาน (สพฐ.)
กระทรวงศึกษาธิการ เพื่อใช้เป็นคู่มือประกอบการเรียนการสอน
ในด้านกฎหมายพื้นฐานที่จำเป็นในชีวิตประจำวันสำหรับครูในโรงเรียน รวมทั้งสอดแทรกกิจกรรม
ที่เน้นการเสริมสร้างทักษะชีวิตให้กับเด็กนักเรียนให้รู้จักป้องกันตัวเองจากสถานการณ์ปัญหาที่เกิดขึ้นจริง
ทั้งนี้ ที่ประชุมได้มีข้อเสนอแนะให้จัดหมวดหมู่กฎหมายให้มีความชัดเจนและครอบคลุม
ตลอดจนควรจะมีการทดลองใช้คู่มือดังกล่าวนำร่องกับกลุ่มเป้าหมายที่เป็นเด็กนักเรียน
เพื่อนำข้อคิดเห็นและข้อเสนอแนะต่างๆ นำมาปรับปรุงคู่มือให้เกิดประโยชน์สูงสุดต่อไป

ที่มา : http://www.thaigov.go.th/news/contents/details/9701
