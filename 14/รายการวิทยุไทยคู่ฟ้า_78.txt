รัฐบาลไทย-ข่าวทำเนียบรัฐบาล-รัฐบาลร่วมใจทุกภาคส่วน ลดความแตกแยกในสังคม มีส่วนร่วมปฏิรูปประเทศ

วันศุกร์ที่ 26 พฤษภาคม 2560
รัฐบาลร่วมใจทุกภาคส่วน ลดความแตกแยกในสังคม มีส่วนร่วมปฏิรูปประเทศ
กฎหมายประกอบรัฐธรรมนูญที่รัฐบาลกำลังเร่งรัดจัดทำ จะเป็นกลไกสำคัญในการปฏิรูปประเทศอย่างยั่งยืน
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเร่งจัดทำกฎหมายประกอบรัฐธรรมนูญ พ.ศ.2560 ซึ่งเป็นหนึ่งในกลไกสำคัญในการปฏิรูปประเทศ ทั้งในด้านกระบวนการยุติธรรมทางการเมือง สิทธิเสรีภาพ สิทธิมนุษยชน ความร่วมมือแบบประชารัฐในทุกมิติ การป้องกันและปราบปรามทุจริต การปฏิรูปการศึกษา และการแก้ไขปัญหาเศรษฐกิจและสังคม ซึ่งล้วนแล้วแต่เป็นเรื่องสำคัญที่ต้องดำเนินการ เพื่อสร้างความเปลี่ยนแปลงอย่างเป็นรูปธรรมและก่อให้เกิดความสมดุลในทุกด้าน อย่างไรก็ตาม กฎหมายประกอบรัฐธรรมนูญ แนวทางการปฏิรูป และยุทธศาสตร์ชาติจะบรรลุผลตรงตามความมุ่งหมายของทุกคน จำเป็นต้องอาศัยความร่วมมือจากทุกฝ่าย ที่จะช่วยกันนำพาประเทศให้ก้าวข้ามความขัดแย้ง โดยคำนึงถึงผลประโยชน์ของส่วนรวมเป็นสำคัญ
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/4045
