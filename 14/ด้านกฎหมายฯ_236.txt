รัฐบาลไทย-ข่าวทำเนียบรัฐบาล-“ยธ” หารือความร่วมมือกับสำนักงานอัยการคุ้มครองสิทธิและช่วยเหลือทางกฎหมาย

วันพฤหัสบดีที่ 21 กันยายน 2560
“ยธ” หารือความร่วมมือกับสำนักงานอัยการคุ้มครองสิทธิและช่วยเหลือทางกฎหมาย
นายธวัชชัย ไทยเขียว รองปลัดกระทรวงยุติธรรม ในฐานะเลขานุการคณะกรรมการกองทุนยุติธรรม ร่วมหารือกับนายศักดิ์ชัย อัศวินอานนท์ อธิบดีอัยการสำนักงานอัยการคุ้มครองสิทธิและช่วยเหลือทางกฎหมาย สำนักงานอัยการสูงสุด
ในวันพุธที่ ๒๐ กันยายน ๒๕๖๐ เวลา ๑๐.๐๐ น.
ณ สำนักงานอัยการคุ้มครองสิทธิและช่วยเหลือทางกฎหมาย อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
นายธวัชชัย ไทยเขียว รองปลัดกระทรวงยุติธรรม ในฐานะเลขานุการคณะกรรมการกองทุนยุติธรรม
ร่วมหารือกับนายศักดิ์ชัย อัศวินอานนท์
อธิบดีอัยการสำนักงานอัยการคุ้มครองสิทธิและช่วยเหลือทางกฎหมาย สำนักงานอัยการสูงสุด
เพื่อประสานความร่วมมือระหว่างกองทุนยุติธรรมและสำนักงานอัยการคุ้มครองสิทธิและช่วยเหลือทางกฎหมาย
ในการกำหนดกรอบและเป้าหมายในการทำงานร่วมกัน
เพื่อให้บริการประชาชนและนำไปสู่การอำนวยความยุติธรรมและลดความเหลื่อมล้ำในสังคม
ซึ่งกองทุนยุติธรรมและสำนักงานอัยการฯ สามารถสนับสนุนการดำเนินงานตามกรอบบันทึกข้อตกลง
ว่าด้วยการอำนวยความยุติธรรมเพื่อลดความเหลื่อมล้ำในสังคม เมื่อวันที่ ๘ ธันวาคม ๒๕๕๗
โดยกรอบความร่วมมือจะเป็นในด้านภารกิจของกองทุนยุติธรรมและสำนักงานอัยการฯ
อาทิ การให้ความรู้ทางกฎหมายแก่ประชาชน การช่วยเหลือประชาชนในทางคดี
รวมไปถึงการไกล่เกลี่ยระงับข้อพิพาท เป็นต้น

ที่มา : http://www.thaigov.go.th/news/contents/details/6858
