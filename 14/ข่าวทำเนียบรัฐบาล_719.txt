รัฐบาลไทย-ข่าวทำเนียบรัฐบาล-รมต.นร. ออมสินฯ รับมอบเงินสมทบเข้ากองทุนเงินช่วยเหลือผู้ประสบสาธารณภัย

วันพฤหัสบดีที่ 31 สิงหาคม 2560
รมต.นร. ออมสินฯ รับมอบเงินสมทบเข้ากองทุนเงินช่วยเหลือผู้ประสบสาธารณภัย
นายออมสิน ชีวะพฤกษ์ รัฐมนตรีประจำสำนักนายกรัฐมนตรี เป็นตัวแทนรัฐบาลรับมอบเงินบริจาคสมทบทุนเข้ากองทุนเงินช่วยเหลือผู้ประสบสาธารณภัย จำนวน 3 ราย
วันนี้ (28 สิงหาคม 2560) เวลา 15.00 น. ณ ศูนย์บริจาคช่วยเหลือผู้ประสบภัยน้ำท่วม สำนักงานปลัดสำนักนายกรัฐมนตรี ทำเนียบรัฐบาล นายออมสิน ชีวะพฤกษ์ รัฐมนตรีประจำสำนักนายกรัฐมนตรี เป็นตัวแทนรัฐบาลรับมอบเงินบริจาคสมทบทุนเข้ากองทุนเงินช่วยเหลือผู้ประสบสาธารณภัย จำนวน 3 ราย ได้แก่ 1. เบญจจินดา จำนวนเงิน  1,000,000 บาท  2. มูลนิธิเบญจรงคกุล จำนวนเงิน 500,000 บาท และ 3. คุณวิชัย-คุณจุฑามาศ เบญจรงคกุล จำนวนเงิน 500,000 บาท
โอกาสนี้ รัฐมนตรีประจำสำนักนายกรัฐมนตรี ได้มอบของที่ระลึก พร้อมกล่าวแสดงความขอบคุณผู้บริจาคเงินดังกล่าวที่ได้สมทบเงินช่วยเหลือผู้ประสบสาธารณภัย พร้อมกล่าวว่ารัฐบาลจะนำเงินบริจาคดังกล่าวไปดำเนินการตามวัตถุประสงค์ของผู้บริจาคต่อไป
อนึ่ง สำหรับผู้ที่บริจาคเงินเพื่อช่วยเหลือผู้ประสบอุทกภัย กรณีบุคคลธรรมดา สามารถนำเงินที่บริจาคไป หักลดหย่อนในการคำนวนภาษีเงินได้บุคคลธรรมดาได้เท่าที่บริจาค แต่ไม่เกินร้อยละสิบของเงินได้สุทธิ กรณีบริษัทหรือห้างหุ้นส่วนนิติบุคคล สามารถนำเงินหรือมูลค่าทรัพย์สินที่บริจาคไปหักเป็นรายจ่ายในการคำนวนกำไรสุทธิได้ เท่าที่บริจาคแต่ไม่เกินร้อยละ 2 ของกำไรสุทธิ
..................................................
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/6247
