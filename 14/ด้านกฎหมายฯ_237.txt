รัฐบาลไทย-ข่าวทำเนียบรัฐบาล-“ยุติธรรม” มุ่งพัฒนาศักยภาพศูนย์ยุติธรรมชุมชุน เพื่อนำความยุติธรรมสู่ประชาชนในระดับพื้นที่

วันพฤหัสบดีที่ 21 กันยายน 2560
“ยุติธรรม” มุ่งพัฒนาศักยภาพศูนย์ยุติธรรมชุมชุน เพื่อนำความยุติธรรมสู่ประชาชนในระดับพื้นที่
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม ได้มอบแนวทางการขับเคลื่อนงานคณะกรรมการพัฒนาการบริหารงานยุติธรรมระดับจังหวัด (กพยจ.) และการดำเนินงานของศูนย์ยุติธรรมชุมชน ภายใต้โครงการอบรมเพื่อพัฒนาศักยภาพศูนย์ยุติธรรมชุมชน
​​          เมื่อวันพฤหัสบดีที่ ๒๑ กันยายน ๒๕๖๐ เวลา ๐๙.๐๐ น.
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
ได้มอบแนวทางการขับเคลื่อนงานคณะกรรมการพัฒนาการบริหารงานยุติธรรมระดับจังหวัด (กพยจ.)
และการดำเนินงานของศูนย์ยุติธรรมชุมชน
ภายใต้โครงการอบรมเพื่อพัฒนาศักยภาพศูนย์ยุติธรรมชุมชน
โดยมีผู้แทนจากสำนักงานยุติธรรมจังหวัดทุกแห่ง พร้อมด้วยคณะกรรมการศูนย์ยุติธรรมชุมชน
และผู้ที่เกี่ยวข้อง เข้าร่วมฯ ณ โรงแรมริชมอนด์ สไตลิช คอนเวนชั่น จังหวัดนนทบุรี
ปลัดกระทรวงยุติธรรม กล่าวตอนหนึ่งว่า การจัดตั้งคณะกรรมการพัฒนาการบริหารงานยุติธรรมระดับจังหวัด (กพยจ.)
เพื่อเป็นกลไกในการผลักดันงานด้านการอำนวยความยุติธรรมให้แก่ประชาชน
เนื่องจากในพื้นที่แต่ละจังหวัดมีสภาพปัญหาที่แตกต่างกัน ซึ่งการประชุมของ กพยจ. จะเป็นเวทีกลาง
ที่สามารถประเมินสถานการณ์และสะท้อนปัญหาด้านอาชญากรรมในแต่ละพื้นที่ได้อย่างแท้จริง
และนำไปสู่การหารือและระดมความคิดเห็นเพื่อแก้ไขปัญหาในเรื่องต่าง ๆ ได้อย่างตรงประเด็น
และเป็นไปตามความต้องการของประชาชน
ทั้งนี้ พบว่า ศูนย์ยุติธรรมชุมชนในแต่ละพื้นที่มีศักยภาพที่แตกต่างกัน
โดยให้ศูนย์ยุติธรรมชุมชนที่มีศักยภาพสูง มีความเข้มแข็ง เป็นผู้ให้คำแนะนำแก่ศูนย์ยุติธรรมชุมชน
ที่มีศักยภาพรองลงมา เพื่อให้ศูนย์ยุติธรรมชุมชนทุกแห่งเป็นศูนย์ยุติธรรมชุมชนที่มีศักยภาพ
และมีความเข้มแข็งเช่นเดียวกัน รวมทั้งสามารถเชื่อมโยงและขยายผลสู่ “ยุติธรรมชุมชน community”
นอกจากนี้ ได้เน้นย้ำให้สำนักงานยุติธรรมจังหวัดทุกแห่ง ดำเนินการแต่งตั้งคณะกรรมการ กพยจ. ให้ครบถ้วน
เพื่อให้การทำงานด้านการอำนวยความยุติธรรมให้แก่ประชาชนในระดับพื้นที่บรรลุผลสำเร็จต่อไป

ที่มา : http://www.thaigov.go.th/news/contents/details/6859
