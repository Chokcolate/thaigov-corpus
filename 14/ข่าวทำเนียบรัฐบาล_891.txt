รัฐบาลไทย-ข่าวทำเนียบรัฐบาล-รมต.นร.ออมสินฯ ตรวจความพร้อมการจัดตั้งศูนย์สื่อมวลชน (Main Press Center) ในงานพระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพลอดุลยเดช

วันจันทร์ที่ 2 ตุลาคม 2560
รมต.นร.ออมสินฯ ตรวจความพร้อมการจัดตั้งศูนย์สื่อมวลชน (Main Press Center) ในงานพระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพลอดุลยเดช
รมต.นร.ออมสินฯ ลงพื้นที่ตรวจความพร้อมการจัดตั้งศูนย์สื่อมวลชน (Main Press Center) ภาพรวมมีความคืบหน้าและเป็นไปตามกำหนดระยะเวลาและแผนงานที่วางไว้
วันนี้ (2 ตุลาคม 2560) เวลา 14.00 น. ณ ศูนย์สื่อมวลชนและศูนย์ถ่ายทอดวิทยุโทรทัศน์และศูนย์ถ่ายทอดวิทยุกระจายเสียง หอประชุมใหญ่มหาวิทยาลัยธรรมศาสตร์ ท่าพระจันทร์ กรุงเทพฯ นายออมสิน ชีวะพฤกษ์ รัฐมนตรีประจำสำนักนายกรัฐมนตรี เดินทางไปที่ตรวจความพร้อมการจัดตั้งศูนย์สื่อมวลชน (Main Press Center) ในงานพระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพลอดุลยเดช
จากการลงพื้นที่ตรวจสอบความพร้อมการจัดตั้งศูนย์สื่อมวลชน (Main Press Center)  มีความคืบหน้าและเป็นไปตามกำหนดระยะเวลาและแผนงานที่วางไว้ โดยจะมีการแถลงข่าวเรื่องการเปิดศูนย์ถ่ายทอดฯ ในวันที่ 4 ตุลาคม 2560 และจะเปิดศูนย์อย่างเป็นทางการในวันที่ 16 ตุลาคม 2560 และในวันที่ 21 ตุลาคม 2560 จะมีการซ้อมใหญ่เสมือนวันจริงในงานพระราชพิธีถวายพระเพลิงพระบรมศพ พระบาทสมเด็จพระปรมินทรมหาภูมิพลอดุลยเดช เพื่อเตรียมความพร้อมในวันที่ 26 ตุลาคม 2560 ในการถ่ายทอดสด
*****************************************
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/7116
