รัฐบาลไทย-ข่าวทำเนียบรัฐบาล-ดร.อรรชกา ให้การต้อนรับประธานาธิบดีสหภาพเมียนมาร์ เพื่อเข้าร่วมพระราชพิธีถวายพระเพลิงพระบรมศพ ร.9

วันศุกร์ที่ 27 ตุลาคม 2560
ดร.อรรชกา ให้การต้อนรับประธานาธิบดีสหภาพเมียนมาร์ เพื่อเข้าร่วมพระราชพิธีถวายพระเพลิงพระบรมศพ ร.9
ประธานาธิบดี สาธารณรัฐแห่งสหภาพเมียนมาร์ เดินทางถึงประเทศไทย เพื่อเข้าร่วมพระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพลอดุลยเดช
25 ตุลาคม 2560 ณ ท่าอากาศยานทหาร บน.6 / นายอู ถิ่น จอว์ (U Htin Kyaw) ประธานาธิบดี สาธารณรัฐแห่งสหภาพเมียนมาร์ (Republic of the Union of Myanmar) พร้อมด้วยนางซู ซู ละวิน (Su Su Lawin) ภรรยาเดินทางถึงประเทศไทย เพื่อเข้าร่วมพระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพลอดุลยเดช ในหลวงรัชกาลที่ 9 ในวันที่ 26 ตุลาคมนี้ โดยมี พลเอก ไพบูลย์ คุ้มฉายา องคมนตรี เป็นผู้แทนพระองค์ และดร.อรรชกา สีบุญเรือง รัฐมนตรีว่าการกระทรวงวิทยาศาสตร์และเทคโนโลยี เป็นผู้แทนรัฐบาลให้การต้อนรับ

ที่มา : http://www.thaigov.go.th/news/contents/details/7634
