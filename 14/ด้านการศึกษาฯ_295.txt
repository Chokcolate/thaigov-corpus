รัฐบาลไทย-ข่าวทำเนียบรัฐบาล-กระทรวงดิจิทัลฯ หนุนหลักสูตรอบรมในโครงการ ITU Asia-Pacific Centre of Excellence (CoE)

วันพุธที่ 9 สิงหาคม 2560
กระทรวงดิจิทัลฯ หนุนหลักสูตรอบรมในโครงการ ITU Asia-Pacific Centre of Excellence (CoE)
กระทรวงดิจิทัลฯ
นายวีระศักดิ์ กิติวัฒน์ ที่ปรึกษาด้านต่างประเทศ กระทรวงดิจิทัลเพื่อเศรษฐกิจและสังคม (ดีอี) เป็นผู้แทนกล่าวในพิธีเปิดการฝึกอบรมหลักสูตร “Collaborative Cross-Sectoral Regulatory Mechanisms and Competition Analysis in Digital Economy” เมื่อวันที่ 7 สิงหาคม 2560 โดยการฝึกอบรมดังกล่าวเป็นความร่วมมือระหว่างกระทรวงดิจิทัลเพื่อเศรษฐกิจและสังคม สหภาพโทรคมนาคมระหว่างประเทศ (ITU) สำนักงานคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) และสถาบันวิชาการทีโอที ซึ่งดำเนินการภายใต้โครงการ ITU Asia-Pacific Centre of Excellence (CoE) การฝึกอบรมในครั้งนี้มีผู้แทนจากหน่วยงานภาครัฐและเอกชนทั้งในประเทศและกลุ่มประเทศในภูมิภาคเอเชียและแปซิฟิก รวมจำนวน 50 คน เข้าร่วมการฝึกอบรมฯ ระหว่างวันที่ 7-11 สิงหาคม 2560 ณ โรงแรมโนโวเทล สุขุมวิท กรุงเทพฯ
***********************

ที่มา : http://www.thaigov.go.th/news/contents/details/5817
