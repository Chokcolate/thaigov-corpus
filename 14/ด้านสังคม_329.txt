รัฐบาลไทย-ข่าวทำเนียบรัฐบาล-รองปลัดกระทรวงดิจิทัลฯ ร่วมเสวนาเรื่อง “โลกดิจิทัลกับการประชาสัมพันธ์ : พลิกวิกฤตเป็นโอกาส”

วันอังคารที่ 13 มิถุนายน 2560
รองปลัดกระทรวงดิจิทัลฯ ร่วมเสวนาเรื่อง “โลกดิจิทัลกับการประชาสัมพันธ์ : พลิกวิกฤตเป็นโอกาส”
รองปลัดกระทรวงดิจิทัลฯ
นาวาอากาศเอก สมศักดิ์ ขาวสุวรรณ์  รองปลัดกระทรวงดิจิทัลเพื่อเศรษฐกิจและสังคม (ดีอี) ร่วมเสวนาเรื่อง “โลกดิจิทัลกับการประชาสัมพันธ์ : พลิกวิกฤตเป็นโอกาส” (Digital Public Relations for Crisis Management) จัดโดยสถาบันประชาสัมพันธ์ กรมประชาสัมพันธ์ โดยการจัดงานเสวนาในครั้งนี้ จัดขึ้นเพื่อเพิ่มความรู้ ความเข้าใจและรู้เท่าทันสื่ออิเล็กทรอนิกส์ให้แก่ผู้ปฏิบัติงานด้านประชาสัมพันธ์จากหน่วยงานภาครัฐ ภาครัฐวิสาหกิจ และภาคเอกชน เพื่อให้เกิดการพัฒนาทักษะ และกลยุทธ์ในการบริหารจัดการสื่ออิเล็กทรอนิกส์ให้ทันต่อสถานการณ์ปัจจุบันและแนวทางในอนาคต รวมถึงกลยุทธ์แนวทางการประชาสัมพันธ์ในประเด็นที่เป็นกระแสสังคมหรือภาวะวิกฤต อีกทั้งยังเปิดโอกาสให้ผู้เข้าร่วมเสวนาได้แลกเปลี่ยนประสบการณ์ และข้อเสนอแนะ ด้านการประชาสัมพันธ์ผ่านสื่ออิเล็กทรอนิกส์ โดยเฉพาะสื่ออินเทอร์เน็ตและสื่อใหม่ (New Media) ให้มีประสิทธิภาพมากยิ่งขึ้น เมื่อวันที่ 8 มิถุนายน 2560 ณ ห้องประชุมอาจารย์สะอาด ตัณศุภผล ชั้น 2 อาคารสถาบันการประชาสัมพันธ์ กรมประชาสัมพันธ์ ถนนพหลโยธิน กรุงเทพฯ
*******************************

ที่มา : http://www.thaigov.go.th/news/contents/details/4482
