รัฐบาลไทย-ข่าวทำเนียบรัฐบาล-รัฐบาลเดินหน้าปราบปรามผู้มีอิทธิพล

วันศุกร์ที่ 18 สิงหาคม 2560
รัฐบาลเดินหน้าปราบปรามผู้มีอิทธิพล
เพื่อสร้างความสงบสุขร่มเย็นให้แก่สังคม ให้ทุกคนมีสวัสดิภาพเท่าเทียมกัน รัฐบาลจึงปราบปรามผู้มีอิทธิพลอย่างจริงจัง พร้อมขอให้ประชาชนช่วยกันแจ้งเบาะแส
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเดินหน้าปราบปรามผู้มีอิทธิพลที่เกี่ยวข้องกับยาเสพติดและอาวุธสงคราม โดยในช่วง 10 เดือนที่ผ่านมาจับกุมได้แล้วกว่า 30,000 ราย ยึดยาเสพติดได้เป็นจำนวนมาก เช่น ยาบ้า เฮโรอีน ยาไอซ์ เป็นต้น โดยกลุ่มผู้มีอิทธิพลดังกล่าวเป็นเป้าหมายหลักที่รัฐบาลให้ความสำคัญ ไม่เว้นแม้แต่เจ้าหน้าที่รัฐที่เกี่ยวข้อง และต้องบังคับใช้กฎหมายอย่างเข้มงวด เพื่อสร้างสวัสดิภาพในสังคมและประชาชนใช้ชีวิตได้อย่างปลอดภัย ทั้งนี้ รัฐบาลขอความร่วมมือจากประชาชนทุกภาคส่วนในการให้ข้อมูลเบาะแสพฤติกรรมของผู้มีอิทธิพลทุกรูปแบบ ผ่านสายด่วนและตู้ ป.ณ. 1111 รวมทั้งศูนย์ดำรงธรรมทั่วประเทศ เพื่อร่วมกันกดดันให้ผู้กระทำความผิดหยุดพฤติกรรม สร้างความสงบสุขเรียบร้อยในบ้านเมืองตามนโยบายของรัฐบาล
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/6040
