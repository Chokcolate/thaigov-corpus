รัฐบาลไทย-ข่าวทำเนียบรัฐบาล-กระทรวงอุตสาหกรรมนำสื่อมวลชนเยี่ยมชมสถานประกอบการที่เข้าร่วมโครงการพัฒนาขีดความสามารถในการแข่งขันของอุตสาหกรรมแปรรูปการเกษตรในภูมิภาค (OPOAI) ประจำปี พ.ศ.2560

วันจันทร์ที่ 15 พฤษภาคม 2560
กระทรวงอุตสาหกรรมนำสื่อมวลชนเยี่ยมชมสถานประกอบการที่เข้าร่วมโครงการพัฒนาขีดความสามารถในการแข่งขันของอุตสาหกรรมแปรรูปการเกษตรในภูมิภาค (OPOAI) ประจำปี พ.ศ.2560
กระทรวงอุตสาหกรรมนำสื่อมวลชนเยี่ยมชมสถานประกอบการที่เข้าร่วมโครงการพัฒนาขีดความสามารถในการแข่งขันของอุตสาหกรรมแปรรูปการเกษตรในภูมิภาค (OPOAI) ประจำปี พ.ศ.2560
วันนี้ (15 พฤษภาคม 2560) นายทองชัย ชวลิตพิเชฐ ผู้ตรวจราชการกระทรวงอุตสาหกรรม นำทีมสื่อมวลชนเยี่ยมชมบริษัท พงษ์-ศรา แมนูแฟคเจอริ่ง จำกัด สถานประกอบการที่เข้าร่วมโครงการพัฒนาขีดความสามารถในการแข่งขันของอุตสาหกรรมแปรรูปการเกษตรในภูมิภาค (OPOAI) ประจำปี พ.ศ.2560 ซึ่งประกอบธุรกิจผลิตลูกชิ้นหมูปิ้งแท้ 100% โดยสั่งหมูจากแหล่งที่ได้มาตรฐานจากคู่ค้าในจังหวัดนครปฐม มีลูกชิ้นหมูเป็นสินค้าหลักประมาณ 85-90% ส่วนอีก 5-10% เป็นลูกชิ้นเอ็นหมู มีการจำหน่ายในระบบแฟรนไซส์ทั่วประเทศและมีหน้าร้านตั้งอยู่ตามห้างสำคัญฯ มีกลุ่มลูกค้าในประเทศ 100% สำหรับบริษัทเข้าร่วมโครงการโอปอยในปี 2560 ประเภทแผนงานที่ 3 ด้านการปรับปรุงคุณภาพและพัฒนางาน เนื่องจากพนักงานขาดความเข้าใจ และการตัดสินใจอย่างมีประสิทธิภาพ ทั้งนี้ผลลัพธ์ที่ได้จากการเข้าโครงการที่ดำเนิน 2 กลุ่ม โดยกลุ่มที่ 1 ลดความสูญเสียเนื้อหมูและลูกชิ้นในกระบวนการผลิต สามารถลดความเสียหายได้ 494,807 บาทต่อปี และกลุ่มที่ 2 ลดความสูญเสียบรรจุภัณฑ์ในกระบวนการบรรจุลง 134,560 บาทต่อปี รวมสามารถลดต้นทนเพิ่มรายได้ให้สถานประกอบการรวมเป็นเงิน 829,367 บาทต่อปี โดยมีนางศราลี พรอำนวย กรรมการผู้จัดการบริษัท พงษ์-ศรา แมนูแฟคเจอริ่ง จำกัด ให้การต้อนรับ ณ อำเภอสามพราน จังหวัดนครปฐม

ที่มา : http://www.thaigov.go.th/news/contents/details/3738
