รัฐบาลไทย-ข่าวทำเนียบรัฐบาล-นายกรัฐมนตรีเผยต้องการให้การเปลี่ยนแปลงการปกครองของประเทศไทยสู่ประชาธิปไตยที่มีธรรมาภิบาลจริง ๆ

วันพุธที่ 28 มิถุนายน 2560
นายกรัฐมนตรีเผยต้องการให้การเปลี่ยนแปลงการปกครองของประเทศไทยสู่ประชาธิปไตยที่มีธรรมาภิบาลจริง ๆ
นายกรัฐมนตรีเผยต้องการให้การเปลี่ยนแปลงการปกครองของประเทศไทยสู่ประชาธิปไตยที่มีธรรมาภิบาลจริง ๆ
วันนี้ (28 มิถุนายน 2560) เวลา 11.30 น. ณ บริเวณทำเนียบรัฐบาล พลเอก ประยุทธ์ จันทร์โอชา นายกรัฐมนตรี ภายหลังการเป็นประธานเนื่องในโอกาสวันสถาปนาสำนักนายกรัฐมนตรี ครบรอบปีที่ 85 ว่า วันนี้นอกจากเป็นวันคล้ายวันสถาปนาสำนักนายกรัฐมนตรีปีที่ 85 แล้ว และยังเป็น 85 ปีของประชาธิปไตยไทย ถึงแม้จะมีรัฐบาล      ที่ไม่ได้มาจากการเลือกตั้งเข้ามาบริหารประเทศบ้าง แต่ก็ยังเป็นประชาธิป ไตย เพราะใช้ระบบการบริหารราชการแผ่นดินที่เป็นหลักประชาธิปไตยเป็นส่วนใหญ่ในช่วงพิเศษนี้ ยังมีกระทรวง ทบวง กรมเหมือนเดิม และถือว่าเป็นประชาธิปไตยแบบไทย ๆ ที่ลุ่ม ๆ ดอน ๆ มาตลอด
นายกรัฐมนตรีกล่าวต่อไปว่า "ผมอยากให้วันที่ 24 มิถุนายน วันเปลี่ยนแปลงการปกครองจากระบอบสมบูรณาญาสิทธิราชเป็นระบอบประชาธิปไตย เป็นการเริ่มต้นประชาธิปไตยที่เป็นธรรมาภิบาลได้หรือไม่ เพราะเมื่อเปลี่ยนแปลงการปกครองที่เป็นประชาธิปไตยแล้ว ก็ควรที่จะเป็นประชาธิปไตยที่มีธรรมาภิบาล ที่ผ่านมาก็เป็นอย่างนี้ถ้าไม่อยากให้เกิดขึ้นอีก ก็ต้องสร้างกันตั้งแต่วันนี้ ให้เป็นประชาธิปไตยที่มีธรรมาภิบาลจากการเลือกตั้งครั้งต่อไป นี้คือการเปลี่ยนแปลงการปกครองของประเทศ ไทย ที่จะนำไปสู่การมีธรรมาภิบาลจริง ๆ สื่อต้องช่วยด้วย"
-----------------------------------------------

ที่มา : http://www.thaigov.go.th/news/contents/details/4842
