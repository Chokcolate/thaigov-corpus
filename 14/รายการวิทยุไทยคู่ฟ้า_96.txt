รัฐบาลไทย-ข่าวทำเนียบรัฐบาล-รัฐบาลพัฒนาคุณภาพชีวิตและความเป็นของอยู่ประชาชน

วันพฤหัสบดีที่ 8 มิถุนายน 2560
รัฐบาลพัฒนาคุณภาพชีวิตและความเป็นของอยู่ประชาชน
เพื่อให้ประชาชนคนไทยทุกคน ดำรงชีวิตอย่างมีความสุข
ต่อจากนี้ไป ขอเชิญรับฟังไทยคู่ฟ้า ครับ
รัฐบาลให้ความสำคัญกับการพัฒนาคุณภาพชีวิตและความเป็นอยู่ของประชาชนในหลากหลายด้าน เช่น สร้างความปลอดภัยในสังคม ขจัดปัญหายาเสพติดและผู้มีอิทธิพล จัดระเบียบที่สาธารณะทั้งชายหาด ทางเท้า ชุมชนริมคลอง เช่น สะพานเหล็ก ท่าพระจันทร์ ชุมชนริมคลองลาดพร้าวและคลองบางซื่อ และกำลังดำเนินการฟื้นฟูชุมชนดินแดงให้แล้วเสร็จโดยเร็ว นอกจากนี้ ยังส่งเสริมการออมผ่านกองทุนการออมแห่งชาติ เพื่อให้ประชาชนมีเงินบำนาญไว้ใช้หลังเกษียณ พักชำระหนี้และปรับโครงสร้างหนี้ให้แก่เกษตรกรและผู้มีรายได้น้อย ตลอดจนการเพิ่มโอกาสการเข้าถึงบริการสาธารณสุข เช่น ส่งเสริมการผลิตยาและวัคซีนภายในประเทศ เพื่อให้คนไทยทุกระดับได้รับการดูแลอย่างเสมอภาคเท่าเทียมกันตามนโยบายของรัฐบาล
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/4395
