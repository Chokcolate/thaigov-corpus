รัฐบาลไทย-ข่าวทำเนียบรัฐบาล-ศูนย์ดิจิทัลชุมชน ให้ประชาชนเข้าถึงเทคโนโลยีอย่างเท่าเทียม

วันศุกร์ที่ 7 กรกฎาคม 2560
ศูนย์ดิจิทัลชุมชน ให้ประชาชนเข้าถึงเทคโนโลยีอย่างเท่าเทียม
เพื่อให้ประชาชนในทุกชุมชน สามารถใช้เทคโนโลยีดิจิทัล เป็นเครื่องมือเพื่อพัฒนาคุณภาพชีวิตและรายได้ของตนเอง
ต่อจากนี้ไป ขอเชิญรับฟังไทยคู่ฟ้า ครับ
รัฐบาลส่งเสริมการใช้เทคโนโลยีดิจิทัลเพื่อส่งเสริมการจัดการศึกษาและการเรียนรู้ ช่วยสร้างโอกาสและความเท่าเทียมทางการเรียนรู้ให้กับประชาชนทั้งในระบบและนอกระบบโรงเรียน โดยเฉพาะการจัดตั้งศูนย์ดิจิทัลชุมชน 7,424 แห่งทั่วประเทศ ถ่ายทอดความรู้แก่ประชาชนเกี่ยวกับความปลอดภัยในการใช้เทคโนโลยีดิจิทัล การใช้มือถือสมาร์ทโฟน และการใช้โซเชียลเน็ตเวิร์คเพื่อการพาณิชย์ มีผู้เข้าร่วมโครงการกว่า 340,000 คน โดยในปีนี้ตั้งเป้าส่งเสริมกลุ่มเกษตรกร สหกรณ์ วิสาหกิจชุมชน ผู้ประกอบการ SMEs และ Startup ให้ใช้เทคโนโลยีดิจิทัลทำธุรกิจอีคอมเมิร์ซแบบครบวงจรหรือเปิดร้านค้าออนไลน์ได้ 1 ล้านคน ทั้งนี้เพื่อให้ประชาชนทุกอาชีพสามารถสร้างรายได้และมีคุณภาพชีวิตที่ดีขึ้นรองรับนโยบายไทยแลนด์ 4.0
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/5085
