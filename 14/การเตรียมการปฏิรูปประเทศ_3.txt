รัฐบาลไทย-ข่าวทำเนียบรัฐบาล-ผลการประชุมคณะกรรมการเตรียมการปฏิรูปประเทศ (คตปท.) ครั้งที่ 2/2560 การปฏิรูปเชิงระบบและโครงสร้าง (Structural Reform)

วันจันทร์ที่ 11 กันยายน 2560
ผลการประชุมคณะกรรมการเตรียมการปฏิรูปประเทศ (คตปท.) ครั้งที่ 2/2560 การปฏิรูปเชิงระบบและโครงสร้าง (Structural Reform)
ผลการประชุมคณะกรรมการเตรียมการปฏิรูปประเทศ (คตปท.) ครั้งที่ 2/2560 การปฏิรูปเชิงระบบและโครงสร้าง (Structural Reform)
วันที่ 12 กรกฎาคม 2560  เวลา 09.30 น. ณ ตึกสันติไมตรี (หลังใน) ทำเนียบรัฐบาล พลเอก ประยุทธ์ จันทร์โอชา นายกรัฐมนตรี เป็นประธานการประชุมคณะกรรมการเตรียมการปฏิรูปประเทศ ครั้งที่ 2/2560 โดยมี พลเอก ธนะศักดิ์ ปฏิมาประกร รองนายกรัฐมนตรี พลเรือเอก ณรงค์ พิพัฒนาศัย รองนายกรัฐมนตรี พลเอก อนุพงษ์ เผ่าจินดา รัฐมนตรีว่าการกระทรวงมหาดไทย ร้อยเอก ทินพันธุ์ นาคะตะ ประธานสภาขับเคลื่อนการปฏิรูปประเทศ และผู้ที่เกี่ยวข้อง เข้าร่วมการประชุม
การประชุมคณะกรรมการเตรียมการปฏิรูปประเทศ (คตปท.) ครั้งที่ 2/2560 ได้มีการพิจารณาและรับทราบการรายงานผลการดำเนินงานด้านการปฏิรูปกฎหมาย  ด้านการปฏิรูประบบราชการ  ด้านการปฏิรูปเชิงระบบและโครงสร้าง และด้านการปฏิรูปเชิงพื้นที่ สรุปสาระสำคัญดังนี้
การปฏิรูปเชิงระบบและโครงสร้าง (Structural Reform)  คณะอนุกรรมการบูรณาการการปฏิรูปเชิงระบบและโครงสร้าง ได้มีข้อเสนอการปฏิรูปเชิงระบบและโครงสร้าง รวม 8 เรื่อง ดังนี้
1  การปฏิรูปการบริหารจัดการทรัพยากรธรรมชาติและสิ่งแวดล้อม   โดยกำหนดเป้าหมายการดำเนินการและหน่วยงานรับผิดชอบ ดังนี้
การดำเนินการ
ระยะเวลาแล้วเสร็จ
หน่วยงาน
ที่รับผิดชอบ
1. การปฏิรูประบบการประเมินผลกระทบสิ่งแวดล้อม (EIA/ EHIA)
(1) ปรับปรุง พ.ร.บ.ส่งเสริมและรักษาคุณภาพสิ่งแวดล้อมแห่งชาติ พ.ศ. 2535
2 เดือน
ทส.
2. การปฏิรูปการบริหารจัดการเชิงระบบนิเวศทางทะเลและชายฝั่ง
(1) จัดทำแผนแม่บทแห่งชาติด้านทรัพยากรทางทะเลและชายฝั่ง
6 เดือน
ศรชล. อจชล.
และ GISTDA
(2) แผนที่การจำแนกเขตทางทะเลและชายฝั่ง (One Marine Map)
3 ปี
(3) การปฏิรูประบบการแก้ไขปัญหาการกัดเซาะชายฝั่ง
6 เดือน
กรมทรัพยากรทางทะเลและชายฝั่ง
(4) ระบบการบริหารจัดการพื้นที่คุ้มครองทางทะเลและสัตว์ทะเล
1 ปี
(5) การจัดการขยะบริเวณชายฝั่งและเกาะ
1 ปี
มท.
(6) ผลักดันร่าง พ.ร.บ.การรักษาผลประโยชน์แห่งชาติทางทะเล
สมช.
3. การปฏิรูปการจัดการแก้ไขปัญหาความขัดแย้งที่ดิน – ป่าไม้
(1) ผลักดันร่าง พ.ร.บ.ป่าชุมชน
1 เดือน
กรมป่าไม้
(2) ปรับปรุง พ.ร.บ.อุทยานแห่งชาติ 2504
1 เดือน
กรมอุทยานแห่งชาติ และ สคก.
(3) ปรับปรุง พ.ร.บ.สงวนและคุ้มครองสัตว์ป่า 2535
4. การปฏิรูปและพัฒนาระบบกฎหมาย
(1) ปรับปรุงแก้ไข พ.ร.บ.สิ่งแวดล้อมแห่งชาติ พ.ศ.2535
2 เดือน
ทส.
(2) ร่าง พ.ร.บ.ทรัพยากรน้ำ
ขณะนี้อยู่
ในชั้นการพิจารณา
สนช.
(3) ร่าง พ.ร.บ.การมีส่วนร่วมของประชาชนในกระบวนการนโยบายสาธารณะ
คณะกรรมการ     ที่ปรึกษาเพื่อกำกับการปฏิรูปกฎหมาย
(4) จัดทำประมวลกฎหมายป่าไม้
(5) จัดทำกฎหมายว่าด้วยการเปลี่ยนแปลงสภาพภูมิอากาศ
(6) จัดทำกฎหมายว่าด้วยความหลากหลายทางชีวภาพ
2  การปฏิรูปการกระจายการถือครองที่ดินอย่างเป็นธรรม โดยเร่งรัด   การดำเนินการ ดังนี้
การดำเนินการ
ระยะเวลาแล้วเสร็จ
หน่วยงาน          ที่รับผิดชอบ
(1) ผลักดันร่าง พ.ร.บ.ธนาคารที่ดิน
1 เดือน
สถาบันบริหารจัดการที่ดิน ร่วมกับ กค.
(2) ร่าง พ.ร.บ.คณะกรรมการนโยบายที่ดินแห่งชาติ
ขณะนี้อยู่ในชั้น สคก.
สคก.
(3) ปรับปรุงร่าง พ.ร.บ.ภาษีที่ดินอัตราก้าวหน้า
4 เดือน
คณะกรรมการ       ที่ปรึกษาเพื่อกำกับการปฏิรูปกฎหมาย
3. การปฏิรูประบบความมั่นคงทางอาหาร เห็นควรเร่งดำเนินการ ดังนี้
การดำเนินการ
ระยะเวลาแล้วเสร็จ
หน่วยงานที่รับผิดชอบ
(1) ร่าง พ.ร.บ.ความหลากหลายทางชีวภาพ
4 เดือน
สำนักงานพัฒนาเศรษฐกิจ
ฐานชีวภาพ (องค์การมหาชน)
(2) ปรับปรุง ร่าง พ.ร.บ.ส่งเสริมระบบเกษตรกรรมยั่งยืน
3 เดือน
สศช.
(3) นำเสนอ ร่าง พ.ร.บ.ความปลอดภัยจากสารเคมีกำจัดศัตรูพืช ต่อ ครม.
1 เดือน
สธ.
(4) เร่งรัดการพิจารณาร่าง พ.ร.บ.การแจ้งเตือนและจัดการสินค้า     ที่ไม่ปลอดภัยต่อผู้บริโภค พ.ศ. ....
สคบ.
(5) พิจารณาการยกเลิกสารเคมีกำจัดศัตรูพืชที่เป็นอันตราย 5 ชนิด ได้แก่ พาราควอท ไกลโฟเสต คลอร์ไพริฟอส คาร์โบฟูราน และเมทโทมิล
กษ.
(6) ปรับปรุง พ.ร.บ.อาหารแห่งชาติ พ.ศ. 2551
2 เดือน
อย.
4 การปฏิรูประบบภาษีให้มีความเป็นธรรม ลดความเหลื่อมล้ำ  โดยกำหนดเป้าหมายการดำเนินการและหน่วยงานรับผิดชอบ ดังนี้
การดำเนินการ
ระยะเวลาแล้วเสร็จ
หน่วยงาน
ที่รับผิดชอบ
(1) ปรับปรุง ประมวลรัษฎากร ม.48 (3) (ค) วรรคสอง
3 เดือน
กค.
(2) ร่าง พ.ร.บ.วินัยการเงินการคลัง พ.ศ. ....
5 การปฏิรูปกระบวนการนิติบัญญัติ โดยกำหนดเป้าหมายการดำเนินการและหน่วยงานรับผิดชอบ ดังนี้
การดำเนินการ
ระยะเวลาแล้วเสร็จ
หน่วยงาน
ที่รับผิดชอบ
(1) ปรับปรุงร่าง พ.ร.บ.ว่าด้วยการเข้าชื่อเสนอกฎหมาย
2 เดือน
สำนักงานเลขาธิการสภาผู้แทนราษฎร
6 การปรับปรุงและจัดทำกฎหมายเพื่อการปฏิรูปประเทศ โดยให้กระทรวง/หน่วยงานที่เกี่ยวข้องจัดทำร่างกฎหมาย และเสนอให้คณะกรรมการที่ปรึกษาเพื่อกำกับการปฏิรูปกฎหมาย ดังนี้
การดำเนินการ
รายละเอียด
พัฒนากฎหมายใหม่
(1) กฎหมายการเปลี่ยนแปลงสภาพภูมิอากาศ
(2) กฎหมายความหลากหลายทางชีวภาพ
(3) ร่าง พ.ร.บ.ผลประโยชน์แห่งชาติทางทะเล
(4) ร่างประมวลกฎหมายป่าไม้
(5) ร่าง พ.ร.บ.ส่งเสริมระบบเกษตรกรรมยั่งยืน
(6) ร่าง พ.ร.บ.ความปลอดภัยจากสารเคมีกำจัดศัตรูพืช
(7) ร่าง พ.ร.บ.ภาษีที่ดินอัตราก้าวหน้า
(8) ร่าง พ.ร.บ.เข้าชื่อเสนอกฎหมาย
7 การปฏิรูปกระบวนการยุติธรรม โดยกำหนดเป้าหมายการดำเนินการ  และหน่วยงานรับผิดชอบ ดังนี้
การดำเนินการ
ระยะเวลาแล้วเสร็จ
หน่วยงาน
ที่รับผิดชอบ
(1) เร่งรัดการพิจารณา ร่าง พ.ร.บ.ยุติธรรมชุมชน
2 เดือน
ยธ. และ สศก.
(2) ร่าง พ.ร.บ.ไกล่เกลี่ยข้อพิพาท
(3) ปรับปรุงแก้ไขประมวลกฎหมายวิธีพิจารณาความอาญา           ชั้นเจ้าพนักงาน เพื่อปรับโครงสร้างการสอบสวนและการฟ้องร้องคดีให้เป็นกระบวนการเดียวกัน
3 เดือน
ตร. อส. หรือคณะกรรมการปฏิรูปกระบวนการยุติธรรม (ตำรวจ)
8  การปฏิรูประบบการศึกษา โดยดำเนินการ ดังนี้
1. การปฏิรูปการศึกษาขั้นพื้นฐาน
(โรงเรียนขนาดกลางและขนาดเล็ก)
2. การปฏิรูปการศึกษาปฐมวัย (ข้อเสนอ สปท.)
(1) การปฏิรูปเชิงโครงสร้าง
(1.1) ปรับความสัมพันธ์เชิงอำนาจหน้าที่ระหว่างคณะกรรมการศึกษาจังหวัด (กศจ.) กับเขตพื้นที่การศึกษา และหน่วยศึกษานิเทศก์ (ศน.)
(1.2) ปรับกลไกการจัดสรรงบประมาณ และเกณฑ์การจัดสรรงบประมาณให้ไปถึงโรงเรียนอย่างเพียงพอ
(2) การพัฒนาเชิงระบบ
จัดแบ่งประเภทโรงเรียนตาม “ระดับการพัฒนาและเป้าหมายของผู้เรียน” สนับสนุนระบบโคช และระบบเครือข่ายโรงเรียนเพื่อการพัฒนาครูและผู้บริหารสถานศึกษา
(3) การปฏิรูปด้านกฎหมาย โดยการปรับปรุง พ.ร.บ.การศึกษาแห่งชาติ พ.ศ. 2542
(4) กำหนดเป้าหมายให้ ศธ. และ/หรือคณะกรรมการอิสระเพื่อการปฏิรูปการศึกษา พิจารณาดำเนินการภายใน 3 เดือน
(1) ปรับโครงสร้างองค์กรที่ดูแลรับผิดชอบในเชิงนโยบาย และขับเคลื่อนยุทธศาสตร์การพัฒนา        เด็กปฐมวัยระดับประเทศ ปรับการจัดสรรงบประมาณ มุ่งเน้นไปสู่การจัดการระดับพื้นที่ และใช้กลไกการเงินแบบบูรณาการ พัฒนาระบบฐานข้อมูล เพื่อการดูแล พัฒนาเด็กปฐมวัย
(2) การปฏิรูปด้านกฎหมาย ปรับปรุงระเบียบ       สำนักนายกรัฐมนตรีว่าด้วยการพัฒนาเด็กปฐมวัย   พ.ศ. 2551
(3) ให้คณะกรรมการพัฒนาเด็กปฐมวัยแห่งชาติ พิจารณาดำเนินการภายใน 3 เดือน
ความเห็นของที่ประชุม
1. การปฏิรูปด้านการวิเคราะห์ผลกระทบสิ่งแวดล้อมเพื่อขจัดผลประโยชน์ทับซ้อนในกระบวนการจัดทำ EIA ควรจัดตั้งคณะกรรมการกลางกำหนดกรอบการจัดทำ EIA / EHIA ที่สามารถเปิดเผย   ต่อสาธารณะได้ และยังขาดกระบวนการติดตามและประมวลผลในการจัดทำ EIA
2. ในการเสนอกฎหมายควรต้องมีการตรวจสอบความสอดคล้องกันของร่างพระราชบัญญัติต่าง ๆ ที่มีหลักการคล้ายกัน เพื่อมิให้ซ้ำซ้อนหรือขัดแย้งกัน เช่น พ.ร.บ.ภาษีที่ดิน อัตราก้าวหน้า   กับ ร่าง พ.ร.บ.ภาษีที่ดินและสิ่งปลูกสร้าง หรือ ร่าง พ.ร.บ.การแจ้งเตือนและการจัดการสินค้าที่ไม่ปลอดภัย         ต่อผู้บริโภค พ.ศ. .... เป็นต้น
3. ประเด็นการปฏิรูปภาษี เป็นเรื่องที่มีความละเอียดอ่อน กค. จึงขอรับไปพิจารณาข้อดี ข้อเสีย และจะนำเสนอต่อที่ประชุมต่อไป
4. การกระจายการถือครองที่ดิน ควรมีมาตรการสร้างแรงจูงใจให้ภาคเอกชนนำที่ดินมาใช้ประโยชน์ร่วมกับโครงการของภาครัฐ
5. การดำเนินการเรื่องผังเมืองเป็นเรื่องที่ต้องเร่งรัดเพื่อให้เกิดการปฎิรูปที่เป็นรูปธรรม เพื่อเป็นเครื่องมือในการแก้ไขปัญหาเรื่องที่ดินและการใช้ประโยชน์ที่ดินต่อไป
มติที่ประชุม  เห็นชอบตามที่คณะอนุกรรมการบูรณาการและขับเคลื่อนการปฏิรูปเชิงระบบและโครงสร้างเสนอ และให้ส่วนราชการที่เกี่ยวข้องดำเนินการตามกรอบเวลา และแจ้งความคืบหน้า      ให้ฝ่ายเลขานุการ คตปท. เพื่อนำกราบเรียนนายกรัฐมนตรี และคณะรัฐมนตรีทราบต่อไป

ที่มา : http://www.thaigov.go.th/news/contents/details/6596
