รัฐบาลไทย-ข่าวทำเนียบรัฐบาล-นายกรัฐมนตรีลงพื้นที่เยี่ยมชมตลาดประชารัฐคนไทยยิ้มได้ และแหล่งท่องเที่ยวเพื่อสุขภาพ

วันพุธที่ 17 มกราคม 2561
นายกรัฐมนตรีลงพื้นที่เยี่ยมชมตลาดประชารัฐคนไทยยิ้มได้ และแหล่งท่องเที่ยวเพื่อสุขภาพ
นายกรัฐมนตรีลงพื้นที่เยี่ยมชมตลาดประชารัฐคนไทยยิ้มได้ และแหล่งท่องเที่ยวเพื่อสุขภาพ
วันนี้ (17  ม.ค. 61) เวลา 15.10 น.  พล.อ.ประยุทธ์ จันทร์โอชา นายกรัฐมนตรี  และคณะ ได้นั่งรถรางไปยังศูนย์เรียนรู้คุณธรรมน้อมนำหลักปรัชญาเศรษฐกิจพอเพียง เพื่อเยี่ยมชมตลาดประชารัฐคนไทยยิ้มได้และตลาดวัฒนธรรม  หรือกาดซอกจ่า  พร้อมเยี่ยมชมการสาธิตภูมิปัญญาทางวัฒนธรรม   การแสดงศิลปวัฒนธรรม  การจำหน่ายสินค้าวัฒนธรรมของชุมชนและสินค้า  OTOP  ของจังหวัดแม่ฮ่องสอน
เมื่อนายกรัฐมนตรีและคณะเดินทางมาถึง   คณะเด็กนักเรียนของชุมชนบ้านผาบ่องได้ร่วมกันร้องเพลงค่านิยม  12  ประการ ซึ่งนายกรัฐมนตรีได้แสดงความชื่นชม ก่อนไปเยี่ยมชมตลาดประชารัฐคนไทยยิ้มได้และตลาดวัฒนธรรม โดยตลอดทางนายกรัฐมนตรีได้เดินทักทายประชาชน และบรรดาพ่อค้า แม่ค้า ที่เป็นเกษตรกรและผู้ประกอบการที่มีรายได้น้อยอย่างเป็นกันเอง  ก่อนลงพื้นที่เยี่ยมชมแหล่งท่องเที่ยวเพื่อสุขภาพบ่อน้ำพุร้อนผาบ่อง
จากนั้น   นายกรัฐมนตรีและคณะได้เดินทางไปยังศูนย์วัฒนธรรมเฉลิมราช  เพื่อรับชม/ฟังวิดีทัศน์การบรรยายสรุปการดำเนินงานของชุมชนคุณธรรมน้อมนำหลักปรัชญาเศรษฐกิจพอเพียง ชุมชนบ้านผาบ่อง พร้อมเยี่ยมชมแหล่งท่องเที่ยวเพื่อสุขภาพบ่อน้ำพุร้อนผาบ่อง ก่อนไปกราบนมัสการพระธาตุดอยกองมู ซึ่งเป็นสิ่งศักดิ์สิทธิ์คู่บ้านคู่เมืองของชาวแม่ฮ่องสอน เพื่อความเป็นสิริมงคล ก่อนเดินทางกลับกรุงเทพมหานคร
---------------------------
กลุ่มประชาสัมพันธ์และเผยแพร่  สำนักโฆษก

ที่มา : http://www.thaigov.go.th/news/contents/details/9446
