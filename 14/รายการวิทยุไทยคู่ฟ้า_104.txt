รัฐบาลไทย-ข่าวทำเนียบรัฐบาล-รัฐบาลเปิดให้บริการข้อมูลแรงงานแห่งชาติในรูปแบบ E-Service

วันศุกร์ที่ 7 กรกฎาคม 2560
รัฐบาลเปิดให้บริการข้อมูลแรงงานแห่งชาติในรูปแบบ E-Service
เพื่อให้คนไทยทุกคน สามารถค้นหางานที่เหมาะสมกับตนเองได้อย่างสะดวกรวดเร็วมากขึ้น
ต่อจากนี้ไป ขอเชิญรับฟังไทยคู่ฟ้า ครับ
รัฐบาลจัดทำศูนย์ข้อมูลแรงงานแห่งชาติผ่านระบบ E-Service เปิดโอกาสให้ประชาชนสามารถเข้าถึงข้อมูลด้านแรงงานได้อย่างครบวงจร เช่น ทะเบียนแรงงาน ประวัติการทำงาน ตำแหน่งงานว่าง ข้อมูลหลักสูตรฝึกอบรมและฝึกอาชีพเพื่อพัฒนาฝีมือแรงงาน รวมทั้งข้อมูลของหน่วยงานในสังกัดกระทรวงแรงงานที่ครอบคลุมทั้งสถิติการมีงานทำ อัตราค่าจ้างขั้นต่ำ และข้อเสนอแนะที่เป็นประโยชน์เกี่ยวกับแรงงาน เป็นต้น โดยผู้ที่สนใจสามารถใช้บริการได้ที่เว็บไซต์ nlic.mol.go.th ทั้งนี้ รัฐบาลมุ่งส่งเสริมให้คนไทยมีงานทำ เพื่อให้ทุกคนมีรายได้เลี้ยงดูตนเองและครอบครัว พร้อมกับพัฒนาความรู้และทักษะของแรงงานไทยให้มีมาตรฐานสูงขึ้น เป็นหลักในการขับเคลื่อนทางเศรษฐกิจของประเทศตามนโยบายไทยแลนด์ 4.0 ของรัฐบาล
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/5080
