รัฐบาลไทย-ข่าวทำเนียบรัฐบาล-นายกรัฐมนตรีขอบคุณคณะกรรมการ 3 ฝ่าย ที่หารือจนได้ข้อสรุปการปรับค่าแรงขั้นต่ำ

วันอังคารที่ 23 มกราคม 2561
นายกรัฐมนตรีขอบคุณคณะกรรมการ 3 ฝ่าย ที่หารือจนได้ข้อสรุปการปรับค่าแรงขั้นต่ำ
นายกรัฐมนตรีขอบคุณคณะกรรมการ 3 ฝ่าย ที่หารือจนได้ข้อสรุปการปรับค่าแรงขั้นต่ำ
วันนี้ (23 มกราคม 2560) เวลา 13.40 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีถึงการปรับค่าแรงขั้นต่ำว่า สืบเนื่องจากการที่ไม่ได้ปรับค่าแรงขั้นต่ำมาแล้ว 3 ปี ซึ่งปกติจะมีการปรับค่าแรงขั้นต่ำขึ้นในเกณฑ์เฉลี่ยปีละ 1 เปอร์เซ็น เพื่อให้เกิดการใช้จ่ายเงินในระบบมากยิ่งขึ้น ขอให้ผู้ใช้แรงงานได้เข้าใจว่าถ้าเราสามารถทำโครงสร้างเศรษฐกิจให้เข้มแข็งและมั่นคงด้วยการลงทุนต่าง ๆ ก็จะทำให้รายได้ของประเทศมีมากขึ้น สามารถเก็บภาษีได้มากขึ้น ภาคธุรกิจก็เข้มแข็งขึ้น ก็จะส่งผลทำให้สามารถปรับแรงงานมากขึ้นในอนาคต พร้อมกันนี้ นายกรัฐมนตรีกล่าวขอบคุณคณะกรรมการ 3 ฝ่ายที่ได้หารือเรื่องการปรับค่าแรงขั้นต่ำจนได้ข้อสรุป และขอให้ทุกคนให้ความร่วมมือกันในระยะแรก
ส่วนสภาวะเศรษฐกิจไทยรวมถึงค่าเงินบาท นายกรัฐมนตรีกล่าวว่า ได้มอบหมายให้คณะกรรมการนโยบายการเงิน (กนง.) และธนาคารแห่งประเทศไทยติดตามอยู่ตลอดเวลา ว่ามีแนวโน้มไปทางใด ซึ่วต้องดูแนวโน้มของประเทศเพื่อนบ้านประกอบด้วยอย่างรัดกุม
-------------------------------------

ที่มา : http://www.thaigov.go.th/news/contents/details/9566
