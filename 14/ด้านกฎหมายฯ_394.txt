รัฐบาลไทย-ข่าวทำเนียบรัฐบาล-รมว.ยุติธรรม ตรวจเยี่ยมการทำงานของกรมบังคับคดี

วันอังคารที่ 30 มกราคม 2561
รมว.ยุติธรรม ตรวจเยี่ยมการทำงานของกรมบังคับคดี
พลอากาศเอก ประจิน จั่นตอง รองนายกรัฐมนตรี และรัฐมนตรีว่าการกระทรวงยุติธรรม นำคณะผู้บริหารกระทรวงยุติธรรม ตรวจเยี่ยมการทำงานของกรมบังคับคดี
ในวันอังคารที่ ๒๙ มกราคม ๒๕๖๑ เวลา ๑๓.๓๐ น.
พลอากาศเอก ประจิน จั่นตอง รองนายกรัฐมนตรี และรัฐมนตรีว่าการกระทรวงยุติธรรม
นำคณะผู้บริหารกระทรวงยุติธรรม ตรวจเยี่ยมการทำงานของกรมบังคับคดี
โดยมีนางสาวรื่นวดี สุวรรณมงคล อธิบดีกรมบังคับคดี
พร้อมด้วยคณะผู้บริหาร ข้าราชการ และเจ้าหน้าที่ให้การต้อนรับ
ณ ห้องประชุมคชสาร ๒ ชั้น ๓ อาคารกรมบังคับคดี
ในการนี้ อธิบดีกรมบังคับคดีได้รายงานผลการดำเนินงานของกรมบังคับคดีที่ผ่านมา
และแนวทางการปฏิบัติงาน
จากนั้นได้ตรวจเยี่ยมศูนย์ข้อมูลข่าวสารสายด่วนกรมบังคับคดี ๑๑๑๑ กด ๗๙
สำนักงานบังคับคดีแพ่งกรุงเทพมหานคร ๔ ห้องขายทอดตลาด
และศูนย์เทคโนโลยีสารสนเทศและการสื่อสาร
เพื่อติดตามการดำเนินงานและให้กำลังใจแก่เจ้าหน้าที่ผู้ปฏิบัติงาน
รัฐมนตรีว่าการกระทรวงยุติธรรม ได้สอบถามปัญหา และแนวทางแก้ปัญหาในการทำงาน
และได้ให้แนวทางในการทำงานให้กับกรมบังคับคดี ๔ ข้อ ดังนี้
๑) ในการทำงานของกรมบังคับคดี เป็นการทำงานโดยยึดหลักกฎหมาย
แต่ขอให้คำนึงถึงผู้มีส่วนได้เสีย เช่น จำเลย ให้พิจารณาเรื่องการอำนวยความยุติธรรม
เพื่อลดความเหลื่อมล้ำ และการขจัดความทุกข์ยาก และความสะดวกของทุกฝ่าย
๒) การพัฒนาบุคลากร การสร้างขวัญและกำลังใจในการทำงาน รวมถึงการสนับสนุนให้บุคลากร
มีความก้าวหน้าในสายงาน เพื่อให้การทำงานมีประสิทธิภาพ
๓) การเชื่อมโยงข้อมูลกับหน่วยงานที่เกี่ยวข้อง ต้องเป็นข้อมูลที่สามารถเปิดเผยได้
เพื่อไม่ก่อให้เกิดการละเมิดสิทธิส่วนบุคคล
๔) การพัฒนาในเรื่องของฐานข้อมูล  Big Data เพื่อให้มีข้อมูลที่มีความถูกต้องแม่นยำ สามารถวิเคราะห์ได้
อันจะทำให้เกิดประโยชน์กับผู้ใช้บริการ และเพิ่มประสิทธิภาพในการทำงานมากยิ่งขึ้น
และต้องมีแผนในการดำเนินการ
ในการนี้ กรมบังคับคดีได้จัดให้มีการถ่ายทอดผ่านระบบ viedeo conference ไปยังทุกสำนักงานบังคับคดี
เพื่อรับฟังแนวทางที่รัฐมนตรีว่าการกระทรวงยุติธรรม ได้มอบให้พร้อมกันทั่วประเทศ

ที่มา : http://www.thaigov.go.th/news/contents/details/9711
