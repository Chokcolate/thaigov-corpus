รัฐบาลไทย-ข่าวทำเนียบรัฐบาล-รองปลัดกระทรวงดิจิทัลฯ ตรวจเยี่ยมติดตามความคืบหน้าการติดตั้ง “เน็ตประชารัฐ” จ.เชียงราย

วันพุธที่ 22 พฤศจิกายน 2560
รองปลัดกระทรวงดิจิทัลฯ ตรวจเยี่ยมติดตามความคืบหน้าการติดตั้ง “เน็ตประชารัฐ” จ.เชียงราย
รองปลัดกระทรวงดิจิทัลฯ
นาวาอากาศเอก สมศักดิ์ ขาวสุวรรณ์ รองปลัดกระทรวงดิจิทัลเพื่อเศรษฐกิจและสังคม (ดีอี) พร้อมด้วย ดร.มนตรี วีรยางกูร ที่ปรึกษาการดำเนินโครงการยกระดับโครงสร้างพื้นฐานโทรคมนาคมเพื่อขับเคลื่อนเศรษฐกิจของประเทศ (เน็ตประชารัฐ) ตรวจเยี่ยมติดตามความคืบหน้าการดำเนินการติดตั้งโครงข่ายอินเทอร์เน็ตความเร็วสูงที่จังหวัดเชียงราย พร้อมทั้งได้สร้างความรู้ความเข้าใจให้กับผู้นำชุมชน เจ้าหน้าที่ และประชาชนในพื้นที่ เกี่ยวกับการใช้ประโยชน์จากนวัตกรรมในโครงการเน็ตประชารัฐ ผลักดันประเทศสู่การเป็นไทยแลนด์ 4.0 สำหรับการขยายการติดตั้งโครงข่ายอินเทอร์เน็ตความเร็วสูงในพื้นที่ภาคเหนือ มีเป้าหมายการติดตั้งจำนวน 4,416 หมู่บ้าน ปัจจุบันติดตั้งแล้วเสร็จจำนวน 3,292 หมู่บ้าน คิดเป็นร้อยละ 75 ของแผนงานการติดตั้งโครงข่ายอินเทอร์เน็ต การเดินทางตรวจเยี่ยมในครั้งนี้มีขึ้นเมื่อวันที่ 18 พฤศจิกายน 2560 ณ อำเภอแม่ฟ้าหลวง จังหวัดเชียงราย
**********************

ที่มา : http://www.thaigov.go.th/news/contents/details/8284
