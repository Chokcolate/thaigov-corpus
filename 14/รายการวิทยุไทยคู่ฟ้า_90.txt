รัฐบาลไทย-ข่าวทำเนียบรัฐบาล-พ.ร.ก.เรือไทย และ พ.ร.ก.การเดินเรือ ปฏิรูประบบกิจการเรืออย่างครบวงจร

วันศุกร์ที่ 2 มิถุนายน 2560
พ.ร.ก.เรือไทย และ พ.ร.ก.การเดินเรือ ปฏิรูประบบกิจการเรืออย่างครบวงจร
เพื่อให้การควบคุมดูแลกิจการขนส่งทางทะเลทุกประเภท เป็นไปอย่างทันสมัย สอดคล้องกับสถานการณ์ปัจจุบัน และมีความปลอดภัยต่อคนทำงาน ตลอดจนทรัพยากรธรรมชาติ จึงต้องมีการปรับปรุงกฎหมายที่่ใช้มาอย่างยาวนาน
ต่อจากนี้ไป ขอเชิญรับฟังไทยคู่ฟ้า ครับ
รัฐบาลอนุมัติหลักการร่าง พ.ร.ก.เรือไทย และร่าง พ.ร.ก.การเดินเรือ ซึ่งมีสาระสำคัญเป็นการปรับปรุงกฎหมายเกี่ยวกับเรือและการเดินเรือที่ใช้มาเป็นระยะเวลานาน ให้มีความทันสมัยเหมาะสมกับปัจจุบัน เช่น ปรับปรุงหลักเกณฑ์การรักษาความปลอดภัย การเฝ้าระวังการเดินเรือเข้า-ออก หรือจอดในน่านน้ำไทย การจัดคนเข้าทำงานในเรือและดูแลคุณภาพชีวิตความเป็นอยู่ให้มีมาตรฐาน ตลอดจนการสืบสวนสอบสวนอุบัติเหตุทางน้ำและการช่วยเหลือกู้ภัยทางทะเล เป็นต้น ทั้งนี้ การดำเนินงานดังกล่าวถือเป็นการปฏิรูประบบบริหารจัดการเรือและการเดินเรือของไทยทั้งระบบให้สอดคล้องกับอนุสัญญาขององค์การทางทะเลระหว่างประเทศและสหภาพยุโรป รวมถึงแก้ไขปัญหาของกิจการเรือไทยทุกประเภทที่ยืดเยื้อยาวนานให้ดีขึ้นอีกด้วย
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/4236
