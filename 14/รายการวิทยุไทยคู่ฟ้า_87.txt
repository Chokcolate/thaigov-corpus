รัฐบาลไทย-ข่าวทำเนียบรัฐบาล-ไทยจับมือลาว ยกระดับศักยภาพ SMEs

วันศุกร์ที่ 2 มิถุนายน 2560
ไทยจับมือลาว ยกระดับศักยภาพ SMEs
ไทย - ลาว จับมือกันพัฒนา SMEs ของทั้ง 2 ประเทศ ให้สามารถแข่งขันได้ในตลาดโลก
ต่อจากนี้ไป ขอเชิญรับฟังไทยคู่ฟ้า ครับ
รัฐบาลไทยลงนามความร่วมมือกับรัฐบาลลาวเพื่อส่งเสริมศักยภาพ SMEs ของทั้ง 2 ประเทศ ภายใต้แนวทาง 3 ด้าน คือ 1) การพัฒนา SMEs เช่น การบริหารจัดการ การออกแบบผลิตภัณฑ์และบรรจุภัณฑ์เน้นอุตสาหกรรมอาหารและเกษตรแปรรูป และการสร้างเครือข่ายผู้ประกอบการไทย-ลาว เป็นต้น 2) การสนับสนุนให้บุคลากรของ สปป.ลาว ได้ศึกษาดูงานด้านการส่งเสริม SMEs ในไทย และ 3) การถ่ายทอดองค์ความรู้เกี่ยวกับการจัดตั้งศูนย์บริการสนับสนุนและช่วยเหลือ SMEs ทั้งนี้ ภาคอุตสาหกรรมของ สปป.ลาว มีอัตราการเติบโตถึงร้อยละ 10 ต่อปี มีแหล่งผลิตไฟฟ้าขนาดใหญ่ และได้รับสิทธิประโยชน์ในการส่งออกสินค้าไปยังสหรัฐและยุโรป ดังนั้น ความร่วมมือดังกล่าวจะก่อให้เกิดประโยชน์ต่อไทยและ สปป.ลาวไปพร้อม ๆ กัน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/4231
