รัฐบาลไทย-ข่าวทำเนียบรัฐบาล-รอง.นรม. พลเอก ประวิตรฯ ให้สัมภาษณ์สื่อมวลชนกรณีการจัดชื้อเรือดำน้ำของกองทัพเรือ

วันอังคารที่ 25 เมษายน 2560
รอง.นรม. พลเอก ประวิตรฯ ให้สัมภาษณ์สื่อมวลชนกรณีการจัดชื้อเรือดำน้ำของกองทัพเรือ
รอง.นรม. พลเอก ประวิตรฯ ให้สัมภาษณ์สื่อมวลชนกรณีการจัดชื้อเรือดำน้ำของกองทัพเรือ
วันนี้ (25 เมษายน 2560) เวลา 9.00 น. ณ บริเวณด้านหน้าตึกบัญชาการ 1 ทำเนียบรัฐบาล ก่อนการประชุมคณะรัฐมนตรี พลเอก ประวิตร วงษ์สุวรรณ รองนายกรัฐมนตรี ได้ให้สัมภาษณ์ผู้สื่อข่าวกรณีการจัดชื้อเรือดำน้ำ
รองนายกรัฐมนตรี ได้ให้สัมภาษณ์ กรณีผลการประชุมคณะรัฐมนตรีในการจัดซื้อเรือดำน้ำซึ่งเป็นเอกสารลับว่า ทางคณะรัฐมนตรีได้มีมติอนุมัติจัดซื้อเรือดำน้ำมานานแล้ว  ซึ่งไม่ได้เป็นการอนุมัติเงียบอย่างที่กล่าวอ้างกันแต่อย่างใด โดยการจัดซื้อเรือดำน้ำนั้นมีความจำเป็นอย่างมาก เพราะทางกองทัพเรือมีความต้องการมานานแล้ว เพื่อจะได้ใช้เป็นยุทธศาสตร์ 200 ไมล์ทะเลทางทะเลฝั่งทะเลอันดามันของประเทศไทย เพื่อปกป้องดูแลทรัพยากรธรรมชาติทางทะเลของชาติได้อย่างมีประสิทธิภาพ โดยในประเทศเพื่อนบ้าน เช่น มาเลเซีย อินโดนิเซีย สิงคโปร์ และเวียดนาม ซึ่งเป็นประเทศติดกับทะเลต่าง ๆ ก็ต้องจัดหาเรือดำน้ำไว้เพื่อปกป้องผลประโยชน์ทางทะเลของประเทศ เช่นกัน
ในส่วนการจัดชื้อเรือดำน้ำนั้นดำเนินการอย่างโปร่งใส โดยจัดซื้อแบบ G TO G สาเหตุที่เลือกเรือดำน้ำจากสาธารณรัฐประชาชนจีนเพราะว่าราคาถูกมาก รวมถึงฟังค์ชั่นพิเศษที่ทางการจีนมอบให้ก็มากกว่าประเทศอื่น ๆ  ซึ่งมีราคาแพงกว่าและไม่มีฟั่งคชั่นเสริมให้เรือดำน้ำเลย ซึ่งเรือดำน้ำนั้นจำเป็นต้องมี ยุทโธปรณ์ เครื่องมือที่ใช้โดยเฉพาะ โดยเฉพาะอย่างยิ่งเรือดำน้ำลำหนึ่งจะใช้เวลาส่งมอบโดยประมาณ 5-6 ปีต่อ 1 ลำและกว่าจะได้รับมอบรวม 3 ลำ ก็ใช่เวลาประมาณ 11 ปี โดยงบประมาณการจัดชื้อเป็นงบผูกพันต่อเนื่องของกองทัพเรืออยู่แล้วที่ใช้ในแผนการพัฒนาของกองทัพเรือไม่ใช่งบประมาณพิเศษแต่อย่างใด
****************************
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/3277
