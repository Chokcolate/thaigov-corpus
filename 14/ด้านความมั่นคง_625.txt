รัฐบาลไทย-ข่าวทำเนียบรัฐบาล-การประชุมเจ้าหน้าที่อาวุโสเตรียมการเพื่อการประชุมระดับรัฐมนตรีด้านสิ่งแวดล้อม ของกลุ่มประเทศอนุภูมิภาคน้ำโขง (Greater Mekong Subregion Environment Senior Officials’ Meeting)

วันพฤหัสบดีที่ 1 กุมภาพันธ์ 2561
การประชุมเจ้าหน้าที่อาวุโสเตรียมการเพื่อการประชุมระดับรัฐมนตรีด้านสิ่งแวดล้อม ของกลุ่มประเทศอนุภูมิภาคน้ำโขง (Greater Mekong Subregion Environment Senior Officials’ Meeting)
กระทรวงทรัพยากรธรรมชาติและสิ่งแวดล้อม เปิดการประชุมเจ้าหน้าที่อาวุโสเตรียมการเพื่อการประชุมระดับรัฐมนตรีด้านสิ่งแวดล้อมของกลุ่มประเทศอนุภูมิภาคน้ำโขง (Greater Mekong Subregion Environment Senior Officials’ Meeting)
กระทรวงทรัพยากรธรรมชาติและสิ่งแวดล้อม เปิดการประชุมเจ้าหน้าที่อาวุโสเตรียมการเพื่อการประชุมระดับรัฐมนตรีด้านสิ่งแวดล้อมของกลุ่มประเทศอนุภูมิภาคน้ำโขง (Greater Mekong Subregion Environment Senior Officials’ Meeting) โดยในที่ประชุมได้หารือและกำหนดกรอบทิศทางการดำเนินงานร่วมกันด้านสิ่งแวดล้อมของกลุ่มภูมิภาคลุ่มน้ำโขงในปี ค.ศ. 2018 – 2022 ซึ่งประกอบด้วย การอนุรักษ์ทรัพยากรธรรมชาติเพื่อการพัฒนาที่อย่างยั่งยืนแบบบูรณาการ การใช้พลังงานที่เป็นมิตรต่อสิ่งแวดล้อมและแนวทางพลังงานเพื่ออนาคต การสร้างสาธารณูปโภคที่ยั่งยืนและไม่ส่งผลกระทบต่อสิ่งแวดล้อม และการปรับตัวต่อการเปลี่ยนแปลงสภาพภูมิอากาศ โดยในโอกาสนี้ (๓๑ มกราคม ๒๕๖๑) นายวิจารย์ สิมาฉายา ปลัดกระทรวงทรัพยากรธรรมชาติและสิ่งแวดล้อม ให้เกียรติเป็นประธานเปิดการประชุม ณ โรงแรมแชงกรีล่า จังหวัดเชียงใหม่
และในช่วงบ่ายวันเดียวกัน ได้มีการประชุมโต๊ะกลมของหุ้นส่วนเพื่อการพัฒนา โดยในที่ประชุมกล่าวถ้อยแถลงและให้การสนับสนุนโครงการภายใต้ GMS ของภูมิภาคน้ำโขงให้มีความเจริญเติบโตทางเศรษฐกิจและมีการอนุรักษ์ทรัพยากรธรรมชาติเพื่อการพัฒนาที่ยั่งยืนอย่างสมดุลต่อไป

ที่มา : http://www.thaigov.go.th/news/contents/details/9759
