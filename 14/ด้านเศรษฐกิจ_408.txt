รัฐบาลไทย-ข่าวทำเนียบรัฐบาล-ดร.พิเชฐฯ ปาฐกถาในงาน “3rd Asia-Pacific Digital Societies Policy Forum 2017”

วันจันทร์ที่ 15 พฤษภาคม 2560
ดร.พิเชฐฯ ปาฐกถาในงาน “3rd Asia-Pacific Digital Societies Policy Forum 2017”
ดร.พิเชฐฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ได้รับเกียรติจากสหภาพโทรคมนาคมระหว่างประเทศ (International Telecommunication Union : ITU) และ GSM Association (GSMA) เชิญปาฐกถาในงาน “3rd Asia-Pacific Digital Societies Policy Forum 2017” ที่จัดขึ้นเมื่อวันที่ 8-9 พฤษภาคมที่ผ่านมา โดยกล่าวถึงความพยายามของรัฐบาลไทยในการนำเอาระบบการสื่อสารและเทคโนโลยีดิจิทัล มาใช้ประโยชน์เพื่อขับเคลื่อนเศรษฐกิจและสังคมของประเทศ และลดความเหลื่อมล้ำทางดิจิทัลให้กับคนไทย รวมถึงโอกาสที่หลายประเทศจะได้ร่วมมือกันในการพัฒนาระบบการสื่อสารและเทคโนโลยีดิจิทัล สำหรับงานครั้งนี้ มีผู้กำหนดนโยบาย ผู้ประกอบการ ผู้ให้ใบอนุญาต และผู้มีส่วนได้ส่วนเสียในอุตสาหกรรมโทรคมนาคม จากกลุ่มประเทศเอเชีย-แปซิฟิก เข้าร่วมงานดังกล่าวเป็นจำนวนมาก ณ โรงแรมเซนทารา แกรนด์และบางกอกคอนเวนชั่นเซ็นเตอร์ แอท เซ็นทรัลเวิลด์ กรุงเทพฯ เมื่อวันที่ 8 พฤษภาคมที่ผ่านมา
*************************

ที่มา : http://www.thaigov.go.th/news/contents/details/3733
