รัฐบาลไทย-ข่าวทำเนียบรัฐบาล- “ยุติธรรม” พิจารณาร่างบันทึกความเข้าใจ (MOU) โครงการ Carcel Garment Production เพื่อสร้างความร่วมมือในการพัฒนาคุณภาพชีวิตให้แก่ผู้ต้องขังหญิง

วันอังคารที่ 10 ตุลาคม 2560
“ยุติธรรม” พิจารณาร่างบันทึกความเข้าใจ (MOU) โครงการ Carcel Garment Production เพื่อสร้างความร่วมมือในการพัฒนาคุณภาพชีวิตให้แก่ผู้ต้องขังหญิง
นางกรรณิการ์ แสงทอง รองปลัดกระทรวงยุติธรรม เป็นประธานการประชุมพิจารณาร่างบันทึกความเข้าใจ (MOU) โครงการ Carcel Garment Production เพื่อสร้างความร่วมมือในการพัฒนาคุณภาพชีวิตให้แก่ผู้ต้องขังหญิง
เมื่อวันอังคารที่ ๑๐ ตุลาคม ๒๕๖๐ เวลา ๑๐.๐๐ น.
นางกรรณิการ์ แสงทอง รองปลัดกระทรวงยุติธรรม
เป็นประธานการประชุมพิจารณาร่างบันทึกความเข้าใจ (MOU) โครงการ Carcel Garment Production
ระหว่างกระทรวงยุติธรรม โดยโครงการกำลังใจฯ สำนักงานปลัดกระทรวงยุติธรรม
กับ “Carcel” (บริษัท Made In Prison IVS จำกัด) แห่งราชอาณาจักรเดนมาร์ก
เพื่อพัฒนาคุณภาพชีวิตผู้ต้องขังหญิงด้วยการสร้างความร่วมมือในการเสริมสร้างทักษะและสร้างงาน
ที่ต้องอาศัยฝีมือชั้นสูง โดยจัดให้มีการฝึกอบรมวิชาชีพที่เหมาะสมกับตลาดแรงงานให้แก่ผู้ต้องขังหญิง
รวมทั้งสร้างความร่วมมือในการจัดตั้งการผลิตเสื้อผ้าที่มีคุณภาพสูง ณ ทัณฑสถานหญิงเชียงใหม่
ตลอดจนสร้างรายได้จากการฝึกวิชาชีพให้แก่ผู้ต้องขังหญิงและพัฒนาความร่วมมือ
ในการขับเคลื่อนโครงการฯ ให้สามารถขยายไปสู่เรือนจำอื่นๆ ในอนาคต
อันจะส่งผลให้การคืนคนดีสู่สังคมของผู้ต้องขังหญิงประสบความสำเร็จตามข้อกำหนดกรุงเทพ (Bangkok Rules)
ทั้งนี้ ที่ประชุมได้มีข้อเสนอแนะให้ปรับแก้ไขถ้อยคำในร่างบันทึกความเข้าใจดังกล่าว ให้มีความเหมาะสม
รวมทั้งปรับแก้ไขแผนการดำเนินงานและระยะเวลาในการดำเนินโครงการให้มีความชัดเจนมากยิ่งขึ้น
โดยมี ผู้แทนจากหน่วยงาน Carcel แห่งราชอาณาจักรเดนมาร์ก
ตลอดจนผู้แทนสำนักกิจการในพระดำริพระเจ้าหลานเธอ พระองค์เจ้าพัชรกิติยาภา
กองการต่างประเทศ สำนักงานปลัดกระทรวงยุติธรรม กรมราชทัณฑ์ และเจ้าหน้าที่ที่เกี่ยวข้อง เข้าร่วมฯ
ณ ห้องประชุม ค.ต.ป. ชั้น ๙ อาคาราชบุรีดิเรกฤทธิ์ ศูนย์ราชการเฉลิมพระเกียรติฯ

ที่มา : http://www.thaigov.go.th/news/contents/details/7291
