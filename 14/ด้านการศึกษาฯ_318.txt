รัฐบาลไทย-ข่าวทำเนียบรัฐบาล-รมว.ดิจิทัลฯ ร่วมปาฐกถาพิเศษในงานสัมมนาหัวข้อ “แผนงานกองทุนธุรกิจด้านดิจิทัล”

วันพฤหัสบดีที่ 24 สิงหาคม 2560
รมว.ดิจิทัลฯ ร่วมปาฐกถาพิเศษในงานสัมมนาหัวข้อ “แผนงานกองทุนธุรกิจด้านดิจิทัล”
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) กล่าวปาฐกถาพิเศษหัวข้อ “แผนงานกองทุนธุรกิจด้านดิจิทัล” ในงานสัมมนา “Australian - Thai Chamber of Commerce Joint Business Luncheon Meeting: “Plans for the Digital Economy Fund” โดยหอการค้าออสเตรเลีย-ไทย หอการค้าอเมริกันประจำประเทศไทย หอการค้าอังกฤษ-ไทย หอการค้าฝรั่งเศส-ไทย หอการค้าเนเธอร์แลนด์-ไทย และหอการค้าแอฟริกาใต้-ไทย ร่วมกันจัดขึ้น ทั้งนี้ การจัดตั้ง “กองทุนดิจิทัล” เพื่อสนับสนุนผู้ประกอบการธุรกิจทางด้านดิจิทัลทั้งรุ่นเก่าและรุ่นใหม่ ซึ่งงบประมาณจากกองทุนดังกล่าวจะเริ่มให้การสนับสนุนกับภาคธุรกิจในประเทศไทยภายในเดือนกันยายน 2560 รวมถึงโครงการสำคัญของภาครัฐในการจัดตั้ง  “Digital Park” หรือ เขตส่งเสริมอุตสาหกรรมและนวัตกรรมดิจิทัล ที่อำเภอศรีราชา จังหวัดชลบุรี ด้วย งานสัมมนาดังกล่าวจัดขึ้นเมื่อวันที่ 23 สิงหาคม 2560 ณ โรงแรมโซ โซฟิเทล ถนนสาทรเหนือ กรุงเทพฯ
*********************

ที่มา : http://www.thaigov.go.th/news/contents/details/6167
