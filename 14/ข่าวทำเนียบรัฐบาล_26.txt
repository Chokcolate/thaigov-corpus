รัฐบาลไทย-ข่าวทำเนียบรัฐบาล-พลเอก ธนะศักดิ์ ปฏิมาประกร รอง นรม. ร่วมงานฌาปนกิจศพสมเด็จวิบุลปัญญา สก อาน รองนายกรัฐมนตรีและรัฐมนตรีประจำสำนักคณะรัฐมนตรีกัมพูชา

วันพฤหัสบดีที่ 23 มีนาคม 2560
พลเอก ธนะศักดิ์ ปฏิมาประกร รอง นรม. ร่วมงานฌาปนกิจศพสมเด็จวิบุลปัญญา สก อาน รองนายกรัฐมนตรีและรัฐมนตรีประจำสำนักคณะรัฐมนตรีกัมพูชา
พลเอก ธนะศักดิ์ ปฏิมาประกร รองนายกรัฐมนตรี ในฐานะผู้แทนนายกรัฐมนตรี ร่วมงานฌาปนกิจศพสมเด็จวิบุลปัญญา สก อาน รองนายกรัฐมนตรีและรัฐมนตรีประจำสำนักคณะรัฐมนตรีกัมพูชา
เมื่อวันที่ 19 มีนาคม 2560 พลเอก ธนะศักดิ์ ปฏิมาประกร รองนายกรัฐมนตรี และประธานกรรมการกิตติมศักดิ์สมาคมมิตรภาพไทย-กัมพูชา ได้เดินทางเยือนกรุงพนมเปญ ประเทศกัมพูชา ในฐานะผู้แทนนายกรัฐมนตรี และผู้แทนรัฐบาลไทย เพื่อร่วมงานฌาปนกิจศพสมเด็จวิบุลปัญญา สก อาน รองนายกรัฐมนตรีและรัฐมนตรีประจำสำนักคณะรัฐมนตรีกัมพูชา ซึ่งถึงแก่อสัญกรรม เมื่อวันที่ ๑๕ มีนาคม ๒๕๖๐ เวลา ๑๘.๓๒ น. ณ กรุงปักกิ่ง สาธารณรัฐประชาชนจีน ระหว่างวันที่ 18-19 มีนาคม 2560
ในโอกาสนี้ นายกรัฐมนตรีได้ส่งสารแสดงความเสียใจถึงสมเด็จอัคคมหาเสนาบดีเดโชฮุน เซน นายกรัฐมนตรีแห่งราชอาณาจักรกัมพูชา ต่อการถึงแก่อสัญกรรมของสมเด็จวิบุลปัญญา สก อาน รองนายกรัฐมนตรีและรัฐมนตรีประจำสำนักคณะรัฐมนตรีกัมพูชา แล้วเมื่อวันที่ 15 มีนาคม 2560 โดยได้กล่าวยกย่องรองนายกรัฐมนตรีและรัฐมนตรีประจำสำนักคณะรัฐมนตรีกัมพูชา ที่มีบทบาทสำคัญอย่างยิ่งต่อการส่งเสริมความสัมพันธ์ระหว่างไทยและกัมพูชาให้แน่นแฟ้น ตลอดระยะเวลาในการตำแหน่งรัฐมนตรีว่าการกระทรวงและประธานสมาคมมิตรภาพกัมพูชา-ไทย ยิ่งมาโดยตลอดด้วย
*******

ที่มา : http://www.thaigov.go.th/news/contents/details/2580
