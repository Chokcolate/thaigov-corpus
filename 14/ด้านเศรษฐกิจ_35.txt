รัฐบาลไทย-ข่าวทำเนียบรัฐบาล-รมว.ดิจิทัลฯ เป็นประธานและปาฐกถาพิเศษในงาน “Thailand Food Innovation Forum 2017”

วันพุธที่ 22 มีนาคม 2560
รมว.ดิจิทัลฯ เป็นประธานและปาฐกถาพิเศษในงาน “Thailand Food Innovation Forum 2017”
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานกล่าวเปิดงาน “Thailand Food Innovation Forum 2017” พร้อมปาฐกถาพิเศษหัวข้อ “อาหารไทย สู่ตลาดโลกอย่างก้าวกระโดดได้อย่างไร?” ซึ่งหอการค้าไทยและสภาหอการค้าแห่งประเทศไทย จัดขึ้นเพื่อเป็นเวทีให้กับผู้ประกอบการ โดยเฉพาะ SMEs และ Startup พบปะกับนักวิจัยจากหน่วยงานต่างๆ พร้อมกับการนำเสนอตัวอย่างความสำเร็จของผู้ประกอบการในการนำเทคโนโลยีและนวัตกรรมต่อยอดเชิงพาณิชย์ เพราะปัจจุบันอุตสาหกรรมอาหารนับมีบทบาทสำคัญในการขับเคลื่อนเศรษฐกิจของประเทศ และที่ผ่านมาประเทศไทยส่งออกอาหารเป็นอันดับ 1 ของอาเซียน และเป็นอันดับที่ 12 ของโลก โดยสถาบันอาหารคาดว่าตัวเลขการส่งออกอาหารปี 2560 จะมีมูลค่าประมาณ 1,050,000 ล้านบาท ซึ่งการใช้นวัตกรรมและเทคโนโลยีดิจิทัลจะสามารถสร้างมูลค่าเพิ่มให้กับอาหารได้อีกเป็นจำนวนมาก ทั้งนี้ ภายในงานดังกล่าวมีหน่วยงานทั้งภาครัฐ ภาคเอกชน และสถาบันการศึกษา เข้าร่วมจัดนิทรรศการ และ Display Products ต่างๆ ณ ห้อง Ballroom ศูนย์การประชุมแห่งชาติสิริกิติ์ ถนนรัชดาภิเษก เขตคลองเตย กรุงเทพฯ เมื่อวันที่ 20 มีนาคม 2560
***********************

ที่มา : http://www.thaigov.go.th/news/contents/details/2565
