รัฐบาลไทย-ข่าวทำเนียบรัฐบาล-รัฐบาลส่งเสริมการลงทุนในระเบียงเศรษฐกิจพิเศษ

วันศุกร์ที่ 21 เมษายน 2560
รัฐบาลส่งเสริมการลงทุนในระเบียงเศรษฐกิจพิเศษ
รัฐบาลมีมาตรการเพื่อส่งเสริมการลงทุนในอุตสาหกรรมเป้าหมาย ในพื้นที่พัฒนาเศรษฐกิจพิเศษ
ต่อจากนี้ไป ขอเชิญรับฟังไทยคู่ฟ้า ครับ
รัฐบาลออกมาตรการส่งเสริมการลงทุนในพื้นที่ระเบียงเศรษฐกิจพิเศษ ซึ่งครอบคลุมพื้นที่ จ.ฉะเชิงเทรา ชลบุรี และระยอง โดยกำหนดกลุ่มอุตสาหกรรมที่จะให้การส่งเสริม ได้แก่ ยานยนต์สมัยใหม่ อิเล็กทรอนิกส์อัจฉริยะ การท่องเที่ยวกลุ่มรายได้ดีและเชิงสุขภาพ การแปรรูปอาหาร เครื่องจักรอัตโนมัติและหุ่นยนต์ การบิน เคมีชีวภาพและปิโตรเคมีที่เป็นมิตรสิ่งแวดล้อม ดิจิทัล และการแพทย์ครบวงจร รวมถึงกิจการที่สนับสนุนการพัฒนาระเบียงเศรษฐกิจ โดยหลังจากสิทธิในการยกเว้นภาษีเงินได้นิติบุคคลสิ้นสุดลงแล้ว ให้ลดหย่อนภาษีเงินได้นิติบุคคลร้อยละ 50 เป็นเวลา 5 ปี โดยจะต้องยื่นขอรับการส่งเสริมการลงทุนได้ภายในปี 2560 สำหรับผู้ที่สนใจให้ตรวจสอบรายชื่อกิจการที่เข้าข่ายได้รับการส่งเสริมได้ที่ www.boi.go.th
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/3188
