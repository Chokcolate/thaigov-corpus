รัฐบาลไทย-ข่าวทำเนียบรัฐบาล-รมว.ดิจิทัลฯ หารือความร่วมมือด้าน ICT ระหว่างไทยและเวียดนาม

วันศุกร์ที่ 18 สิงหาคม 2560
รมว.ดิจิทัลฯ หารือความร่วมมือด้าน ICT ระหว่างไทยและเวียดนาม
รมว.ดิจิทัลฯ
ดร. พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ร่วมหารือทวิภาคีกับนายเจือง มินห์ ต๊วน (Mr.Truong Minh Tuan) รัฐมนตรีว่าการกระทรวงสารสนเทศและการสื่อสาร สาธารณรัฐสังคมนิยมเวียดนาม โดยมีประเด็นการหารือเกี่ยวกับความร่วมมือระหว่างไทยและเวียดนามในด้านความมั่นคงปลอดภัยทางไซเบอร์ การขยายโครงข่ายอินเทอร์เน็ตความเร็วสูง ความร่วมมือด้านการไปรษณีย์ และความร่วมมือด้านเทคโนโลยีสารสนเทศและการสื่อสาร (ICT) อื่นๆ เนื่องจากปัจจุบันเทคโนโลยีดิจิทัลและ ICT เป็นกลไกสำคัญในการพัฒนาเศรษฐกิจของประเทศ และเชื่อมั่นว่าทั้งสองฝ่ายจะสามารถร่วมมือกันพัฒนาประเทศและภูมิภาคอาเซียนให้เข้มแข็งขึ้นต่อไปในอนาคต เมื่อวันที่ 18 สิงหาคม 2560 ณ โรงแรมพลาซ่า แอทธินี กรุงเทพฯ
***********************

ที่มา : http://www.thaigov.go.th/news/contents/details/6050
