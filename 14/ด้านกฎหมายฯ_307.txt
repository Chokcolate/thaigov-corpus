รัฐบาลไทย-ข่าวทำเนียบรัฐบาล-“ยุติธรรม” พิจารณาหาแนวทางการดำเนินการตาม พ.ร.บ.ส่งเสริมและพัฒนาคุณภาพชีวิตคนพิการฯ

วันอังคารที่ 7 พฤศจิกายน 2560
“ยุติธรรม” พิจารณาหาแนวทางการดำเนินการตาม พ.ร.บ.ส่งเสริมและพัฒนาคุณภาพชีวิตคนพิการฯ
กระทรวงยุติธรรม พิจารณาหาแนวทางเพื่อดำเนินการตาม พ.ร.บ.ส่งเสริมและพัฒนาคุณภาพชีวิตคนพิการฯ
ที่มุ่งส่งเสริมให้คนพิการมีงานทำมากยิ่งขึ้น
ในวันอังคารที่ ๗ พฤศจิกายน ๒๕๖๐ เวลา ๑๐.๐๐ น. ณ ห้องประชุมกระทรวงยุติธรรม ๑ ชั้น ๙
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานการประชุมคณะกรรมการส่งเสริมและพัฒนาคุณภาพชีวิตคนพิการ
กระทรวงยุติธรรม ครั้งที่ ๑/๒๕๖๐
เพื่อพิจารณากำหนดแนวทางในการดำเนินการ
ตาม พ.ร.บ.ส่งเสริมและพัฒนาคุณภาพชีวิตคนพิการ พ.ศ.๒๕๖๐
และที่แก้ไขเพิ่มเติม (ฉบับที่ ๒) พ.ศ.๒๕๕๖ ที่มุ่งเน้นให้ส่วนราชการจ้างคนพิการ
เข้าทำงานในหน่วยงานของรัฐ เพื่อให้เป็นไปตามมติคณะรัฐมนตรี
ที่กำหนดให้หน่วยงานของรัฐต้องรับคนพิการที่สามารถทำงานได้เข้าทำงาน
ตามมาตรา ๓๓ หรือให้สัมปทานจัดสถานที่จำหน่ายสินค้าหรือบริการ
หรือให้ความช่วยเหลืออื่นใดแก่คนพิการ หรือผู้ดูแลคนพิการแทน
ตามมาตรา ๓๕ ให้ครบตามอัตราส่วนที่กฎหมายกำหนด ภายในปีงบประมาณ พ.ศ.๒๕๖๑
โดยมี พันตำรวจเอกณรัชต์ เศวตนันทน์ อธิบดีกรมราชทัณฑ์
ผู้แทนจากหน่วยงานในสังกัดกระทรวงยุติธรรม และเจ้าหน้าที่ที่เกี่ยวข้อง เข้าร่วมฯ
ทั้งนี้ ที่ประชุมได้มีแนวทางกำหนดแผนงานแบ่งเป็น ๓ ส่วน ได้แก่
๑) การสำรวจความต้องการรับคนพิการเข้าทำงานของหน่วยงานในสังกัดกระทรวงยุติธรรม
๒) การจัดให้มีคนพิการเข้าทำงานในอัตราส่วนที่กำหนด
และ ๓) การสร้างแผนทางเลือกในกรณีที่หน่วยงานในสังกัดกระทรวงยุติธรรมไม่รับคนพิการเข้าทำงาน

ที่มา : http://www.thaigov.go.th/news/contents/details/7883
