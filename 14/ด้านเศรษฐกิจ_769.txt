รัฐบาลไทย-ข่าวทำเนียบรัฐบาล-สำนักงานสลากกินแบ่งรัฐบาลพร้อมออกสลากสัญจร งวดประจำวันที่ 1 กรกฎาคม 2560 นี้ ณ ห้องคอนเวนชั่นฮอลล์  โรงแรมอัลวาเรซ โฮเทล (เทพนคร) อำเภอเมืองบุรีรัมย์ จังหวัดบุรีรัมย์

วันศุกร์ที่ 30 มิถุนายน 2560
สำนักงานสลากกินแบ่งรัฐบาลพร้อมออกสลากสัญจร งวดประจำวันที่ 1 กรกฎาคม 2560 นี้ ณ ห้องคอนเวนชั่นฮอลล์  โรงแรมอัลวาเรซ โฮเทล (เทพนคร) อำเภอเมืองบุรีรัมย์ จังหวัดบุรีรัมย์
ผอ.สำนักงานสลากกินแบ่งรัฐบาล เปิดเผยต่อผู้สื่อข่าวว่า ในการออกรางวัลงวดประจำวันที่ 1 กรกฎาคม 2560 นี้ สำนักงานสลากกินแบ่งรัฐบาลจะเดินทางไปออกรางวัลสลากสัญจรที่ ณ ห้องคอนเวนชั่นฮอลล์  โรงแรมอัลวาเรซ โฮเทล (เทพนคร) อำเภอเมืองบุรีรัมย์ จังหวัดบุรีรัมย์
พลตรีฉลองรัฐ นาคอาทิตย์ ผู้อำนวยการสำนักงานสลากกินแบ่งรัฐบาล เปิดเผยต่อผู้สื่อข่าวว่า ในการออกรางวัลงวดประจำวันที่ 1 กรกฎาคม 2560 นี้ สำนักงานสลากกินแบ่งรัฐบาลจะเดินทางไปออกรางวัลสลากสัญจรที่ ณ ห้องคอนเวนชั่นฮอลล์  โรงแรมอัลวาเรซ โฮเทล (เทพนคร) อำเภอเมืองบุรีรัมย์ จังหวัดบุรีรัมย์ เพื่อเปิดโอกาส ให้ประชาชนในต่างจังหวัดได้เห็นขั้นตอนและวิธีการตลอดจนอุปกรณ์ที่ใช้ในการออกรางวัลด้วยตนเอง จะได้ไม่หลงเชื่อข่าวลือเรื่องเลขเด็ดจากกลุ่มมิจฉาชีพที่ทำการหลอกลวงต้มตุ๋นโดยการส่งจดหมายแอบอ้างว่าสามารถให้ตัวเลขที่จะออกรางวัลได้ โดยการออกรางวัลครั้งนี้ ผู้ว่าราชการจังหวัดบุรีรัมย์ ให้เกียรติเป็นประธานกรรมการออกรางวัลรวมทั้งข้าราชการระดับสูง ผู้นำชุมชนและผู้แทนสื่อมวลชนในพื้นที่ร่วมเป็นคณะกรรมการออกรางวัล รวมทั้งจะเชิญข้าราชการของจังหวัดร่วมทำหน้าที่หมุนวงล้อสลับกับพนักงานหมุนวงล้อของสำนักงานสลากกินแบ่งรัฐบาลด้วย
ประชาชนที่สนใจสามารถเข้าชมการออกรางวัลได้ด้วยตนเอง พร้อมนำบัตรประจำตัวประชาชนแสดงในวันดังกล่าวด้วย นอกจากนี้ ยังสามารถรับชมการถ่ายทอดสดได้ทางช่องทางต่างๆ ดังนี้
- สถานีวิทยุโทรทัศน์แห่งประเทศไทย ช่อง 11 กรมประชาสัมพันธ์ ตั้งแต่เวลา 15.00 - 16.00 น.
- สถานีโทรทัศน์ไทยรัฐทีวี ตั้งแต่เวลา 14.00 เป็นต้นไป
- สถานีโทรทัศน์ข่าวสปริงนิวส์ ตั้งแต่เวลา 14.30 น. เป็นต้นไป
- รับฟังการถ่ายทอดเสียงทางสถานีวิทยุกระจายเสียงแห่งประเทศไทย กรมประชาสัมพันธ์ และทางสถานีวิทยุสปริงเรดิโอ เอฟเอ็ม 98.5 MHz ตั้งแต่เวลา 14.30 น. เป็นต้นไป
ผู้อำนวยการสำนักงานสลากกินแบ่งรัฐบาล กล่าวเพิ่มเติมว่า นอกจากการเดินทางมาออกรางวัลสลากสัญจรแล้ว สำนักงานสลากกินแบ่งรัฐบาลยังได้จัดกิจกรรมเพื่อดูแลสังคม โดยร่วมกับสถาบันสุขภาพเด็กแห่งชาติมหาราชินี จัดเลี้ยงอาหารกลางวันเด็กและผู้ปกครอง รวมทั้งเจ้าหน้าที่ที่เกี่ยวข้องและจัดหน่วยแพทย์เคลื่อนที่ให้บริการตรวจสุขภาพแก่เด็ก ณ ศูนย์การศึกษาพิเศษประจำจังหวัดบุรีรัมย์ ในวันที่ 30 มิถุนายน 2560 บริเวณห้องคอนเวนชั่นฮอลล์  โรงแรมอัลวาเรซ โฮเทล (เทพนคร) อำเภอเมืองบุรีรัมย์ จังหวัดบุรีรัมย์ ผู้อำนวยการสำนักงานสลากกินแบ่งรัฐบาลกล่าวในตอนท้ายว่า สำนักงานสลากกินแบ่งรัฐบาลขอเชิญพี่น้องประชาชนชาวจังหวัดบุรีรัมย์และจังหวัดใกล้เคียงร่วมชมการออกรางวัลสลากสัญจรครั้งนี้ได้ในวันที่ 1 กรกฎาคม 2560 รวมทั้งติดตามความเคลื่อนไหวและภารกิจที่น่าสนใจของสำนักงานสลากกินแบ่งรัฐบาล ได้ที่  www.glo.or.th

ที่มา : http://www.thaigov.go.th/news/contents/details/4906
