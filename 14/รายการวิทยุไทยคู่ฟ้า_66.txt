รัฐบาลไทย-ข่าวทำเนียบรัฐบาล-รัฐบาลหนุนผู้ประกอบการ ยกระดับสินค้าตามมาตรฐาน มอก.

วันศุกร์ที่ 19 พฤษภาคม 2560
รัฐบาลหนุนผู้ประกอบการ ยกระดับสินค้าตามมาตรฐาน มอก.
รัฐบาลเสริมความรู้ความเข้าใจ เกี่ยวกับมาตรฐานผลิตภัณฑ์ หรือ มอก. เพื่อให้ผู้ประกอบการสามารถพัฒนาผลิตภัณฑ์ให้ได้มาตรฐาน เพิ่มขีดความสามารถในการแข่งขันให้แก่ธุรกิจของตนเอง
ต่อจากนี้ไป ขอเชิญรับฟังไทยคู่ฟ้า ครับ
รัฐบาลจัดทำโครงการพัฒนาผู้ประกอบการเพื่อการรับรองคุณภาพผลิตภัณฑ์ สร้างความรู้ความเข้าใจในมาตรฐานผลิตภัณฑ์อุตสาหกรรมหรือ มอก. แก่ผู้ประกอบการ โดยในปี 2560 มีผู้ประกอบการเข้าร่วมโครงการแล้วจาก 11 กลุ่มผลิตภัณฑ์ เช่น ผู้ผลิตถุงมือยางที่ใช้ในงานบ้าน ผู้ผลิตสีย้อมไม้ในน้ำมัน ผู้ผลิตฟองน้ำลาเท็กซ์สำหรับทำหมอน เป็นต้น ทำให้ผู้ประกอบการรับทราบถึงความสำคัญของการพัฒนาสินค้าให้มีมาตรฐาน ช่วยยกระดับคุณภาพของผลิตภัณฑ์ให้เป็นที่ยอมรับในตลาดสากล ส่งเสริมให้ประเทศไทยมีขีดความสามารถในการแข่งขันมากขึ้น ทั้งนี้ ผู้ประกอบการที่สนใจเข้าร่วมโครงการ สามารถสอบถามรายละเอียดได้ที่สำนักงานมาตรฐานผลิตภัณฑ์อุตสาหกรรม โทรศัพท์ 0 2202 3431
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/3840
