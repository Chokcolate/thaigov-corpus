รัฐบาลไทย-ข่าวทำเนียบรัฐบาล-รองปลัดกระทรวงยุติธรรม เป็นผู้แทน ยธ. ให้การต้อนรับคณะวุฒิสภากัมพูชา

วันอังคารที่ 26 กันยายน 2560
รองปลัดกระทรวงยุติธรรม เป็นผู้แทน ยธ. ให้การต้อนรับคณะวุฒิสภากัมพูชา
นายวิทยา สุริยะวงค์ รองปลัดกระทรวงยุติธรรม
เป็นผู้แทนคณะผู้บริหารกระทรวงยุติธรรม
ให้การต้อนรับ H.E. Mr. OUK BOUNCHHOEUN ประธานคณะกรรมการการกฎหมาย
และการยุติธรรม วุฒิสภา แห่งราชอาณาจักรกัมพูชา พร้อมคณะฯ
เมื่อวันอังคารที่ ๒๖ กันยายน ๒๕๖๐ เวลา ๐๙.๐๐ น.
ณ ห้องประชุมกระทรวงยุติธรรม ๑ ชั้น ๙
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
นายวิทยา สุริยะวงค์ รองปลัดกระทรวงยุติธรรม
เป็นผู้แทนคณะผู้บริหารกระทรวงยุติธรรม
ให้การต้อนรับ H.E. Mr. OUK BOUNCHHOEUN ประธานคณะกรรมการการกฎหมาย
และการยุติธรรม วุฒิสภา แห่งราชอาณาจักรกัมพูชา พร้อมคณะฯ
เพื่อแลกเปลี่ยนความคิดเห็นเกี่ยวกับระบบกฎหมายและกระบวนการยุติธรรม
รวมถึงการให้ความช่วยเหลือแก่ประชาชนทางกฎหมาย และการส่งเสริมให้ประชาชนเข้าถึงความยุติธรรม
ในการนี้ รองปลัดกระทรวงยุติธรรม กล่าวว่า ถือเป็นโอกาสอันดีที่คณะกรรมการการกฎหมาย
และการยุติธรรม วุฒิสภา แห่งราชอาณาจักรกัมพูชา
เดินทางมาแลกเปลี่ยนความรู้ในด้านของการดำเนินงานทางกระบวนการยุติธรรม
ในฐานะประเทศเพื่อนบ้านใกล้เคียง มีความยินดีที่จะแลกเปลี่ยนข้อมูลดังกล่าว
เพื่อแก้ไขปัญหา และพัฒนาการดำเนินงานด้านกระบวนการยุติธรรมของทั้งสองประเทศ ต่อไป

ที่มา : http://www.thaigov.go.th/news/contents/details/6981
