รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ ร่วมคณะรองนายกรัฐมนตรี เปิดงาน “Astana Expo 2017”

วันพุธที่ 16 สิงหาคม 2560
รมว.กระทรวงดิจิทัลฯ ร่วมคณะรองนายกรัฐมนตรี เปิดงาน “Astana Expo 2017”
รมว.กระทรวงดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม เดินทางเข้าร่วมงานนิทรรศการโลก “Astana Expo 2017” โดยมี พลเอก ธนะศักดิ์ ปฏิมาประกร รองนายกรัฐมนตรี และ พลอากาศเอก ประจิน จั่นตอง รองนายกรัฐมนตรี เป็นหัวหน้าคณะ พร้อมทั้งเป็นประธานร่วมในพิธีเปิดงานวันวัฒนธรรมไทย ด้วยการเข้าร่วมขบวนพาเหรดวัฒนธรรมไทยและตีกลองเป็นสัญลักษณ์ของการเปิดงานฯ ซึ่งมี นายเยลซาน เบอทานอฟ (H.E. Mr. Yelzhan Birtanov) รัฐมนตรีว่าการกระทรวงสาธารณสุข คาซัคสถาน ร่วมให้การต้อนรับ ทั้งนี้ ประเทศไทยถือเป็น 1 ใน 115 ประเทศทั่วโลก ที่ได้เข้าร่วมจัดงานดังกล่าว โดยกระทรวงพลังงานเป็นหน่วยงานหลักในการจัดแสดงผลงานครั้งนี้ ภายใต้แนวคิด “พลังงานแห่งอนาคต : future energy” เมื่อวันที่ 12 สิงหาคม 2560 ณ กรุงอัสตานา สาธารณรัฐคาซัคสถาน
*************************

ที่มา : http://www.thaigov.go.th/news/contents/details/5971
