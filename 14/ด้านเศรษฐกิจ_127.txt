รัฐบาลไทย-ข่าวทำเนียบรัฐบาล-การประชุมรัฐมนตรีว่าการกระทรวงการคลังและผู้ว่าการธนาคารกลางอาเซียน (ASEAN Finance Ministers and Central Bank Governors’ Meeting: AFMGM)

วันอังคารที่ 4 เมษายน 2560
การประชุมรัฐมนตรีว่าการกระทรวงการคลังและผู้ว่าการธนาคารกลางอาเซียน (ASEAN Finance Ministers and Central Bank Governors’ Meeting: AFMGM)
การประชุมรัฐมนตรีว่าการกระทรวงการคลังและผู้ว่าการธนาคารกลางอาเซียน การประชุมรัฐมนตรีว่าการกระทรวงการคลังอาเซียน และการประชุมอื่น ๆ ที่เกี่ยวข้อง ระหว่างวันที่ 6 - 7 เมษายน 2560 ณ เมืองเซบู สาธารณรัฐฟิลิปปินส์
การประชุมรัฐมนตรีว่าการกระทรวงการคลังและผู้ว่าการธนาคารกลางอาเซียน (ASEAN Finance Ministers and Central Bank Governors’ Meeting: AFMGM) การประชุมรัฐมนตรีว่าการกระทรวงการคลังอาเซียน (ASEAN Finance Minister’s Meeting: AFMM)
และการประชุมอื่น ๆ ที่เกี่ยวข้อง ระหว่างวันที่ 6 - 7 เมษายน 2560 ณ เมืองเซบู สาธารณรัฐฟิลิปปินส์
นายกฤษฎา จีนะวิจารณะ ผู้อํานวยการสํานักงานเศรษฐกิจการคลัง ในฐานะโฆษกกระทรวงการคลัง ได้เปิดเผยว่า รัฐมนตรีว่าการกระทรวงการคลังมีกำหนดจะเข้าร่วมการประชุมรัฐมนตรีว่าการกระทรวงการคลังและผู้ว่าการธนาคารกลางอาเซียน (ASEAN Finance Ministers and Central Bank Governors’ Meeting: AFMGM) ครั้งที่ 3 การประชุมรัฐมนตรีว่าการกระทรวงการคลัง (ASEAN Finance Ministers’ Meeting: AFMM) ครั้งที่ 21 และการประชุมอื่น ๆ ที่เกี่ยวข้อง ระหว่างวันที่ 6 - 7 เมษายน 2560 ณ เมืองเซบู สาธารณรัฐฟิลิปปินส์
การประชุมดังกล่าวจะมีการหารือในประเด็นสำคัญที่เกี่ยวข้องกับการรวมตัวของอาเซียนในด้านการเงิน ได้แก่ การพัฒนาตลาดทุน (Capital Market Development) การเปิดเสรีการค้าบริการทางการเงิน (Financial Services Account Liberalization) การเปิดเสรีบัญชีทุนเคลื่อนย้าย (Capital Account Liberalization) ระบบการชำระเงินและธุรกรรมทางการเงิน (Payment and Settlement System) การรวมตัวภาคการธนาคาร (Banking Integration) และการเข้าถึงบริการทางการเงิน (Financial Inclusion) ความคืบหน้าความร่วมมือทางการเงินอาเซียน ได้แก่
ความร่วมมือด้านศุลกากร ภาษี การประกันภัย และความร่วมมือด้านการเงินอาเซียน+3 ภายใต้กรอบแผนการดำเนินงานของประชาคมเศรษฐกิจอาเซียน 2025 (AEC Blueprint 2025)
ทั้งนี้ กระทรวงการคลังจะแถลงข่าวผลการประชุม AFMGM AFMM และการประชุมอื่นๆ ที่เกี่ยวข้องให้ทราบต่อไป
สำนักนโยบายเศรษฐกิจระหว่างประเทศ สำนักงานเศรษฐกิจการคลัง
โทร. (02) 273-9020 ต่อ 3621
ที่มา : กระทรวงการคลัง
ผู้นำเสนอ : กลุ่มสารนิเทศการคลัง สำนักงานปลัดกระทรวงการคลัง

ที่มา : http://www.thaigov.go.th/news/contents/details/2868
