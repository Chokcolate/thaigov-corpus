รัฐบาลไทย-ข่าวทำเนียบรัฐบาล-รมต.นร. ออมสินฯ รับมอบเงินบริจาคช่วยเหลือผู้ประสบภัยน้ำท่วม จากตัวแทน วปอ.58

วันศุกร์ที่ 4 สิงหาคม 2560
รมต.นร. ออมสินฯ รับมอบเงินบริจาคช่วยเหลือผู้ประสบภัยน้ำท่วม จากตัวแทน วปอ.58
ซึ่งเป็นนโยบายเร่งด่วนที่นายกรัฐมนตรี มอบหมายทุกหน่วยงานราชการที่เกี่ยวข้อง ให้เร่งดำเนินการช่วยเหลือและเยียวยา เพื่อบรรเทาความเดือดร้อนของประชาชนอย่างเต็มที่
วันนี้ (4 สิงหาคม 2560) เวลา 10.30 น. ณ ศูนย์รับบริจาคช่วยเหลือผู้ประสบภัยน้ำท่วม สำนักงานปลัดสำนักนายกรัฐมนตรี ทำเนียบรัฐบาล นายออมสิน ชีวะพฤกษ์ รัฐมนตรีประจำสำนักนายกรัฐมนตรี เป็นตัวแทนรัฐบาลรับมอบเงินบริจาคช่วยเหลือผู้ประสบอุทกภัย จากตัวแทนวิทยาลัยป้องกันราชอาณาจักร รุ่น 58 (วปอ.58) จำนวนเงิน 450,000 บาท
โอกาสนี้ รัฐมนตรีประจำสำนักนายกรัฐมนตรี ได้กล่าวขอบคุณตัวแทน วปอ.58 ที่ได้บริจาคช่วยเหลือผู้ประสบอุทกภัย ซึ่งเป็นนโยบายเร่งด่วนที่นายกรัฐมนตรี มอบหมายทุกหน่วยงานราชการที่เกี่ยวข้อง ให้เร่งดำเนินการช่วยเหลือและเยียวยา เพื่อบรรเทาความเดือดร้อนของประชาชนอย่างเต็มที่
จากนั้น รัฐมนตรีประจำสำนักนายกรัฐมนตรี ได้เปิดเผยกับสื่อมวลชนว่า วันนี้ สำนักนายกรัฐมนตรี ร่วมกับ บริษัท อสมท จำกัด (มหาชน) เตรียมจัดงาน “ประชารัฐร่วมใจ ใต้ร่มพระบารมี”  ใน เวลา 18.00 – 19.30 น. ณ ตึกสันติไมตรี ทำเนียบรัฐบาล โดยมี พล.อ.ประยุทธ์ จันทร์โอชา นายกรัฐมนตรีเป็นประธานในงาน จึงขอให้ช่วยกันประชาสัมพันธ์งานดังกล่าวเพื่อช่วยเหลือผู้ประสบอุทกภัยอีกทางหนึ่ง และได้แจ้งยอดรับเงินบริจาคในวันนี้ว่าประมาณ 130 ล้านบาทแล้ว พร้อมกล่าวย้ำว่าหลังเสร็จสิ้นงานในวันนี้แล้ว ประชาชนยังสามารถบริจาคได้ตลอดจนถึงเดือนกันยายน 2560 โดยนำใบเสร็จรับเงินที่บริจาคฯ ไปหักลดหย่อนภาษีได้ ทั้งนี้ เป็นไปตามหลักเกณท์ของกระทรวงการคลัง
อนึ่ง เมื่อช่วงเวลาเช้าวันนี้ 09.30 น. ปลัดสำนักนายกรัฐมนตรีเป็นผู้รับมอบ เงินบริจาคช่วยเหลือผู้ประสบอุทกภัยจากตัวแทนผู้บริหารกระบวนการยุติธรรมระดับสูง (บยส) รุ่นที่ 19   จำนวนเงิน 151,999 บาท
.................................................................
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/5708
