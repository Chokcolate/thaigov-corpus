รัฐบาลไทย-ข่าวทำเนียบรัฐบาล-รมว.ดิจิทัลฯ เปิดงานเสวนา “Smart City Start with Smart Governance”

วันอังคารที่ 26 กันยายน 2560
รมว.ดิจิทัลฯ เปิดงานเสวนา “Smart City Start with Smart Governance”
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานกล่าวเปิดงานเสวนาหัวข้อ “Smart City Start with Smart Governance” โดยชมรมนักข่าวสายเทคโนโลยีสารสนเทศ (ITPC) สมาคมนักข่าวนักหนังสือพิมพ์แห่งประเทศไทย จัดขึ้นภายในงาน “Digital Thailand Big Bang 2017” ภายใต้วัตถุประสงค์เพื่อให้ภาครัฐ ภาคเอกชน และภาคประชาชน ได้ตระหนักถึงความสำคัญด้านเทคโนโลยีสารสนเทศ พร้อมร่วมกันสร้างกรอบและผลักดันให้เกิดการปฏิบัติอย่างเป็นรูปธรรม รวมทั้งเป็นศูนย์กลางในการให้ความรู้ แนวทางในการปฏิบัติให้กับองค์กรและประชาชนทั่วไป เพื่อเป็นแนวปฏิบัติให้กับหน่วยงาน และประชาชน ให้สามารถใช้เทคโนโลยีสารสนเทศให้เกิดประโยชน์สูงสุดแก่ตนเองและเศรษฐกิจของประเทศ โดยยังคงรักษาความปลอดภัยของข้อมูลและสิทธิส่วนบุคคลได้ ในโอกาสนี้ ดร.พิเชฐฯ ยังได้เสนอแนวทางการทำงานร่วมกันของภาครัฐและสื่อมวลชน ซึ่งจะเป็นกลไกสำคัญในการสื่อสารการทำงานของภาครัฐสู่ภาคประชาชนอย่างต่อเนื่อง โดยทำงานร่วมกันในการผลักดันแผนงานด้านดิจิทัล เพื่อทำให้ประเทศไทยก้าวไปสู่ยุคไทยแลนด์ 4.0 อย่างแท้จริง เมื่อวันที่ 22 กันยายน 2560 ณ อาคารชาเลนเจอร์ 1-2 ศูนย์แสดงสินค้าและการประชุมอิมแพ็ค เมืองทองธานี อำเภอปากเกร็ด จังหวัดนนทบุรี
**********************

ที่มา : http://www.thaigov.go.th/news/contents/details/6969
