รัฐบาลไทย-ข่าวทำเนียบรัฐบาล-พิธีเปิดงานสมัชชาคุณธรรมภาคเหนือ

วันพฤหัสบดีที่ 22 มิถุนายน 2560
พิธีเปิดงานสมัชชาคุณธรรมภาคเหนือ
วันพฤหัสบดีที่ ๒๒ มิถุนายน ๒๕๖๐ เวลา ๑๐.๓๐ น. พลเอกธนะศักดิ์ ปฏิมาประกร รองนายกรัฐมนตรี เป็น เป็นประธานในพิธีเปิดงานสมัชชาคุณธรรมภาคเหนือ "รวมพลังประชารัฐขับเคลื่อนสังคมคุณธรรม : พอเพียง วินัย สุจริต จิตอาสา"
โดยมี นายวีระศักดิ์ วิจิตร์เเสงศรี ผู้ว่าราชการจังหวัดพิจิตร กล่าวรายงานในพิธี พร้อมด้วย ดร.ฉวีรัตน์ เกษตรสุนทร ผู้ช่วยรัฐมนตรีประจำกระทรวงวัฒนธรรม นายมานัส ทารัตน์ใจ อธิบดีกรมการศาสนา ผู้เเทนหน่วยงานที่เกี่ยวข้อง องค์กรภาคีเครือข่าย เครือข่ายสมัชชาคุณธรรมภาคเหนือ สำนักงานวัฒนธรรมจังหวัด ประชาชน ผู้บริหาร เเละเจ้าหน้าที่กรมการศาสนา เข้าร่วมในพิธี ณ ศาลาสภาบริหารคณะสงฆ์ วัดท่าหลวง อำเภอเมือง จังหวัดพิจิตร
กรมการศาสนา กระทรวงวัฒนธรรม เป็นองค์กรภาคีสมัชชาคุณธรรมเเห่งชาติ ร่วมกับ ศูนย์คุณธรรม(องค์กรมหาชน)เพื่อขับเคลื่อนงานด้านคุณธรรมทั้งระดับนโยบายเเละปฏิบัติ เพื่อให้เกิดการขยายผลการขับเคลื่อนคุณธรรมความดีในภูมิภาค ตามนโยบาย พลเอกธนะศักดิ์ ปฏิมาประกร รองนายกรัฐมนตรี ในฐานะประธานกรรมการส่งเสริมคุณธรรมเเห่งชาติ "รวมพลังประชารัฐขับเคลื่อนคุณธรรมความดี ตามวิถีพอเพียง"เพื่อเป็นเวทีกลางในการขับเคลื่อนคุณธรรมความดี เเละร่วมกันเเลกเปลี่ยนเรียนรู้ กำหนดเเนวทางการขับเคลื่อนวาระด้านคุณธรรมในภาคกลาง เพื่อรณรงค์เสริมสร้างคุณธรรม ๔ ประการ ได้เเก่ พอเพียง วินัย สุจริต จิตอาสา ให้เกิดการขับเคลื่อนคุณธรรมตามบริบทของเเต่ล่ะองค์กรอย่างเป็นรูปธรรมอย่างมีพลังจากทุกภาคส่วนในสังคม

ที่มา : http://www.thaigov.go.th/news/contents/details/4708
