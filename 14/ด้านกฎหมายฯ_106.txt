รัฐบาลไทย-ข่าวทำเนียบรัฐบาล- “ยุติธรรม” ลงนาม MOU เชื่อมโยงระบบสารสนเทศ  เร่งชำระหนี้ในคดีล้มละลาย และเพิ่มขีดความสามารถการแข่งขันระดับประเทศ

วันอังคารที่ 13 มิถุนายน 2560
“ยุติธรรม” ลงนาม MOU เชื่อมโยงระบบสารสนเทศ  เร่งชำระหนี้ในคดีล้มละลาย และเพิ่มขีดความสามารถการแข่งขันระดับประเทศ
นางสาวรื่นวดี สุวรรณมงคล อธิบดีกรมบังคับคดี
และนายมงคล พฤกษ์วัฒนา อธิบดีกรมโรงงานอุตสาหกรรม
ร่วมลงนามบันทึกข้อตกลงความร่วมมือการเชื่อมโยงข้อมูลผ่านทางระบบสารสนเทศ
ระหว่างกรมบังคับคดี และกรมโรงงานอุตสาหกรรม
เมื่อวันอังคารที่ ๑๓ มิถุนายน ๒๕๖๐ เวลา ๑๐.๓๐ น.
ณ ห้องประชุม ๕๐๙ ชั้น ๕ อาคารกรมโรงงานอุตสาหกรรม เขตราชเทวี กรุงเทพฯ
นางสาวรื่นวดี สุวรรณมงคล อธิบดีกรมบังคับคดี
และนายมงคล พฤกษ์วัฒนา อธิบดีกรมโรงงานอุตสาหกรรม
ร่วมลงนามบันทึกข้อตกลงความร่วมมือการเชื่อมโยงข้อมูลผ่านทางระบบสารสนเทศ
ระหว่างกรมบังคับคดี และกรมโรงงานอุตสาหกรรม
เรื่องการจดทะเบียนเครื่องจักรของกรมโรงงานอุตสาหกรรม
และข้อมูลบุคคลล้มละลายของกรมบังคับคดีที่เป็นข้อมูลสาธารณะเปิดเผยได้
เพื่อช่วยสนับสนุนการปฏิบัติงานในการตรวจสอบ จัดการกิจการทรัพย์สิน
และรวบรวมทรัพย์สินตามอำนาจหน้าที่ของเจ้าพนักงานพิทักษ์ทรัพย์
ตามที่กฎหมายล้มละลายกำหนดไว้ได้อย่างถูกต้อง ปลอดภัย และทันต่อเหตุการณ์
ลดระยะเวลาการติดตาม สืบค้น และรวบรวมทรัพย์สินเพื่อนำเงินมาชำระหนี้ให้แก่เจ้าหนี้ในคดีล้มละลาย
อันเป็นการเพิ่มประสิทธิภาพการปฏิบัติงานของเจ้าหน้าที่ให้รวดเร็ว และถูกต้องมากยิ่งขึ้น
ซึ่งเป็นกระบวนการหนึ่งในการเพิ่มขีดความสามารถในการแข่งขันให้กับประเทศ

ที่มา : http://www.thaigov.go.th/news/contents/details/4503
