รัฐบาลไทย-ข่าวทำเนียบรัฐบาล-รัฐบาลเดินหน้าศูนย์เรียนรู้ พัฒนาศักยภาพเกษตรกร

วันศุกร์ที่ 26 พฤษภาคม 2560
รัฐบาลเดินหน้าศูนย์เรียนรู้ พัฒนาศักยภาพเกษตรกร
ศูนย์เรียนรู้ทางเกษตร ใน 882 อำเภอทั่วประเทศ พร้อมที่จะให้ความช่วยเหลือ เพื่อพัฒนาประสิทธิภาพเกษตรกร ให้สร้างผลผลิตคุณภาพดีได้มากขึ้น สร้างรายได้ได้มากขึ้น
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเดินหน้าขับเคลื่อนศูนย์เรียนรู้เพิ่มประสิทธิภาพการผลิตสินค้าเกษตร อำเภอละ 1 แห่ง รวม 882 แห่งทั่วประเทศ โดยให้เกษตรกรต้นแบบสมาร์ทฟาร์มเมอร์ที่ประสบความสำเร็จเป็นผู้บริหารจัดการศูนย์ร่วมกับหน่วยงานรัฐ สถาบันการศึกษาและชุมชน ถ่ายทอดความรู้และให้ลงมือปฏิบัติจริงผ่านหลักสูตรฝึกอบรมและฐานการเรียนรู้ต่าง ๆ โดยเฉพาะการนำนวัตกรรมไปประยุกต์ใช้ในการพัฒนาการผลิต เช่น การปลูกมะม่วงน้ำดอกไม้สร้างรายได้ 9 แสนบาทต่อปีที่ จ.มหาสารคาม การปลูกกาแฟขี้ชะมด กก. ละ 20,000 บาทที่ จ.กระบี่ เป็นต้น นอกจากนี้ยังจัดทำแอพลิเคชันกระดานเศรษฐีเกษตรกรมีโอกาส ให้เกษตรกรใช้คำนวณต้นทุนการผลิต หาข้อมูลชนิดพืชที่เหมาะกับพื้นที่ แหล่งรับซื้อผลผลิตและราคาตลาด เป็นต้น อีกด้วย
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/4047
