รัฐบาลไทย-ข่าวทำเนียบรัฐบาล-ก.อุตฯ นำคณะผู้บริหารและสื่อมวลชนเยี่ยมชม Korea Advanced Institute of Science & Technology (KAIST) สถาบันวิทยาศาสตร์และเทคโนโลยีขั้นสูง

วันอาทิตย์ที่ 24 กันยายน 2560
ก.อุตฯ นำคณะผู้บริหารและสื่อมวลชนเยี่ยมชม Korea Advanced Institute of Science & Technology (KAIST) สถาบันวิทยาศาสตร์และเทคโนโลยีขั้นสูง
อธิบดีกรมส่งเสริมอุตสาหกรรม นำคณะสื่อมวลชน ศึกษาดูงาน Korea Advanced Institute of Science & Technology (KAIST) ณ สาธารณรัฐเกาหลี
สาธารณรัฐเกาหลี : เมื่อวันที่ 22 กันยายน 2560 นายพสุ โลหารชุน อธิบดีกรมส่งเสริมอุตสาหกรรม ได้รับมอบหมายจากนายอุตตม สาวนายน รัฐมนตรีว่าการกระทรวงอุตสาหกรรม ให้เป็นหัวหน้าคณะนำผู้บริหาร ข้าราชการและสื่อมวลชน เดินทางไปหารือและศึกษาดูงาน Korea Advanced Institute of Science & Technology (KAIST) ซึ่งถือเป็นสถาบันวิทยาศาสตร์และเทคโนโลยีขั้นสูงที่ผลิตบุคลากรเพื่อป้อนภาคอุตสาหกรรม
การไปเยือน KAIST เป็นการแสวงหาความร่วมมือใหม่ ๆ และรับฟังบรรยายสรุปเกี่ยวเทคโนโลยีอัจฉริยะเพื่อโรงงานและการผลิต นอกจากนี้ยังได้เยี่ยมชมศูนย์ถ่ายทอดเทคโนโลยีเชิงพาณิชย์ ซึ่งเราสามารถใช้แนวทางดังกล่าวมาประยุกต์ใช้ในการพัฒนาบุคลากรเพื่อรองรับอุตสาหกรรม 4.0 โดยมีนายสุวินัย ต่อสิริสุข เลขานุการรัฐมนตรีว่าการกระทรวงอุตสาหกรรม นางสาวนิสากร จึงเจริญธรรม รองปลัดกระทรวงอุตสาหกรรม นายณัฐพล รังสิตพล ผู้ตรวจราชการกระทรวงอุตสาหกรรม นายศรัณย์ เจริญสุวรรณ เอกอัครราชฑูตไทย ณ สาธารณรัฐเกาหลี นายบวร สัตยาวุฒิพง์ อัครราชฑูตที่ปรึกษา (ฝ่ายอุตสาหกรรม) สำนักงานที่ปรึกษาด้านอุตสาหกรรม ประจำกรุงโตเกียว นางสาววรรณนิภา พิภพไชยาสิทธิ์ อัครราชฑูตที่ปรึกษา (ด้านการลงทุน) สำนักงานเศรษฐกิจการรลงทุน ณ กรุงโซล สาธารณรัฐเกาหลี (บีโอไอโซล) ร่วมคณะ ณ เมืองแทจอน สาธารณรัฐเกาหลี

ที่มา : http://www.thaigov.go.th/news/contents/details/6906
