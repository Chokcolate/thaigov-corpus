รัฐบาลไทย-ข่าวทำเนียบรัฐบาล-รองนายกรัฐมนตรีลงพื้นที่จังหวัดในภาคตะวันออก

วันจันทร์ที่ 5 กุมภาพันธ์ 2561
รองนายกรัฐมนตรีลงพื้นที่จังหวัดในภาคตะวันออก
รองนายกรัฐมนตรีลงพื้นที่จังหวัดในภาคตะวันออก
ตามที่จะมีการประชุมคณะรัฐมนตรีอย่างเป็นทางการนอกสถานที่ในวันที่ 6 กุมภาพันธ์ 2561 นั้น
ในวันที่ 5 กุมภาพันธ์ 2561 พลอากาศเอก ประจิน จั่นตอง รองนายกรัฐมนตรีและรัฐมนตรีว่าการกระทรวงยุติธรรม        ได้กำหนดเดินทางไปประชุมและตรวจเยี่ยมพื้นที่ภารกิจของหน่วยงานในกำกับที่จังหวัดชลบุรี ระยอง และจันทบุรี ดังนี้
เวลา 08.30 น. เดินทางไปประชุมและตรวจเยี่ยมอุทยานรังสรรค์นวัตกรรมอวกาศ (SPACE INSPIRIUM) ของสำนักงานพัฒนาเทคโนโลยีอวกาศและภูมิสารสนเทศ (องค์การมหาชน ) ที่เทศบาลนครแหลมฉบัง อำเภอศรีราชา จังหวัดชลบุรี
เวลา 10.00 น. เดินทางไปตรวจเยี่ยมและหารือการบูรณาการดำเนินการเตรียมความพร้อมด้านกำลังคน รองรับอุตสาหกรรม 4.0 ของวิทยาลัยเทคนิคสัตหีบ ที่วิทยาลัยเทคนิคสัตหีบ อำเภอสัตหีบ จังหวัดชลบุรี
เวลา 13.00 น. เป็นประธานในการประชุมรับฟังการทำงานเชิงบูรณาการในการอำนวยความยุติธรรมในระดับพื้นที่ ณ ห้องประชุมภัคดีศรีสงคราม ศาลากลางจังหวัดระยอง
เวลา 14.25 น. เดินทางไปตรวจเยี่ยมการทำงานเชิงบูรณาการในการอำนวยความยุติธรรม และการแกไขปัญหายาเสพติดในระดับพื้นที่โดยใช้แนววทางประชารัฐ ซึ่งเป็นชุมชนต้นแบบในการแก้ไขปัญหายาเสพติดและบ้านกึ่งวิถี ณ ศูนย์ชุมชนเข้มแข็งบ้านโขด ตำบลหนองละลอก อำเภอบ้านค่าย จังหวัดระยอง
จากนั้น เดินทางไปยังจังหวัดจันทบุรี เพื่อเข้าร่วมประชุมกับนายกรัฐมนตรีในการประชุมการพัฒนาเศรษฐกิจและสังคมภาคตะวันออก ณ ห้องประชุมแกรนด์บออลรูม โรงแรมมณีจันทร์รีสอร์ท จังหวัดจันทบุรี
………………………………………………..
กลุ่มประชาสัมพันธ์และเผยแพร่ สำนักโฆษก
ข้อมูลโดย พลอากาศเอก มณฑล  สัชฌุกร
โฆษกประจำรองนายกรัฐมนตรี (พลอากาศเอก ประจิน  จั่นตอง)

ที่มา : http://www.thaigov.go.th/news/contents/details/9827
