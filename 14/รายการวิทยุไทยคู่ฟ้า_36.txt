รัฐบาลไทย-ข่าวทำเนียบรัฐบาล-การขับเคลื่อนประเทศหลังการประกาศใช้รัฐธรรมนูญใหม่

วันพุธที่ 12 เมษายน 2560
การขับเคลื่อนประเทศหลังการประกาศใช้รัฐธรรมนูญใหม่
ภายหลังการประกาศใช้รัฐธรรมนูญ เมื่อวันที่ 6 เม.ย. 2560 รัฐบาลจะต้องเร่งทำกฎหมายประกอบให้เสร็จโดยเร็ว เพื่อให้สามารถเดินหน้าเข้าสู่การเลือกตั้งได้
ต่อจากนี้ไป ขอเชิญรับฟังไทยคู่ฟ้า ครับ
ภายหลังการประกาศใช้รัฐธรรมนูญฉบับใหม่ เมื่อวันที่ 6 เม.ย. ที่ผ่านมา คณะกรรมการร่างรัฐธรรมนูญจะเร่งจัดทำกฎหมายประกอบรัฐธรรมนูญจำนวน 10 ฉบับให้แล้วเสร็จโดยเร็ว โดยเมื่อกฎหมาย 4 ฉบับแรกที่เกี่ยวกับการเลือกตั้งประกาศใช้แล้ว ก็จะเข้าสู่ช่วงเวลาของการเลือกตั้ง ส่วนรัฐบาลปัจจุบันยังคงบริหารประเทศเพื่อยกระดับคุณภาพชีวิต ลดความเหลื่อมล้ำในสังคม เพิ่มขีดความสามารถในการแข่งขัน ปรับปรุงกฎหมายและกฎระเบียบต่าง ๆ จัดทำแผนยุทธศาสตร์ชาติและวางแนวทางปฏิรูปประเทศผ่านคณะกรรมการ ป.ย.ป. จนกว่าจะมีรัฐบาลใหม่ โดยนายกรัฐมนตรีเน้นย้ำว่าเหตุการณ์ทุกอย่างที่กำหนดไว้จะเลื่อนไหลไปตามลำดับ โดยขอความร่วมมือทุกภาคส่วนร่วมกันขับเคลื่อนประเทศให้เดินหน้าต่อไปได้อย่างราบรื่น
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/3057
