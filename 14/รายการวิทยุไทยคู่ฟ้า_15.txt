รัฐบาลไทย-ข่าวทำเนียบรัฐบาล-รัฐบาลเตรียมโรงพยาบาลรองรับผู้ป่วยฉุกเฉินหลัง 72 ชั่วโมง แก้ปัญหาเตียงเต็ม

วันจันทร์ที่ 20 มีนาคม 2560
รัฐบาลเตรียมโรงพยาบาลรองรับผู้ป่วยฉุกเฉินหลัง 72 ชั่วโมง แก้ปัญหาเตียงเต็ม
รัฐบาลแก้ไขปัญหาการย้ายผู้ป่วยฉุกเฉินวิกฤตหลัง 72 ชั่วโมง จากโรงพยาบาลเอกชนไปรักษาต่อในโรงพยาบาลที่ผู้ป่วยมีสิทธิในการรักษา ตามนโยบายเจ็บป่วยฉุกเฉินวิกฤตมีสิทธิทุกที่ ในกรณีที่โรงพยาบาลปลายทางเต็ม
ต่อจากนี้ไป ขอเชิญรับฟังไทยคู่ฟ้า ครับ
รัฐบาลแก้ไขปัญหาการย้ายผู้ป่วยฉุกเฉินวิกฤตหลัง 72 ชั่วโมง จากโรงพยาบาลเอกชนไปรักษาต่อในโรงพยาบาลที่ผู้ป่วยมีสิทธิในการรักษา ตามนโยบายเจ็บป่วยฉุกเฉินวิกฤตมีสิทธิทุกที่ ในกรณีที่โรงพยาบาลปลายทางเต็มได้เตรียมโรงพยาบาลไว้รองรับจำนวน 25 แห่งในเขตกรุงเทพฯและปริมณฑล เช่น ร.พ.เลิดสิน ร.พ.ราชวิถี ร.พ.ตากสิน ร.พ.กลาง ร.พ.ภูมิพลอดุลยเดช ร.พ.ตำรวจ ร.พ.รามาธิบดี ร.พ.ศิริราช ร.พ.ปทุมธานี ร.พ.นครปฐม ร.พ.พระนั่งเกล้า เป็นต้น ส่วนในต่างจังหวัดมีโรงพยาบาลในสังกัดกระทรวงสาธารณสุขทุกแห่งรองรับ โดยหากเกิดเหตุเจ็บป่วยฉุกเฉินประชาชนสามารถโทรแจ้งสายด่วน 1669 ได้ฟรีตลอด 24 ชั่วโมง เพื่อให้การคุ้มครองดูแลชีวิตของประชาชนทุกคนเป็นไปอย่างเสมอภาคเท่าเทียมกัน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/2497
