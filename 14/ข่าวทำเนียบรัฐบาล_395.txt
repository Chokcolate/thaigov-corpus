รัฐบาลไทย-ข่าวทำเนียบรัฐบาล-ผลการประชุมคณะกรรมการข้อมูลข่าวสารของราชการ ครั้งที่ 4/2560

วันพฤหัสบดีที่ 22 มิถุนายน 2560
ผลการประชุมคณะกรรมการข้อมูลข่าวสารของราชการ ครั้งที่ 4/2560
ผลการประชุมคณะกรรมการข้อมูลข่าวสารของราชการ ครั้งที่ 4/2560
วันนี้ (22 มิถุนายน 2560) เวลา 10.30 น. ณ ห้องประชุม 109 ชั้น 1 อาคารสำนักงานปลัดสำนักนายกรัฐมนตรี ทำเนียบรัฐบาล นายออมสิน ชีวะพฤกษ์ รัฐมนตรีประจำสำนักนายกรัฐมนตรี เป็นประธานการประชุมคณะกรรมการข้อมูลข่าวสารของราชการ ครั้งที่ 4/2560
ภายหลังการประชุม รัฐมนตรีประจำสำนักนายกรัฐมนตรี กล่าวสรุปผลการประชุมในครั้งนี้ว่า ได้มีการพิจารณาและรับทราบความคืบหน้าในหลายประเด็น โดยเฉพาะเรื่องการเปิดเผยข้อมูลต่าง ๆ ของทางราชการที่ได้มีการนำงบประมาณของภาครัฐไปใช้ดำเนินการในเรื่องใดบ้าง รวมทั้งเรื่องการร้องเรียนและเรื่องที่เกี่ยวข้องกับการเปิดเผยข้อมูลต่าง ๆ ของทางราชการ
ทั้งนี้ ปัจจุบันภาครัฐได้มีการเปิดเผยข้อมูลข่าวสารทางราชการลงไปถึงระดับจังหวัด โดยให้ความสำคัญในเรื่องข้อมูลของทางราชการที่ภาครัฐได้จัดเตรียมไว้ในระบบ จากการตรวจสอบพบว่ายังมีข้อมูลของทางราชการไม่มากพอ แต่หลังจากนี้จะมีการเพิ่มหรือเน้นข้อมูลที่น่าสนใจและเป็นประโยชน์ และเป็นข้อมูลที่อยู่ในความสนใจของพี่น้องประชาชนอีกด้วย
*********************************
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/4714
