รัฐบาลไทย-ข่าวทำเนียบรัฐบาล-คปค. เข้าพบปลัดแรงงาน หารือสิทธิประโยชน์ผู้ประกันตน

วันพุธที่ 5 กรกฎาคม 2560
คปค. เข้าพบปลัดแรงงาน หารือสิทธิประโยชน์ผู้ประกันตน
ประธานเครือข่ายประกันสังคมคนทำงาน (คปค.) พร้อมด้วยภาคีเครือข่าย 17 องค์กร เข้าพบปลัดแรงงาน เพื่อหารือเกี่ยวกับสิทธิประโยชน์ผู้ประกันตน และยื่นหนังสือเสนอเพิ่มการตรวจสุขภาพช่องปาก การตรวจครรภ์ ฝากครรภ์ และการตรวจมะเร็งในต่อมลูกหมากชาย
ประธานเครือข่ายประกันสังคมคนทำงาน (คปค.) พร้อมด้วยภาคีเครือข่าย 17 องค์กร เข้าพบปลัดแรงงาน เพื่อหารือเกี่ยวกับสิทธิประโยชน์ผู้ประกันตน และยื่นหนังสือเสนอเพิ่มการตรวจสุขภาพช่องปาก การตรวจครรภ์ ฝากครรภ์ และการตรวจมะเร็งในต่อมลูกหมากชาย
วันที่ 5 กรกฎาคม 2560 เวลา 13.30 น. หม่อมหลวงปุณฑริก สมิติ ปลัดกระทรวงแรงงาน ในฐานะประธานกรรมการประกันสังคม เปิดเผยว่า นายมนัส โกศล ประธานเครือข่ายประกันสังคมคนทำงาน (คปค.) นำสมาชิก คปค. พร้อมด้วยภาคีเครือข่าย 17 องค์กร เข้าพบเพื่อหารือเกี่ยวกับความคืบหน้าสิทธิประโยชน์ทางการแพทย์ของผู้ประกันตน และยื่นหนังสือเสนอแนะการส่งเสริมสุขภาพและป้องกันโรค โดยทางเครือข่ายได้เสนอให้สถานพยาบาลที่ให้บริการทันตกรรมจะต้องตรวจสุขภาพช่องปากและฟันให้แก่ผู้ประกันตนที่เข้ารับบริการ เพิ่มการส่งเสริมให้ผู้ประกันตนวางแผนครอบครัวและฝากครรภ์ตามเกณฑ์คุณภาพ โดยไม่เสียค่าบริการทางการแพทย์ และเพิ่มการตรวจมะเร็งต่อมลูกหมากในผู้ประกันตนชาย รวมถึงข้อเสนอกรณีขยายอายุรับเงินบำนาญชราภาพ ซึ่งข้อเสนอทั้งหมด กระทรวงแรงงานรับไว้พิจารณาดำเนินการให้มีความเหมาะสมต่อไป
------------------------------------------
กองเผยแพร่และประชาสัมพันธ์

ที่มา : http://www.thaigov.go.th/news/contents/details/5030
