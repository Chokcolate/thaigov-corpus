รัฐบาลไทย-ข่าวทำเนียบรัฐบาล-รัฐมนตรีว่าการกระทรวงวิทย์ฯ เยี่ยมสถานีโทรมาตรสวนเพชรล้านนา พร้อมชมผลิตภัณฑ์ของสมาชิกสภาเกษตรกร

วันอังคารที่ 29 สิงหาคม 2560
รัฐมนตรีว่าการกระทรวงวิทย์ฯ เยี่ยมสถานีโทรมาตรสวนเพชรล้านนา พร้อมชมผลิตภัณฑ์ของสมาชิกสภาเกษตรกร
ดร.อรรชกา  สีบุญเรือง รัฐมนตรีว่าการกระทรวงวิทยาศาสตร์และเทคโนโลยี พร้อมคณะ เดินทางไปเยี่ยมชมสถานีโทรมาตรสวนเพชรล้านนา ต. แม่สุก อ. แจ้ห่ม จ. ลำปาง ซึ่งเป็นสถานีโทรมาตร ตรวจวัดปริมาณน้ำฝน อุณหภูมิ และความชื่น
ดร.อรรชกา  สีบุญเรือง รัฐมนตรีว่าการกระทรวงวิทยาศาสตร์และเทคโนโลยี พร้อมคณะ เดินทางไปเยี่ยมชมสถานีโทรมาตรสวนเพชรล้านนา ต. แม่สุก อ. แจ้ห่ม จ. ลำปาง ซึ่งเป็นสถานีโทรมาตร ตรวจวัดปริมาณน้ำฝน อุณหภูมิ และความชื่น ของสถาบันสารสนเทศทรัพยากรน้ำและการเกษตร (องค์การมหาชน) (สสนก.) กระทรวงวิทยาศาสตร์ฯ ร่วมมือกับกับสภาเกษตรกรแห่งชาติ  ซึ่งานำข้อมูลมาใช้ประโยชน์ในชุมชน เมื่อวันที่ ๑๓ สิงหาคม ๒๕๖๐
ดร.อรรชกา  สีบุญเรือง รัฐมนตรีว่าการกระทรวงวิทยาศาสตร์ฯ กล่าวว่า กระทรวงวิทยาศาสตร์ฯ จะพยายามนำความรู้มาใช้ให้เป็นประโยชน์กับเกษตรกร ซึ่งเมื่อเช้าได้มีพิธีเปิดศูนย์บริหารจัดการน้ำ สภาเกษตรกรจังหวัดลำปาง ซึ่งเรายังมีเครื่องโทรมาตร เป็นเครื่องมือวัดน้ำฝน อุณหภูมิ และความชื่น สามารถส่งข้อมูลไปยังมือถือ และ สสนก. เพื่อรวบรวมข้อมูลว่ามีฝนตกมากน้อยเพียงใด เกษตรกรสามารถนำข้อมูลไปใช้ประโยชน์ได้ทั้งรายตัวและเป็นกลุ่ม  นอกจากนี้ กระทรวงวิทยาศาสตร์ฯ มีสถาบันวิจัยวิทยาศาสตร์และเทคโนโลยีแห่งประเทศไทย หรือ วว. ซึ่งได้ร่วมมือกับสภาเกษตรกรแห่งชาติ และ ธกส. มีโครงการ InnoAgri ที่จะช่วยเกษตรกรโดยมีการอบรม แนะนำให้เกษตรกร ซึ่งได้เปิดตัวไปแล้วที่ จ. ศรีสะเกษ
ด้าน นายองอาจ  ปัญญาชาติรักษ์ ผู้จัดการฟาร์มเกษตรอินทรีย์เพชรล้านนา ผู้ใช้ประโยชน์จากข้อมูลโทรมาตรฯ กล่าวว่า สถานีโทรมาตรให้ข้อมูลปริมาณฝน อุณหภูมิ และความชื่น ซึ่งสามารถนำมาปรับใช้ในฟาร์มได้เป็นอย่างดี เช่น น้ำเพียงพอที่จะเพาะกล้าทำนาหรือยัง ส่วนอุณหภูมิจะมีผลกับการเลี้ยงสัตว์ทำให้สามารถเตรียมอุปกรณ์สำหรับสัตว์ได้ เช่น การให้ความอบอุ่น กรณีอากาศเย็น อีกทั้งโทรมาตรยังช่วยในการวางแผนการใช้ปุ๋ยได้ด้วย นอกจากนี้ ยังมีการส่งต่อข้อมูลจากสถานีโทรมาตรไปยังเกตรกรในกลุ่ม และสภาเกษตรกรฯ เพื่อส่งต่อไปยังเกษตรกรสมาชิกด้วย
จากนั้น รัฐมนตรีว่าการกระทรวงวิทยาศาสตร์ฯ ได้เยี่ยมชมผลิตภัณฑ์จากเกษตรกรสมาชิกสภาเกษตรฯ ซึ่งได้นำผลิตภัณฑ์ที่ได้รับการถ่ายทอดเทคโนโลยีจาก วว. มาแสดงและจำหน่าย  อาทิ กลุ่มสัปรดอินทรีย์ อ. เมือง ลำปาง วิสาหกิจชุมชนกลุ่มข้าวทิพย์ร่มโพธิ์ อ. เมือง ลำปาง กลุ่มลำไย จ. ลำาง โดยมีบางผลิตภัณฑ์ได้ขอรับการสนับสนุนในการต่อยอด เพื่อให้มีมูลค่าสูงขึ้น เช่น กลุ่มสัปรด ขอให้ช่วยเรื่องการทำให้สัปรดออกผลผลิตพร้อมกัน เนื่องจากไม่สามารถใช้สารเคมีเร่งให้มีผลผลิตออกพร้อมกันได้ เนื่องจากเป็นการผลิตในลักษณะอินทรีย์ และการแปรรูปน้ำสัปรดที่ต้องการให้สามารถเก็บรักษาได้นานขึ้น เป็นต้น

ที่มา : http://www.thaigov.go.th/news/contents/details/6269
