รัฐบาลไทย-ข่าวทำเนียบรัฐบาล-บก.ประกาศรับสมัครผู้สังเกตการณ์เพิ่มเติม

วันอังคารที่ 24 ตุลาคม 2560
บก.ประกาศรับสมัครผู้สังเกตการณ์เพิ่มเติม
บก.ประกาศรับสมัครผู้สังเกตการณ์เพิ่มเติม
กรมบัญชีกลาง เปิดรับสมัครผู้สังเกตการณ์เพิ่มเติม เพื่อปฏิบัติหน้าที่เป็นผู้สังเกตการณ์ในโครงการ
จัดซื้อจัดจ้างของหน่วยงานภาครัฐ เปิดรับสมัครระหว่างวันที่ 16 ตุลาคม – 16 พฤศจิกายน 2560 และจะประกาศรายชื่อผู้ที่ได้รับคัดเลือกภายในวันที่ 1 ธันวาคม 2560 ทั้งนี้ ผู้ที่สนใจสมัครเป็นผู้สังเกตการณ์ต้องมีคุณสมบัติดังต่อไปนี้ คือ มีสัญชาติไทย มีประสบการณ์ มีความรู้ความเชี่ยวชาญในสาขาวิชาชีพต่างๆ เช่น สาขากฎหมาย โทรคมนาคมและเทคโนโลยีสารสนเทศ เศรษฐศาสตร์ การเงิน การคลัง เป็นต้น ไม่เป็นหรือเคยเป็นบุคคลล้มละลาย
โดยทุจริต ไม่เคยถูกไล่ออก ปลดออก หรือเลิกจ้างจากหน่วยงานของรัฐ รัฐวิสาหกิจ องค์กร หรือสถานประกอบการเอกชน เพราะทุจริต
สำหรับ ผู้สนใจสามารถดาวน์โหลดใบสมัครได้ที่ เว็บไซต์กรมบัญชีกลาง www.cgd.co.th หัวข้อ “ข้อตกลงคุณธรรม”หรือที่เว็บไซต์ www.gprocurement.go.th ซึ่งจะยื่นใบสมัครด้วยตนเองหรือส่งจดหมายมาที่กลุ่มนโยบายการจัดซื้อโดยรัฐระหว่างประเทศ กรมบัญชีกลาง ได้ทั้งสองกรณี สอบถามรายละเอียดเพิ่มเติมได้ที่หมายเลขโทรศัพท์ 02-127-7432-3

ที่มา : http://www.thaigov.go.th/news/contents/details/7590
