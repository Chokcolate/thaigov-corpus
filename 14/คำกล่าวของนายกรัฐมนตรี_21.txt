รัฐบาลไทย-ข่าวทำเนียบรัฐบาล-นายกรัฐมนตรี เป็นประธานในพิธีมอบรางวัลรัฐวิสาหกิจดีเด่น ประจำปี 2560 ณ โรงแรมเซ็นทาราแกรนด์และบางกอก คอนเวนชันเซ็นเตอร์ เซ็นทรัลเวิลด์ เขตปทุมวัน วันศุกร์ที่ 18 สิงหาคม 2560

วันอังคารที่ 19 กันยายน 2560
นายกรัฐมนตรี เป็นประธานในพิธีมอบรางวัลรัฐวิสาหกิจดีเด่น ประจำปี 2560 ณ โรงแรมเซ็นทาราแกรนด์และบางกอก คอนเวนชันเซ็นเตอร์ เซ็นทรัลเวิลด์ เขตปทุมวัน วันศุกร์ที่ 18 สิงหาคม 2560
คำกล่าว พลเอก ประยุทธ์  จันทร์โอชา นายกรัฐมนตรี เป็นประธานในพิธีมอบรางวัลรัฐวิสาหกิจดีเด่น ประจำปี 2560
คำกล่าว
พลเอก ประยุทธ์  จันทร์โอชา นายกรัฐมนตรี
เป็นประธานในพิธีมอบรางวัลรัฐวิสาหกิจดีเด่น ประจำปี 2560
ณ โรงแรมเซ็นทาราแกรนด์และบางกอก คอนเวนชันเซ็นเตอร์ เซ็นทรัลเวิลด์ เขตปทุมวัน
วันศุกร์ที่ 18 สิงหาคม 2560
..................
รองนายกรัฐมนตรี
รัฐมนตรีว่าการกระทรวง
ปลัดกระทรวง
คณะกรรมการตัดสินรางวัลรัฐวิสาหกิจดีเด่น ประจำปี 2560
คณะกรรมการรัฐวิสาหกิจ
ผู้บริหารรัฐวิสาหกิจและผู้มีเกียรติทุกท่าน
วันนี้ผมรู้สึกยินดีได้เป็นเกียรติที่ได้มาเป็นประธานมอบรางวัลรัฐวิสาหกิจดีเด่นประจำปี 2560 ในวันนี้ผมให้ความสำคัญ เพราะว่ารัฐวิสาหกิจนั้นเป็นพลังสำคัญในการขับเคลื่อนการพัฒนาประเทศของเราตลอดมา วันนี้เราได้มีการตั้งมาแล้ว รัฐวิสาหกิจแห่งแรก  คือ การรถไฟ 121 ปี มาแล้ว เมื่อสักครู่ได้มีการแสดงไว้ข้างหน้าห้อง แต่อย่างไรพวกเราในห้องนี้อายุยังไม่ถึง 121 ปี เพราะฉะนั้นเราต้องทำในสมัย 121 ปีของเราให้ก้าวหน้าต่อไปให้ได้โดยเร็ว เพราะฉะนั้นทุกท่านทราบดีอยู่แล้วถึงความสำคัญของท่าน  เราต้องทำให้ประเทศของเรา ประชาชนของเรามีความเป็นอยู่ที่ดีขึ้น ประเทศชาติมีความก้าวหน้าอย่างยั่งยืน ตามหลักของศาสตร์พระราชา 3 ห่วง 2 เงื่อนไข  ขอให้นำมาใช้ให้ถูกต้องและเหมาะสม และตอบสนองการดำเนินงานตามนโยบายของรัฐบาลอย่างมีประสิทธิภาพ
ผมขอแสดงความยินดีกับหน่วยงานและบุคคลที่ได้รับรางวัลดีเด่น ประจำปี 2560  ในทุก ๆด้านที่ร่วมกันในการมุ่งมั่นพัฒนาการดำเนินงานให้เกิดประสิทธิภาพและประสิทธิผล รางวัลนี้ก็คงจะเป็นขวัญและกำลังใจให้กับผู้บริหารและรวมไปถึงพนักงานด้วยนะครับ ผู้จัดงานที่มีส่วนในการยกระดับมาตรฐานการบริหารจัดการองค์กรให้เป็นที่ยอมรับ ในช่วงที่ผ่านมาทุกท่านทราบดีอยู่แล้วว่า รัฐบาลและสำนักงานคณะกรรมการนโยบายรัฐวิสาหกิจ (สคร.)  และรัฐวิสาหกิจได้ร่วมกันในการที่จะปฏิรูปรัฐวิสาหกิจของเรา เพื่อจะช่วยขับเคลื่อนการทำงานนโยบายของรัฐบาลในเรื่องการลงทุน การส่งเสริมให้ประชาชนร่วมลงทุนในกิจการของรัฐ PTT ร่วมทั้งการจัดตั้งกองทุนโครงสร้างพื้นฐาน  ฉะนั้นบทบาทของท่านทราบดีอยู่แล้วมูลค่ามหาศาลใกล้เคียงกับ GDP ของประเทศถือครองทรัพย์สินอยู่ 14 ล้านล้านบาท วงเงินลงทุนครึ่งหนึ่งของภาครัฐกว่า  5 แสนล้านบาท  เพราะฉะนั้นจะแสดงให้เห็นว่าประเทศไทยมีการพัฒนาอยู่ได้   เพราะฝีมือขององค์กรของท่านด้วยบุคลากรทั้งรุ่นก่อนหน้า รุ่นปัจจุบัน เราต้องเตรียมการไปสู่อนาคตด้วย เพราะว่าต้องทำให้ประเทศไทยเจริญเติบโตต่อไปอีกนานเท่านาน  คือสิ่งที่ผมอยากจะฝากไว้วาระแรก การลงทุนภาครัฐวันนี้มีความจำเป็นในการจัดทำงบประมาณภาครัฐคือ  จัดงบประมาณแบบขาดดุล เราต้องพึ่งการลงทุนของภาครัฐเป็นหลัก ในขณะเดียวกันเราต้องสร้างความแข็งแกร่งของภาคเอกชนไปด้วย ทำอย่างไรจะมีส่วนร่วมตั้งแต่ต้นทาง กลางทาง และปลายทางที่ผ่านมาเราอาจจะลงทุนโครงสร้างพื้นฐานไปบ้าง ไม่ว่าจะเป็นพลังงานอะไรต่าง ๆ ก็แล้วแต่ทั้งไฟฟ้า ประปา โทรศัพท์ ปตท.  ทั้งหมดวันนี้เราต้องพยายามให้มีภาคเอกชนเข้ามาช่วยกันเสริมงบประมาณในการลงทุนให้มากยิ่งขึ้น มีส่วนร่วมในการเป็นเจ้าของมากยิ่งขึ้น เพราะนั่นคืออนาคตของประเทศไทย  ซึ่งเป็นอนาคตของโลกใบนี้ด้วย
รัฐบาลไม่สามารถที่จะแบกรับภาระเหล่านี้ไว้ได้มากอีกต่อไป  ก็เป็นหน้าที่ที่ทุกท่านต้องช่วยกันพิจารณาหาหนทางในการปรับที่เหมาะสม ไม่ได้หมายความจะทำให้ท่านไม่มีความสำคัญ ไม่ใช่ ผมต้องการให้มีการลงทุนเพิ่มขึ้นเป็นสองเท่าหรือสามเท่า เพื่อจะให้มีการพัฒนาไปในทุกด้านได้อย่างรวดเร็วขึ้นสอดคล้องกับนโยบายของรัฐบาลยุทธศาสตร์ชาติ แผนการพัฒนาของสภาพัฒน์ฯ และแผนการปฏิรูปที่เราซึ่งกระทำอยู่ขณะนี้ ทุกท่านต้องให้ความสำคัญกับเรื่องเหล่านี้ ผมไม่เคยลืมเรื่องเหล่านี้ และเป็นการทำงานวันนี้ 3 ปีเต็ม ๆ ในการที่จะขับเคลื่อนประเทศนี้เดินไปข้างหน้าให้ได้ โดยที่เราจะทำทั้งการแก้ปัญหา การสร้างระบบใหม่ การเพิ่มความเข้มแข็งและระบบขีดความสามารถแล้ววางอนาคตของประเทศไว้กับรัฐวิสาหกิจได้ด้วยความสบายใจ
สิ่งที่จะต้องเกิดขึ้นในวันนี้คือ การสร้างความไว้เนื้อเชื่อใจ การลดความหวาดระแวง  และการสร้างผลประโยชน์ที่เท่าเทียมประชาชนให้กับทุกหมู่ ทุกเหล่า ทุกฝ่าย เราต้องคำนึกถึงเป้าหมายของการพัฒนา เป้าหมายของรัฐวิสาหกิจ เราจัดตั้งขึ้นมาเพื่อให้การดำเนินการตามประชาชนส่วนหนึ่ง ส่วนหนึ่งก็เป็นการสร้างรายได้ให้กับประเทศ  ฉะนั้นต้องคำนึงถึงสองส่วนนี้ให้มากนะครับ วันนี้เศรษฐกิจก็ดีขึ้นมาเรื่อย ๆ จากการรายงานไตรมาส 3 ก็ดีขึ้น และทราบว่าปีนี้ก็จะดีขึ้นมาอีก ในไตรมาสสี่ก็คาดหวังไว้ ทั้งนี้ก็เป็นผลมาจากการลงทุนของรัฐวิสาหกิจ ถึงแม้ว่าจะมีปัญหาอยู่บ้าง บางโครงการ บางอะไรต่างๆ แต่ก็สามารถดำเนินการได้ไปตามเป้าหมายนะครับ เพียงแต่อยากให้เร็วขึ้นให้มากขึ้นให้ติดปัญหาให้น้อยลงบนพื้นฐานของความไว้วางใจ  วันนี้ก็ประมาณคร่าว ๆ 3.3 ถึงในขณะนี้ ก็ต้องรอวันจันทร์สภาพัฒน์ฯ จะประกาศมาอีกครั้งหนึ่งว่าอะไรมันดีขึ้นบ้าง แล้วเราจะไปส่งเสริมเขาตรงไหน ผมไม่อาจจะไปสอนท่านในงานของท่านเอง ซึ่งท่านก็มีความรู้ความสามารถมากกว่าผมอยู่แล้ว เพราะในห้องนี้คือบุคลากรที่มีคุณค่า คือมันสมองของประเทศ
ผมจะพูดในเรื่องของการบริหารราชการแผ่นดินของผมที่มีประสบการณ์มาว่า จะทำอย่างไรงานที่เราทำออกมาถึงจะมีประสิทธิผลประสิทธิภาพออกมาได้รับการยอมรับ ประชาชนได้ประโยชน์สูงสุด ประเทศชาติได้ประโยชน์สูงสุดมีเงินที่จะนำมาพัฒนาประเทศ ในการที่จะเพิ่มเติมเสริมสวัสดิการต่าง ๆ เพราะฉะนั้นการรับรางวัลในวันนี้ เป็นส่วนหนึ่งของความภาคภูมิใจ แต่ความภูมิใจที่เหลือสุดคือ ความสุขใจของทุกคน  ที่มาเป็นคณะกรรมการ มาเป็นผู้บริหาร และรวมไปถึงรัฐบาลที่มีส่วนเกี่ยวข้องในการกำกับดูแลทั้งหมด  ความสุขใจและเมื่อวันหน้าเราผ่านพ้นตรงนี้ไป สิ่งเหล่านี้ก็จะเป็นประวัติศาสตร์ของเราเอง ให้เราภาคภูมิใจมากกว่าอย่างอื่น ไม่มีอะไรที่เหนือไปกว่านั้นอีกแล้ว สำหรับคำว่าข้าราชการหรือพนักงานรัฐวิสาหกิจ จำคำพูดผมไว้เพราะฉะนั้นวันนี้สิ่งที่เราต้องแก้ไขท่านทราบดีอยู่แล้วมีอะไรบ้าง  โครงการ PPP Fast Trackและการลงทุนร่วมเอกชนต้องเสริมให้มากขึ้น ให้มีส่วนร่วมมากขึ้น ถ้าหากว่าเราทำโครงสร้างของเราเพียงพอแล้ว ก็เปิดให้มีการทำโครงสร้างเพิ่มเติมมา ไม่ต้องกลัวว่าการแข่งขันจะอย่างไร  ทุกคนต้องเร่งพัฒนาตัวเองให้ดีที่สุด เพื่อให้การแข่งขันได้ ประชาชนได้รับประโยชน์สูงสุด เราไม่ได้มุ่งหวังแต่เพียงผลกำไรอย่างเดียว  ทุกคนต้องพัฒนาไปพร้อม ๆ กัน ทั้งรัฐ เอกชน ธุรกิจ และประชาชนไปด้วยกันได้รับประโยชน์ไปด้วยกันทั้งหมด  เราจะต้องเติบโตและแข็งแกร่งไปด้วยกัน
ในเรื่องของความจำเป็นขั้นพื้นฐานเหล่านั้น ผมคิดว่าวันนี้เราต้องมามองนโยบายที่ผมจะบอกวันนี้คือผมกำลังขับเคลื่อนประเทศ ไปสู่การสร้างความเจริญเติบโตในภูมิภาค เรามองประเทศไทยออกเป็น 6 ภาคด้วยกัน ในวันนี้การบริหารราชการแผ่นดิน  ในการใช้จ่ายงบประมาณภาคเหนือ ภาคกลาง ภาคใต้ แยกภาคตะวันออกมาจากภาคกลางและมีภาค 3 จังหวัดชายแดนภาคใต้แยกออกมาอีก 2 ภาค  คือ 2 ภาคใหม่จากภาคเดิม เพราะฉะนั้นการลงทุน การวางแผนอะไรก็ตาม จะต้องสอดคล้องกับการเจริญเติบโตของภูมิภาค ซึ่งได้มีการวางแผนในการบริหารจัดการงบประมาณ การบูรณาการไว้วางแผนในการจัดการงบประมาณ บริหารจัดการเรื่องของการบูรณาการไว้ทั้งหมด 6 ภาคด้วยกัน
เพระฉะนั้นก็อยากฝากตรงนี้ไว้ ลำดับแรกว่าทุกรัฐวิสาหกิจจะต้องเอาสิ่งนี้ไปพิจารณา ว่าจะลงทุนอย่างไร จะวางเป้าหมายของท่านไปอย่างไร และจะทำไปเพื่อใคร ซึ่งมีเป้าหมายหลายอย่างด้วยกันไม่ว่าจะเป็นเรื่องของเกษตรกรรม เรื่องอุตสาหกรรม เรื่องของประชาชน ฉะนั้น ถ้าท่านจะลงทุนให้ลงทุนทุกเป้าหมาย ไม่ใช่ทำเฉพาะกิจกรรมของท่านเพียงอย่างเดียว ต้องคำนึงถึงเป้าหมาย ความคุ้มค่า ความคุ้มทุน และทำให้เกิดศักยภาพของประเทศ เพิ่มขีดความสามารถในการแข่งขันไปด้วย แล้วก็การเรียนรู้ไปกับประชาชนด้วยวันนี้ปัญหาของประเทศติดอยู่ที่ว่า ความคิดยังเปลี่ยนไม่มากนักเปลี่ยนขึ้นมาบ้างแต่ก็ยังไม่มาก ยังมีความขัดแย้ง ความไม่เข้าใจในการทำงานของรัฐบาล ซึ่งไม่มีใครช่วยเราได้ นอกจากเราจะช่วยตัวเราเอง เพราะวันนี้ผมก็ได้ยินสื่อนายกสมาคมสื่อเขาพูดออกมาว่า เขาไม่มีหน้าที่ในการประชาสัมพันธ์ให้รัฐบาล เขามีหน้าที่ในการทำประโยชน์สาธารณะ ผมก็ไม่รู้ที่ทำ
วันนี้ทำเพื่อใครเหมือนกัน มีประโยชน์หรือเปล่ากับประเทศชาติหรือสาธารณะก็ไม่รู้ ผมชักไม่รู้ตัวแล้วครับ เพราะฉะนั้นผมก็ไม่ได้คาดหวังอะไรอยู่แล้ว เพราะฉะนั้นท่านจะทำอะไรก็ทำ ไม่ต้องตามมาสัมภาษณ์ผมอีกต่อไปก็ได้ ผมก็จะพูดของผม อย่างน้อยผมก็พูดกับพวกเราก็ คงไม่มีใครเบื่อที่จะฟัง ผมยังพูดไปเรื่อย ๆ เพราะต้องการให้ประเทศเดินไปข้างหน้า แล้วสิ่งสำคัญประการหนึ่งก็คือทุกคนจะต้องไม่เสียใจ ไม่ต้องน้อยใจบางครั้งผมและคณะรัฐมนตรี ต้องเสนอกฎหมายหลายตัว หลายฉบับใหม่ ทั้งนี้ เพื่อให้เกิดความไว้วางใจไว้เนื้อเชื่อใจ ให้สังคมได้ถกแถลง ให้คสช. ได้มาเปิดประเด็นออกมา ไม่ได้หมายความว่า ผมจะลดความเข้าใจที่เข้าใจว่า ข้าราชการจะเป็นตัวการในการทุจริต คนดีมากมายมหาศาล คนไม่ดีก็มีอยู่มากก็มีทุกหน่วยงาน แต่สิ่งที่เราทำวันนี้ เราทำให้ทุกกระบวนการโปร่งใส มีประสิทธิภาพ ตรวจสอบได้ การทำงานตามหลักธรรมาภิบาล ปรัชญาเศรษฐกิจพอเพียง แล้วในเรื่องต่าง ๆ ที่อยู่ในศาสตร์ของพระราชามากมาย
วันนี้ผมต้องกราบเรียนว่า วันนี้ประเทศไทยโชคดีที่เรามีพระบาทสมเด็จพระเจ้าอยู่หัวทั้ง 2 พระองค์ รัชกาลที่ 9 อยู่กับเราตลอด 70 ปีที่ผ่านมา รัชกาลที่ 10 ก็อยู่ วันนี้ทั้ง 2 พระองค์ก็จะสืบสาน สานต่อรักษาต่อยอดการทำงานใน 70 ปีที่ผ่านมาต่อไป เป็นสิ่งที่พวกเราจะต้องช่วยกัน จะต้องขับเคลื่อน เพราะแต่ละสถาบันได้ทำคุณประโยชน์ไว้มากมาย เพราะฉะนั้นเป็นสิ่งที่ผมอยากจะกราบเรียนทุกท่าน ถ้าเราสามารถที่จะกำหนดกฎหมายให้ชัดเจน การกำหนดเป้าหมาย กำหนดยุทธศาสตร์และเป้าหมายจะเป็นใคร ถึงใครอย่างไร เราต้องการยกระดับเขาแค่ไหน จะเติมให้เขาตรงไหน อันนั้นจะเป็นสิ่งที่เราสร้างเส้นเลือดไปให้เขา
วันนี้กระดูกสันหลังของเราก็คือสถาบันชาติ ศาสนา พระมหากษัตริย์ซึ่งเป็นหลักชัยให้กับประเทศ ท่านต้องสร้างเส้นเลือดใหญ่ลงไปให้ถึงทุกภูมิภาค จากนั้นเป็นการต่อยอดเส้นเลือดเล็ก เส้นเลือดฝอยลงไปข้างล่าง ให้ไปถึงกลุ่มเป้าหมายไปทุกกลุ่มเป้าหมาย อันนี้เป็นสิ่งที่ผมอยากจะฝากไว้เป็นหน้าที่ของท่านก็ไปคิดมา ถือว่าให้ผมได้มอบนโยบาย เพราะฉะนั้นทำอย่างไรให้เกิดความมั่นคง มั่นคั่ง ยั่งยืน การสร้างขีดความสามารถในการแข่งขันของประเทศ ไม่ว่าจะเป็นเรื่องสาธารณูปโภคพื้นฐาน ไม่ว่าจะเป็นการบริการประชาชน ไม่ว่าจะการดูแลและสวัสดิการผู้มีรายได้น้อยอยู่กับท่านทั้งสิ้น วันนี้ ก็เห็นแล้วว่ามีคนได้รับรางวัลมีทั้งขนาดใหญ่ ขนาดกลาง ขนาดเล็กก็มีบ้าง การลดความเหลื่อมล้ำ ก็ทำแล้ว ผมบอกแล้วว่าการทำงานวันนี้โลกให้ความสำคัญกับเรื่องสิ่งแวดล้อม เมื่อวานผมพบนายกรัฐมนตรีเวียดนาม ผมบอกว่าการลงทุนอะไรก็ตามในเวียดนาม ยินดีสนับสนุนแต่ขออย่าทำลายสิ่งแวดล้อม ถ้าเมื่อไหร่ทำลายสิ่งแวดล้อมปิดทันที ก็ใครจะลงทุนเตรียมการให้ดีด้วย สิ่งเหล่านี้เป็นสิ่งที่ต่างประเทศเขาจะรับรองเรา เหมือนกับต่างประเทศมา เราก็ต้องเขียนกติกาให้ชัดเจน ต้องเข้มงวด ไม่เช่นนั้นวันหน้าก็จะเกิดความเสียหายได้
ฉะนั้นเราต้องสร้างชื่อเสียงทั้งการลงทุนในประเทศและต่างประเทศ สร้างไว้เนื้อเชื่อใจทั้งในประเทศและต่างประเทศ วันนี้ต่างประเทศให้การเชื่อถือเรามากพอสมควร เพราะเราทำตามสัญญากับเขา สัญญาที่ถูกต้องและชอบธรรม และลดในเรื่องของความไม่โปร่งใสมากพอสมควร นั่นคือสิ่งที่เขาพูดกับผมทุกประเทศ เขาพอใจ เป็นสิ่งที่อยากให้ทุกคนภูมิใจอีกอย่างหนึ่ง นอกจากใครที่ไม่ได้รางวัลถือว่าผมให้รางวัลท่านไปด้วย เวลาเขาพูดแบบนี้ ผมก็ดีใจและทำให้ผมมีกำลังใจผมก็มาสู้รบต่อ บางทีก็ท้อ แต่ท้อไม่ได้ผมก็เหมือนที่เรียกว่ายิ่งตี ยิ่งโต อะไรก็ตามต้องสร้างความเข้าใจให้ได้ ป้องกันตัวเองให้ได้ ท่านต้องช่วยผมตรงนี้ อะไรก็ตามต้องสร้างความเข้าใจให้ได้ ป้องกันตัวเองให้ได้ ท่านต้องช่วยผมตรงนี้ เพราะผมไม่สามารถไปแก้ตัวให้ท่านได้มากนัก ในฐานะรัฐบาลที่ถืออำนาจในการบริหารราชการแผ่นดิน ดูอย่างเม่น ใครเข้าใกล้ไม่ได้ เพราะจะพองขนออกมาก่อน เป็นการสร้างมาตรการป้องกันตัวเอง เป็นการป้องกันตัวเอง ไม่ใช่ไปทำร้ายใคร เพราะฉะนั้นองค์กรของท่านต้องทำตัวแบบนี้ ปกป้องตัวเองให้ได้ ปกป้องรัฐบาลให้ได้ และมุ่งประเด็นไปสู่ประชาชนจะได้อะไรจากท่าน ประชนชนจะต้องเป็นศูนย์กลางในการทำงานทุกอย่าง
สิ่งเหล่านี้ก็เป็นสิ่งที่ผมต้องการมอบให้กับพวกเรานะครับ ต้องมองว่า วันนี้เรามีเรื่องความขัดแย้งขึ้นมาอีกแล้ว เช่น ในเรื่อง พรบ. เรื่องบรรษัทธรรมาภิบาลต้องสร้างความชัดเจนให้เกิดขึ้นให้ได้ เราคิดดีใช่ แต่เวลาออกไปข้างนอกเขาบอกไม่ใช่ และเขาก็เอาสิ่งที่เขาบอกไม่ใช่มาคัดค้าน เราก็โทษเขาไม่ได้อีก เราทำให้เขาเข้าใจยังไม่ได้ เราต้องพยายามทำให้เขาเข้าใจให้ได้ อย่าทำงานโดยใช้กฎหมายในการทำงานที่จะต้องต่อประชาชนมากนัก กฎหมายมันมีอยู่แล้ว แต่เราจะทำอย่างที่จะใช้กฎหมายที่มีให้ใช้ได้โดยไม่มีความขัดแย้ง ไม่ทำในสิ่งที่ทำยากไปกว่าเดิม นี่คือหลักการทำงานของรัฐบาล ผมถือว่าที่นั่งอยู่ตรงนี้เป็นคน 4.0 ทั้งหมด ก็คือคนที่เป็นสมองของประเทศในระดับ TOP TEN ทุกคนมานั่งอยู่ตรงนี้ได้ ผมคิดว่าเราต้องพัฒนาคนได้ด้วย เมื่อพัฒนาคนไปด้วยคือประชาชนมีอยู่หลายระดับด้วยกันไม่ได้แบ่งชนชั้น บ้านเมืองไม่มีชนชั้นมาตั้งนานแล้วตั้งแต่รัชกาลที่ 5 เลิกทาสไปตั้งนานแล้ว
ฉะนั้นวันนี้เท่าเทียมกันหมด ศักดิ์ศรีเท่ากันไม่ว่านายกรัฐมนตรีหรือใครก็ตาม ก็มีชีวิตประจำวันเหมือนกัน ปัจจัย 4 กิน นอน ต่างๆ เหมือนกันหมด เมื่อตายไปก็เอาอะไรไปไม่ได้ซักอย่าง บาทหนึ่งบางทีลูกหลานยังไม่ใส่ปากให้เลย คิดอย่างนี้แล้วก็ให้ประชนชนทุกคนเห็นว่า เราทำอย่างนี้จริง ๆ ผมพูดได้ทุกอย่าง เพราะผมมีจิตใจของผมเป็นเช่นนั้น ผมไม่ต้องอ้อมแอ้ม ผมไม่ต้องโกหกใคร เพราะฉะนั้นอย่าทำให้ทุกอย่างของการทำงานของเราเป็นเรื่องของการเมือง เป็นเรื่องของผลประโยชน์ เอื้อประโยชน์ของใครทั้งสิ้น ท่านต้องเคลียตรงนี้ให้ได้ ผมทราบว่าท่านไม่ได้ทำอย่างนั้นอยู่แล้ว แต่ท่านจะทำให้เขาเข้าใจอย่างนั้นได้อย่างไร ท่านต้องเปิดเผยท่านต้องพูดท่านต้องเข้าใจไม่มีอะไรดีไปกว่าสร้างความเข้าใจและต้องอดทน เพราะฉะนั้นการขับเคลื่อนไทยแลนด์ 4.0 ในองค์กรของท่าน ในกระทรวงของท่าน ที่กำกับดูแล ใน คนร. ในประเทศ ประชาชนทุกคน มีทั้ง 1.0  2.0  3.0 เราทำงานด้วยกลไก 4.0 แต่ผมถามว่า 1.0 2.0  3.0 เขาขจะเข้าใจไหม ท่านต้องพูดแบบ 1.0 ให้เขาฟัง ต้องพูด 2.0  3.0 ให้เขาฟัง เลือกกลุ่มเป้าหมายที่ต้องการให้เขาฟังว่าเขาจะทำงานอะไร เขาจึงจะเข้าใจท่าน ไม่มีปัญหาความขัดแย้ง ก็ขอร้องบรรดาสหภาพต่าง ๆ ท่านไม่ได้รับอะไรที่เสียไปกว่าเดิม ท่านขยันเหมือนเดิมในวันนี้ ท่านก็ได้เหมือนเดิม หรือได้ดีกว่าเดิม แม้กระทั้งขี้เกียจกว่าเดิมก็เท่านั้นเอง รัฐบาลก็ไม่ได้ปล่อยหลุดมือไปทั้งหมดไม่ใช่ ขอฝากรัฐมนตรีว่าการกระทรวงการคลัง กระทรวงการคลัง คณะ คนร.ชี้แจงให้ชัดเจนขึ้นไม่เช่นนั้นก็จะเป็นปัญหา ในท่ามกลางความขัดแย้งเราก็จะลดอะไรไม่ได้เลยซักอย่าง ก็ขอฝากด้วยนะครับ
การบริการสาธารณะให้กับประชาชนก็ต้องการให้คิดให้ละเอียดสักนิด เพราะว่าคนไทยเคยชินกับการแสดงความคิดเห็นโดยไม่มีขีดจำกัดซึ่งผมไม่ว่าอะไรหรอก เป็นสิทธิของคนทั้งโลกแต่ควรจะมีหลักคิดในการแสดงความคิดเห็น ในวันนี้เรามีโซเชียลมีเดีย มีสื่อมีอะไรมากมาย ทุกคนสามารถแสดงความคิดเห็นได้ ซึ่งเราห้ามเขาไม่ได้แต่ควรจะมีหลักการพื้นฐานในการคิดท่านต้องสร้างให้เขาว่าเขาจะต้องคิดพลังงานอย่างไร เรื่องป่าอย่างไร เรื่องไฟฟ้าอย่างไร ถ้าทุกคนมองแค่ผลประโยชน์รายรับรายจ่าย ค่าใช้จ่ายที่เพิ่มขึ้น มีการโกงกินก็จะวนอยู่ที่เดิม ก็เน่าอยู่ที่เดิม ทั้ง ๆ ที่ไม่ใช่ ท่านต้องแก้ปัญหาตรงนี้ให้ได้นะครับ ทำแผนยุทธศาสตร์ให้ชัดเจนขึ้น เชื่อมโยงยุทธศาสตร์ชาติ เชื่อมโยงไปสู่จังหวัด เชื่อมโยงไปสู่ท้องถิ่น นั่นคือคนที่ท่านต้องให้บริการต่อเขา และบางอันที่ไม่ได้ให้บริการ แต่ท่านสร้างรายได้ให้กับประเทศ เพื่อรัฐบาลนำมาพัฒนา นำมาลงทุนอื่น ๆ
เพราะฉะนั้นสิ่งที่ทำในวันนี้ ระบบธรรมาภิบาล แผนยุทธศาสตร์ วิสาหกิจชัดเจน กระบวนการคัดเลือกคณะกรรมการที่โปร่งใส ให้ได้คนดี คนเก่ง คนสุจริตมาเป็นคณะกรรมการ ผมไม่ได้มองว่าทุกคนทุจริต แต่สังคมมอง ก็ให้เขามองใหม่ เรามีมาตรการเต็มที่ การจัดตั้งบรรษัทวิสาหกิจแห่งชาติ อันนี้เป็นสิ่งที่เราต้องทำให้มากยิ่งขึ้น การพัฒนาระบบประเมินผล วัดผล จะต้องวัดผลให้เป็นรูปธรรม ถ้าเราวัดแต่เพียงรายได้ รายรับ หรือการเข้าถึงประชาชนทุกพื้นที่ ทุกบ้านเพียงพอแล้ว อันนี้ก็ไม่ใช่ ต้องวัดผลความพึงพอใจ และวันนี้เขาพอใจไหม ต้องมีการประเมินผลขึ้นไปมากกว่าเดิม บางที่ต้องมีคะแนนวัดความพึงพอใจ บางทีต้องมีคะแนนการวัดความพึงพอใจด้วย ไป ลองให้ประชาชนเขาโหวดกันเองดูซิว่าจะได้รางวันกันบ้างไหม อันนี้เป็นสิ่งที่จะต้องไปสู่ตรงนั้น ในวันหน้าจะได้เกิดความไว้วางใจซึ่งกันและกัน
วันนี้สิ่งที่พูดคือการปฏิรูปประเทศ หลายคนยังมองว่าวันนี้บ้านเมืองปกติสุข ไม่มีการประท้วง ไม่มีอะไรทั้งสิ้น บ้านเมืองปกติสุข สิ่งที่ทำมา 3 ปี ลืมทั้งหมด ไม่เข้าใจว่าสิ่งนี้มันคืออะไร เกิดขึ้นได้อย่างไร ปัญหาอยู่ที่ไหน ทั้งแก้กี่ร้อยเรื่อง กี่พันเรื่อง ต้องแก้กฎหมายกี่ กฎหมายต้องทำอย่างไร ก็ไม่เข้าใจ เพราะว่าเราห่างการให้ความรู้ประชาชนมายาวนานพอสมควร ได้แต่คิด ได้แต่ทำ ได้แต่แก้ไขปัญหาเฉพาะหน้าเท่านั้น แต่ไม่ได้สร้างหลักคิด ไม่ได้สร้างสังคมที่เข้มแข็ง เพื่อรองรับสิ่งที่เราต้องการฏิรูปเลย วันนี้ระบบธรรมาภิบาล แผนยุทธศาสตร์ รัฐวิสาหกิจชัดเจน กระบวนการคัดเลือกกรรมการที่โปร่งใส คนดี คนเก่ง มาเป็นกรรมการ ผมได้ว่าทุกคนทุจริต แต่ต้องให้เขามองใหม่ เรามีพัฒนาเต็มที่
การจัดตั้งบัญญัติวิสาหกิจแห่งชาติ เป็นสิ่งที่จะต้องทำให้มากยิ่งขึ้น การพัฒนาระบบประเมินผล วัดผลที่เป็นรูปธรรม ถ้าเรารับแต่เพียงรายได้ รายรับ หรือเฉพาะที่เข้าถึงประชาชนในทุกพื้นที่ ทุกบ้านแค่นั่นพอมันไม่ใช่ แล้วมันต้องวัดผลความพึงพอใจว่าเขาพอใจไหม ถึงบ้านแล้วเขาพอใจไหม คงต้องมีการประเมินผลมากขึ้นไปกว่าเดิม บางทีการให้คะแนนอาจจะต้องมีคะแนนความพึงพอใจด้วย เพราะฉะนั้นสิ่งที่พูดวันนี้คือการปฏิรูปประเทศ หลายคนยังมองว่าบ้านเมืองปกติสุข ไม่มีการประท้วง ไม่มีอะไรทั้งสิ้น ลืมทั้งหมดสิ่งที่รัฐบาลทำมา 3 ปี ลืมทั้งหมดว่ามันคืออะไร เกิดมาได้อย่างไร ปัญหาอยู่ที่ไหน มันต้องแก้กฎหมายกี่ตัว การแก้กฎหมายต้องทำอย่างไรไม่เข้าใจทั้งสิ้น เพราะว่าเราห่างการให้ความรู้ประชาชนมายาวนานพอสมควร ตั้งแต่คิด ตั้งแต่ทำ แก้ไขปัญหาเฉพาะหน้า แต่มันไม่ได้สร้างหลักคิด ไม่ได้สร้างสังคมที่เข้มแข็งที่รองรับสิ่งที่เราจะปฏิรูปเลย ไม่ใช่ความผิดของท่านแต่เป็นความผิดของพวกเราทุกคน และในการที่เรามีส่วนร่วมในการเลือกรัฐบาลเขามาบริหาร
อย่างไรก็ตามถ้าเราปฏิรูปประเทศ มันจำเป็นที่จะต้องดูวิธีการมันทำอย่างไร เป้าหมายมันคืออะไร ปัญหามันอยู่ที่ไหน วิธีการจะทำอย่างไร กฎหมายจะแก้ตรงไหนเหล่านี้คือสิ่งที่ต้องคิดให้รอบคอบ ขณะเดียวกันต้องสร้างประชาธิปไตยไปก่อนว่าจะเกิดขึ้นอะไรตอนนี้ สัปดาห์หน้าผมก็จะไปอีสาน ผมก็จะพูดว่าอนาคตประเทศมันต้องเป็นอย่างไร ภาคอีสานมีศักยภาพอย่างไร มีจุดอ่อน จุดแข็งตรงไหน และโอกาส วิกฤต ความเสี่ยงมันคืออะไร แล้วเราเอาอะไรให้เขา แล้วฟังว่าสิ่งที่เราจะให้เขา ตรงกับที่เขาต้องการไหม ซึ่งในส่วนนี้รัฐวิสาหกิจจะมีส่วนอย่างมากในการทำงานตรงนี้ คงต้องทำทุกภาคที่ผมบอก 6 ภาค ผมจะไปทุก 6 ภาคอยู่แล้วในการประชุมคณะรัฐมนตรี (ครม.)
เรื่องศาสตร์พระราชา พระนามประชารัฐเศรษฐกิจไทยเป็นคำที่เพราะมากเป็นคำที่เราต้องนำไปใช้ตลอดไป ต้องเชื่อมโยง สอดคล้องไม่ขัดแย้งกัน อะไรที่ต้องลงพื้นที่ประชาชนก็ต้องลงไป อะไรที่ต้องเพิ่มมูลค่าให้เขาก็ต้องเพิ่มเข้าไปแต่ละภาคความเลื่อมล้ำมันเกิดขึ้นในกลุ่มจังหวัดเดิมหรือภาคเดิม ท่านดูลำดับ 1 – 76 รายได้ของประเทศมันแตกต่างมหาศาล บางจังหวัดต่ำกว่ารายได้มาตรฐานของการประเมิน ต่ำกว่ามาตรฐานในทุก ๆ เรื่อง ทั้ง ๆ ที่ยังมีศักยภาพ แสดงว่าเรายังบริหารไปไม่ถึงตรงนั้น เรายังไม่เข้าไปในละเอียดเขามีอะไรดี ๆ ของเขา เราจะปล่อยให้เขาอยู่อย่างนั้นหรือ เราต้องยกระดับเขาขึ้นมา เราต้องไปสร้างเส้นเลือดให้เขาคือการสร้างสภาวะแวดล้อมให้มันเกิดงาน เกิดอาชีพ เกิดรายได้ และก็ตรงกับสภาพของพื้นที่ ที่ไม่ทำลายสิ่งแวดล้อม
ผมก็เห็นว่าเป็นยุทธศาสตร์แผนงานที่ดี แต่เพียงแต่วันหน้านั้น จะทำอย่างไรถึงจะเกิดขึ้น ถ้าท่านไปหวังวันหน้าจะเกิดขึ้น มันอาจจะไม่สมหวัง แต่ผมก็ได้มีมาตรการต่าง ๆ ที่พอสมควร ที่อย่างน้อยก็มันจะต้องทำให้ยั่งยืน วันนี้ทำ เพราะฉะนั้นท่านลองเริ่มก้าวแรกให้ได้ก่อน เริ่มก้าวที่หนึ่งให้ได้ก่อนในเรื่องของการปฏิรูป ปฏิรูปเพื่อใคร เพื่อประชาชน ของท่านผมคิดว่าท่านดีอยู่แล้ว เห็นรางวัลมากมายไปหมด มันต้องดีอยู่แล้วสิ ไม่อย่างนั้นมันอยู่มาถึงวันนี้ไม่ได้หรอก ไม่พัฒนาประเทศอะไรอย่างนี้ไม่ได้ แต่ทำอย่างไรจะทำได้มากขึ้น ๆ เพราะฉะนั้นการแข่งขันมันต้องมากขึ้น การพัฒนาตัวเองต้องมากยิ่งขึ้น ประชาชนจะได้ประโยชน์อย่างไร เพราะฉะนั้นมันอยู่ที่การกำหนดแผนงานโครงการ การกำหนด TOR เขียนมาให้มันชัดเจน เพราฉะนั้นการประมูลแข่งขัน ถ้าเรามองว่าต่ำที่สุดได้ไป มันไม่ได้ของดี ท่านต้องบวกอย่างอื่นเข้าไปด้วย ว่าจะตอบแทนประชาชนได้อย่างไร จะตอบแทนรัฐได้อย่างไร ถ้าเขียนกติกาอย่างเดียว มันก็จะบิดด้วยอย่างเดียว มันต้องมีพลัสเข้าไป ใครจะเสนออย่างอื่นเข้าไปอีก ที่มันจะทำให้โครงการเกิดประโยชน์สูงสุด แม้ว่าจะในเรื่องของการพัฒนาคน การดูแลสิ่งแวดล้อมและการดูแลประชาชน เหล่านี้มันคือคะแนนบวกที่จะมาตัดสินไม่ใช่ต่ำอย่างเดียว อันนี้เป็นหลักการที่ผมกำลังจะสั่งอยู่ว่า ต่อไปนี้โครงการทุกโครงการจะต้องเป็นอย่างนี้นะครับ แต่จะต้องโปร่งใสชัดเจน ฝากไปคิดด้วยนะครับ ท่านคงทำได้นะ ไม่มีปัญหาใช่ไหมครับ มันไม่ยากหรอก
ผมคิดว่าผมเขียนให้ก็ได้มาถ้าใครยังไม่ได้ ผมจะเขียนเติมให้เอง แล้ววันนี้ก็ยังมีปัญหาอยู่อีก ขสมก. อยู่ในขณะนี้ อยู่ไหนรถเมล์นะ สัญญากับผมไว้แล้ว และตอนนี้ก็มีเรื่องกันอีกแหละ ผมก็กลุ้มใจจริง ๆ มันจะพากันไปพังทั้งหมดนั้นแหละ เดียวขึ้นทะเบียน จะถอนทะเบียน อะไรก็ไม่รู้ ขึ้นบัญชีปลด ขึ้นบัญชี แล้วสังคมมันเป็นอย่างนี้อยู่แล้วทำได้หรือยัง มันทำไม่ได้หรอก เข้าบอกให้เปิดงาน ผมก็นึกว่าเปิดไปแล้วเมื่อกี้นี้ มอบรางวัลนะ เดี๋ยวให้ไปทานข้าวสักที่ บ่ายโมง วันนี้ไม่เป็นไร วันนี้กินข้าวช้าหน่อย ผมกินข้าวดึกทุกวัน บางวันก็กินไม่ลง เพราะพูดมากลมเข้าท้อง ท้องอืด ท้องเฟ้อทั้งวัน กินอะไรไม่ค่อยได้หรอก แต่ยังไหวอยู่ 63 แล้วจะ 64 แล้ว 63 กว่า ไม่ใช่เด็กแล้ว แต่ผมก็ยังมีพลังเหมือนเด็กเหมือนเดิม เพราะผมมีลูกพี่อยู่แถวนี้หมดใช่ไหม น้องผม เพื่อนผมทั้งหมด เราทำเพราะเราจำเป็นที่ต้องมาทำอย่างนี้ เพราะฉะนั้นมันก็ไปไม่ได้หรอก ไม่ใช่เขาเรียกอะไร ละครหรืออะไร ตอนนี้อะไรไม่ใช่ผู้วิเศษ ดูเปล่า ๆ ผมเปิดทีวีเจอ ฉันไม่ใช่ผู้วิเศษอะไร เพลงเขานั้นแหละใช่ไหม แล้วไปดูอีกเรื่องดูเปล่า ข้าบดินทร์ดูเปล่า ไปดูแล้วมีอะไรอีก ผมไม่เคยดูหรอกแต่ผมจำได้ เพราะโฆษณาบ่อยเหลือเกิน บางทีก็น่ารำคาญเหมือนกัน แต่ผมว่าเขารำคาญหน้าผมมากกว่าด้วยซ้ำ ผมก็ยอม ๆ ผมก็ยอมทน ๆ เขา
วันนี้เสียดายด้วยที่ไม่ได้ฟังผม ตอนสองทุ่มครึ่ง ใช่ไหมวันศุกร์ใช่ไหม เสียดายแล้วจะเสียใจ นอนไม่หลับ เสาร์ อาทิตย์ไม่มีความสุข ไม่มีหน้าคนที่มันน่ารำคาญหงุดหงิดในใจ เสาร์ อาทิตย์ เดี๋ยวท่านจะมีความสุขมากเกินไป ขอให้มีความสุขวัน เสาร์ อาทิตย์ สุดสัปดาห์ ผมจะไม่รบกวนใคร ทำงานให้เต็มที่ 5 วัน ข้าราชการต่างจังหวัดก็ต้องกลับบ้านต่างจังหวัดหาครอบครัวไม่ใช่ไปขยันวันที่เขาจะพัก ไม่ได้ถ้าท่านขยันก็ต้องไปทำกลางคืน อย่าไปรบกวนเขาให้เขาทำงานเต็มที่ ถ้าดีตอบแทน ไม่ดีลงโทษ หน้าที่ผู้บังคับบัญชามี 2 อย่าง ให้คุณกับให้โทษเข้าใจไหม วันนี้ได้เวลาอันสมควรแล้วนะครับ ผมขอเปิดงานมอบรางวัลรัฐวิสาหกิจดีเด่นประจำปี พ.ศ. 2560 ณ บัดนี้ ขอบคุณครับ สวัสดีครับ
...............................................
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/6617
