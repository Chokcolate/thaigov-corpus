รัฐบาลไทย-ข่าวทำเนียบรัฐบาล-“ยุติธรรม” จัดกิจกรรม “เติมฝันลูกน้อย...สู่อ้อมกอดพ่อ”

วันอังคารที่ 16 พฤษภาคม 2560
“ยุติธรรม” จัดกิจกรรม “เติมฝันลูกน้อย...สู่อ้อมกอดพ่อ”
นายธวัชชัย ไทยเขียว รองปลัดกระทรวงยุติธรรม และโฆษกกระทรวงยุติธรรม เป็นประธานการจัดกิจกรรม “เติมฝันลูกน้อย...สู่อ้อมกอดพ่อ”
เมื่อวันอังคารที่ ๑๖ พฤษภาคม ๒๕๖๐ เวลา ๑๐.๐๐ น.
ณ เรือนจำกลางบางขวาง จังหวัดนนทบุรี
นายธวัชชัย ไทยเขียว รองปลัดกระทรวงยุติธรรม และโฆษกกระทรวงยุติธรรม
เป็นประธานการจัดกิจกรรม “เติมฝันลูกน้อย...สู่อ้อมกอดพ่อ”
ซึ่งจัดขึ้นโดยความร่วมมือระหว่างกระทรวงยุติธรรม กรมราชทัณฑ์ และรายการ Super ๑๐
เพื่อเปิดโอกาสให้เด็กหญิงพิมพ์พิชชา นาคสนิท (น้องบีม) พร้อมด้วยครอบครัว
ได้มีโอกาสพบกับบิดาซึ่งเป็นผู้ต้องขังอยู่ภายในเรือนจำกลางบางขวางอย่างใกล้ชิด
อันจะเป็นการสร้างความสัมพันธ์อันดีระหว่างสมาชิกภายในครอบครัว
รวมทั้งคลายความกังวล ลดความเครียดของผู้ต้องขังให้มีกำลังใจที่จะพัฒนาปรับปรุงตนเองให้เป็นคนดี
และพร้อมที่จะกลับไปใช้ชีวิตร่วมกับสังคมเมื่อภายหลังพ้นโทษ
อีกทั้งได้เปิดโอกาสให้เด็กและเยาวชนที่อยู่ในความควบคุมของศูนย์ฝึกและอบรมเด็กและเยาวชนชาย
บ้านกาญจนาภิเษก ตำบลคลองโยง อำเภอพุทธมณฑล จังหวัดนครปฐม
ได้มีส่วนร่วมในกิจกรรมดังกล่าว เพื่อฟื้นฟู เยียวยาให้เด็กและเยาวชนที่ก้าวพลาดมีแรงบันดาลใจ
ในการกลับคืนเป็นพลังสู่สังคมและสามารถดำเนินชีวิตต่อไปได้อย่างราบรื่น

ที่มา : http://www.thaigov.go.th/news/contents/details/3770
