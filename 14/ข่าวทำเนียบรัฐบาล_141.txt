รัฐบาลไทย-ข่าวทำเนียบรัฐบาล-รอง ลธน.ม. เรณูฯ เป็นประธานในพิธีลงนามบันทึกความร่วมมือ โครงการ “ส่งเสริมศักยภาพ ผู้ประกอบการ SMEs พื้นที่จังหวัดชายแดนภาคใต้” ณ เวทีกลางตลาดคลองผดุงกรุงเกษม ทำเนียบรัฐบาล

วันจันทร์ที่ 24 เมษายน 2560
รอง ลธน.ม. เรณูฯ เป็นประธานในพิธีลงนามบันทึกความร่วมมือ โครงการ “ส่งเสริมศักยภาพ ผู้ประกอบการ SMEs พื้นที่จังหวัดชายแดนภาคใต้” ณ เวทีกลางตลาดคลองผดุงกรุงเกษม ทำเนียบรัฐบาล
รอง ลธน.ม. เรณูฯ เป็นประธานในพิธีลงนามบันทึกความร่วมมือ โครงการ “ส่งเสริมศักยภาพ ผู้ประกอบการ SMEs พื้นที่จังหวัดชายแดนภาคใต้” ณ เวทีกลางตลาดคลองผดุงกรุงเกษม ทำเนียบรัฐบาล
​วันนี้ (23 เมษายน 2560) เวลา 15.00 น. ณ เวทีกลางตลอดคลองผดุงกรุงเกษม ทำเนียบรัฐบาล นางสาวเรณู ตังคจิวางกูร รองเลขาธิการนายกรัฐมนตรีฝ่ายการเมือง ในฐานะประธานกรรมการดำเนินโครงการตลาดคลองผดุงกรุงเกษม เป็นประธานในพิธีลงนามบันทึกความร่วมมือ โครงการ “ส่งเสริมศักยภาพ ผู้ประกอบการ SMEs พื้นที่จังหวัดชายแดนภาคใต้” โดยมี นายศุภณัฐ สิรันทวิเนติ เลขาธิการศูนย์อำนวยการบริหารจังหวัดชายแดนภาคใต้ (ศอ.บต.) นายมงคล ลีลาธรรม กรรมการผู้จัดการธนาคารพัฒนาวิสาหกิจขนาดกลางและขนาดย่อมแห่งประเทศไทย (SME) นางสาลินี วังตาล ผู้อำนวยการสำนักงานส่งเสริมวิสาหกิจขนาดกลางและขนาดย่อม (สสว.) นายสุรชัย กำพลานนท์วัฒน์ กรรมการผู้อำนวยการ บริษัท ห้องปฏิบัติการกลาง (ประเทศไทย) จำกัดเข้าร่วมลงนามบันทึกความร่วมมือดังกล่าว
​โอกาสนี้ รองเลขาธิการนายกรัฐมนตรีฝ่ายการเมือง ได้เป็นประธานและร่วมเป็นสักขีพยานในการลงนามบันทึกความร่วมมือ โครงการ“ส่งเสริมศักยภาพ ผู้ประกอบการ SMEs พื้นที่จังหวัดชายแดนภาคใต้” โดยมี นายศุภณัฐ สิรันทวิเนติ เลขาธิการศูนย์อำนวยการบริหารจังหวัดชายแดนภาคใต้ (ศอ.บต.) นายมงคล ลิลาธรรม กรรมการผู้จัดการธนาคารพัฒนาวิสาหกิจขนาดกลางและขนาดย่อมแห่งประเทศไทย (SME) นางสาลีนี วังตาล ผู้อำนวยการสำนักงานส่งเสริมวิสาหกิจขนาดกลางและขนาดย่อม (สสว.) และนายสุรชัย กำพลานนท์วัฒน์ กรรมการผู้อำนวยการ บริษัท ห้องปฏิบัติการกลาง (ประเทศไทย) จำกัด ร่วมลงนามในบันทึกความร่วมมือ ต่อจากนั้นตัวแทนธนาคารพัฒนาวิสาหกิจขนาดกลางและขนาดย่อมแห่งประเทศไทยได้มอบแผนธุรกิจให้แก่ผู้ประกอบการจำนวน 4 ราย พร้อมถ่ายภาพร่วมกันเป็นที่ระลึกเป็นอันเสร็จพิธี
​ภายหลังเสร็จสิ้นพิธีลงบันทึกความร่วมมือดังกล่าว รองเลขาธิการนายกรัฐมนตรีฝ่ายการเมือง ได้กล่าวให้สัมภาษณ์ว่าพิธีลงนามบันทึกความร่วมมือ โครงการ “ส่งเสริมศักยภาพ ผู้ประกอบการ SMEs พื้นที่จังหวัดชายแดนภาคใต้” นั้น เป็นการต่อยอดความสำเร็จจากการจัดงานตลาดคลองผดุงกรุงเกษม ข้างทำเนียบรัฐบาล ซึ่งเป็นดำริของ พลเอก ประยุทธ์ จันทร์โอชา นายกรัฐมนตรี เพื่อเปิดโอกาสให้ผู้ประกอบการรายย่อยในพื้นที่ชายแดนภาคใต้ได้มีโอกาสผลัดเปลี่ยนหมุนเวียนกันมาพบปะผู้บริโภคโดยตรง ซึ่งโครงการดังกล่าวนี้ต้องการส่งเสริมศักยภาพของผู้ประกอบการรายย่อยในพื้นที่ภาคใต้ โดยเฉพาะผู้ประกอบการที่ได้มีโอกาสนำสินค้าในท้องถิ่นมาจำหน่ายในงานตลาดคลองผดุงกรุงเกษม ในช่วงที่เดือนผ่านมา และรวมถึงผู้ประกอบรายย่อยอื่น ๆ  อีกด้วย ทั้งนี้ ทางรัฐบาลจะให้การช่วยเหลือโดยการส่งเสริมศักยภาพของผู้ประกอบการรายย่อย และผ่านการสนับสนุนจากทางสำนักงานส่งเสริมวิสาหกิจขนาดกลางและขนาดย่อม (สสว.) และรวมถึงการปล่อยสินเชื่อเงินกู้ต่าง ๆ ผ่านทางธนาคารพัฒนาวิสาหกิจขนาดกลางและขนาดย่อมแห่งประเทศไทย (SME) ทั้งนี้ โครงการดังกล่าวจะสามารถช่วยส่งเสริมศักยภาพ สร้างรายได้ และช่วยลดความเหลื่อมล้ำในท้องถิ่นอีกทั้งยังเป็นการเพิ่มคุณภาพชีวิตที่ดีขึ้นตามแนวทาง “ตลาดประชารัฐ 4.0” ของ พลเอก ประยุทธ์ จันทร์โอชา นายกรัฐมนตรีด้วย ​
*****************************
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/3229
