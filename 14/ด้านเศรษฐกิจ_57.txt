รัฐบาลไทย-ข่าวทำเนียบรัฐบาล-ก.อุตฯ ปักธงไทยพร้อมเป็นครัวโลก จัดงาน"World Food Expo 2017 ผนึก ก.วิทย์ฯและ ก.ท่องเที่ยวฯ ดันงานวิจัยและนวัตกรรม สร้างมูลค่าเพิ่ม ผสานแหล่งท่องเที่ยวโชว์ศักยภาพ

วันพฤหัสบดีที่ 23 มีนาคม 2560
ก.อุตฯ ปักธงไทยพร้อมเป็นครัวโลก จัดงาน"World Food Expo 2017 ผนึก ก.วิทย์ฯและ ก.ท่องเที่ยวฯ ดันงานวิจัยและนวัตกรรม สร้างมูลค่าเพิ่ม ผสานแหล่งท่องเที่ยวโชว์ศักยภาพ
ก.อุตฯ ปักธงไทยพร้อมเป็นครัวโลก จัดงาน"World Food Expo 2017 ผนึก ก.วิทย์ฯและ ก.ท่องเที่ยวฯ ดันงานวิจัยและนวัตกรรม สร้างมูลค่าเพิ่ม ผสานแหล่งท่องเที่ยวโชว์ศักยภาพ
วันนี้ (23 มีนาคม 2560) นายอุตตม สาวนายน รัฐมนตรีว่าการกระทรวงอุตสาหกรรม นางอรรชกา สีบุญเรือง รัฐมนตรีว่าการกระทรวงวิทยาศาสตร์และเทคโนโลยี  ร่วมกันเป็นประธานเปิดงาน "World Food Expo 2017" ณ ศูนย์การค้าเซนทรัลเวิลด์ จัดโดยสถาบันอาหาร กระทรวงอุตสาหกรรม และเครือข่ายพันธมิตรหลายหน่วยงาน ได้แก่ สำนักงานนวัตกรรมแห่งชาติ ,SME Development Bank ,สำนักงานส่งเสริมวิสาหกิจขนาดกลางและขนาดย่อม(สสว.) , บริษัทไทยเบฟเวอเรจ, บริษัท บุญรอด บริเวอรี่ เครือเบทาโกร และกลุ่มบริษัทเซนทรัล ภายใต้วิสัยทัศน์"ประชารัฐร่วมใจประเทศไทยเป็นครัวของโลก"
นายสมชาย หาญหิรัญ ปลัดกระทรวงอุตสาหกรรม  กล่าวรายงานถึงวัตถุประสงค์ของการจัดงานครั้งนี้ ว่า การจัดงานครั้งนี้จัดขึ้นเป็นครั้งแรก มีเป้าหมายในการจัดต่อเนื่องอย่างน้อย 3ปี เพื่อเพิ่มขีดความสามารถในการแข่งขันให้กับภาคอุตสาหกรรมอาหารและการท่องเที่ยวไปพร้อมกัน เป็นการสนับสนุนให้เกิดการสร้างเครือข่ายผู้ประกอบการในกลุ่มอาหารต้นน้ำ กลางน้ำ ปลายน้ำให้มีความเข้มแข็ง สร้างการเชื่อมโยงข้อมูลทั้งการวิจัยและพัฒนาด้านวิทยาศาสตร์เทคโนโลยีและนวัตกรรมอย่างเป็นรูปธรรม
จากนั้นนายอุตตม. สาวนายน รัฐมนตรีว่าการกระทรวงอุตสาหกรรม กล่าวเปิดงานตอนหนึ่งว่า " การจัดงานครั้งนี้เป็นการบูรณาการทำงานร่วมกันแบบประชารัฐ เพื่อผลักดันให้ประเทศไทยเป็นศูนย์กลางด้านอาหารของโลกในอนาคต สอดคล้องกับแนวนโยบายการพัฒนาอุตสาหกรรมอาหารแห่งชาติ20ปี ที่มุ่งพัฒนาการผลิตอาหารแปรรูปมุ่งสู่อุตสาหกรรมอาหาร4.0 นอกจากนี้ ยังเป็นการสร้างการรับรู้ในศักยภาพอาหารของไทยทั้งในรูปแบบอาหารแปรรูปเพื่อการส่งออก และรูปแบบการบริโภคอาหารไทยในมิติต่างๆไปพร้อมกันด้วย
งาน "World Food Expo 2017" จัดขึ้นระหว่างวันที่23 มีนาคม-9 เมษายน2560 ตั้งแต่เวลา10.00-22.00น. ณ ลานสแควร์ ด้านหน้าศูนย์การค้าเซนทรัลเวิลด์ โดยนักชิมพลาดไม่ได้กับการสาธิตการปรุงอาหารสูตรโบราณจากเชฟที่มีชื่อเสียง และเมนูอาหารหลากหลาย ผู้สนใจเข้าชมข้อมูลได้ที่ www. nfi.or. th

ที่มา : http://www.thaigov.go.th/news/contents/details/2627
