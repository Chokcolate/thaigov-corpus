รัฐบาลไทย-ข่าวทำเนียบรัฐบาล-พิธีเปิดศูนย์การเรียนรู้เทคโนโลยีและนวัตกรรม เพื่อการพัฒนาอุตสาหกรรมยานยนต์ไฟฟ้า

วันศุกร์ที่ 7 กรกฎาคม 2560
พิธีเปิดศูนย์การเรียนรู้เทคโนโลยีและนวัตกรรม เพื่อการพัฒนาอุตสาหกรรมยานยนต์ไฟฟ้า
ปลัดกระทรวงอุตสาหกรรม เป็นประธานเปิดศูนย์การเรียนรู้เทคโนโลยีและนวัตกรรม เพื่อการพัฒนาอุตสาหกรรมยานยนต์ไฟฟ้า
วันนี้ (7 กรกฎาคม 2560) นายสมชาย หาญหิรัญ ปลัดกระทรวงอุตสาหกรรม ให้เกียรติเป็นประธานในการเปิดศูนย์การเรียนรู้เทคโนโลยีและนวัตกรรม เพื่อการพัฒนาอุตสาหกรรมยานยนต์ไฟฟ้า และกล่าวปาฐกถาพิเศษ ในหัวข้อ“เตรียมความพร้อมผู้ประกอบการไทยมุ่งสู่ยานยนต์อนาคต” โดยมี นายอดิศักดิ์ โรหิตะศุน กรรมการสถาบันยานยนต์ รักษาการแทนผู้ทำการแทนผู้อำนวยการสถาบันยานยนต์ กล่าวรายงาน
งานดังกล่าวมี นายพิสิฐ รังสฤษฏ์วุฒิกุล เลขาธิการสำนักงานผลิตภัณฑ์อุตสาหกรรม นายปราจิน เอี่ยมลำเนา ประธานกรรมการบริหารบริษัท กรังด์ปรีซ์ อินเตอร์เนชั่นแนล จำกัด (มหาชน) และนายขวัญชัย ปภัสร์พงษ์ ประธานบริษัท สื่อสากล จำกัด  ตลอดจน ผู้บริหารค่ายรถยนต์ อาทิ นิสสัน บีเอ็มดับบลิว เดลต้า ร่วมด้วย
นอกจากนี้ ยังมีการเยี่ยมชมศูนย์การเรียนรู้เทคโนโลยีและนวัตกรรม ยานยนต์ไฟฟ้าประเภทต่างๆ เช่น  E-Tuk Tuk, E-bike, EV-car และเปิดทดลองใช้งาน สถานีชาร์จไฟอย่างเป็นทางการ ณ สถาบันยานยนต์ สำนักงานบางปู จ.สมุทรปราการ

ที่มา : http://www.thaigov.go.th/news/contents/details/5109
