รัฐบาลไทย-ข่าวทำเนียบรัฐบาล-“ยุติธรรม” หารือแนวทางการขับเคลื่อนการระงับข้อพิพาทของสถาบันอนุญาโตตุลาการ

วันศุกร์ที่ 10 พฤศจิกายน 2560
“ยุติธรรม” หารือแนวทางการขับเคลื่อนการระงับข้อพิพาทของสถาบันอนุญาโตตุลาการ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะกรรมการสถาบันอนุญาโตตุลาการ ครั้งที่ ๙/๒๕๖๐
ในวันศุกร์ที่ ๑0 พฤศจิกายน ๒๕60 เวลา ๑๓.๓0 น.
ณ ห้องประชุมกระทรวงยุติธรรม ๑ ชั้น ๙
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพฯ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานการประชุมคณะกรรมการสถาบันอนุญาโตตุลาการ ครั้งที่ 9/2560
เพื่อพิจารณาการจัดสรรงบประมาณรายจ่ายประจำปี พ.ศ. 2561
แบ่งเป็นแผนพัฒนาระบบ และแผนพัฒนาการให้บริการ
โดยคณะกรรมการฯ ได้พิจารณางบประมาณในส่วนของแผนงานย่อย ดังนี้
แผนงานการสร้างการรับรู้เกี่ยวกับสถาบันอนุญาโตตุลาการและบริการต่าง ๆ
แผนงานการเข้าพบและสร้างเครือข่ายกับกลุ่มเป้าหมายเพื่อเพิ่มการรับรู้และจำนวนคดี
แผนงานการพัฒนาระบบบริหารเพื่อเพิ่มจำนวนคดี และแผนงานการฝึกอบรมเพื่อสร้างรายได้และคดี
ในการนี้ ปลัดกระทรวงยุติธรรม ได้เน้นย้ำให้สถาบันอนุญาโตตุลาการต้องจัดทำระบบติดตามการใช้จ่ายงบประมาณ
เพื่อให้การดำเนินงานเป็นไปตามแผนงานที่กำหนดไว้ และใช้งบประมาณอย่างเหมาะสม คุ้มค่า
โดยคำนึงถึงประโยชน์และเป้าหมายในการสร้างความรับรู้และสร้างความเชื่อมั่น
ของสถาบันอนุญาโตตุลาการให้เกิดขึ้นแก่ประชาชน
ในภารกิจการระงับข้อพิพาททางเลือกและหาข้อยุติในข้อพิพาทให้แก่ประชาชนทุกฝ่ายด้วยความเป็นธรรม
รวมทั้งเป็นการยกระดับกระบวนการยุติธรรมของประเทศไทยให้มีประสิทธิภาพมากยิ่งขึ้น

ที่มา : http://www.thaigov.go.th/news/contents/details/7993
