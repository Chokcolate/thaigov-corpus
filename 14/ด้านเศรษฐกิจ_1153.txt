รัฐบาลไทย-ข่าวทำเนียบรัฐบาล-กระทรวงเกษตรและสหกรณ์ เปิดงาน “ของดีจากชายแดนใต้ครั้งที่ 10”

วันจันทร์ที่ 28 สิงหาคม 2560
กระทรวงเกษตรและสหกรณ์ เปิดงาน “ของดีจากชายแดนใต้ครั้งที่ 10”
กระทรวงเกษตรและสหกรณ์ เปิดตลาดอ.ต.ก. ระดมสินค้าเกษตรคุณภาพจาก 4 จังหวัดชายแดนภาคใต้มาจำหน่าย 25 ส.ค. -  3 ก.ย.นี้
พลเอกฉัตรชัย สาริกัลยะ รัฐมนตรีว่าการกระทรวงเกษตรและสหกรณ์ เปิดเผยภายหลังเป็นประธานพิธีเปิดงาน “ของดีจากชายแดนใต้ครั้งที่ 10” ซึ่งจัดขึ้นตั้งแต่วันที่ 25 สิงหาคม – 3 กันยายน 2560 ณ บริเวณตลาด อ.ต.ก. ( พหลโยธิน ) เขตจตุจักร กรุงเทพมหานคร กล่าวว่า “พื้นที่ 4 จังหวัดชายแดนใต้สงขลา ยะลา ปัตตานี และนราธิวาส ถือเป็นอีกหนึ่งพื้นที่สำคัญ ของไทย ที่มีผลิตผลการเกษตร มีสินค้าพื้นเมือง สินค้าท้องถิ่น ที่เป็นอัตตลักษณ์ของท้องถิ่น ที่มีคุณภาพ และมาตรฐาน ผัก และผลไม้ที่น่าสนใจ หลากหลาย แต่ปัญหาจากสถานการณ์ต่างๆ ที่เกิดขึ้นในพื้นที่ ได้ส่งผลต่อการดำรงชีวิต การประกอบอาชีพของประชาชน และต่อเนื่องถึงทางด้านเศรษฐกิจในภาพรวม กระทรวงเกษตรและสหกรณ์ ได้มีบทบาทในการเข้าร่วมแก้ไขปัญหาและพัฒนาจังหวัดชายแดน ภาคใต้ และการจัดกิจกรรม “ของดีจากชายแดนใต้” จะเป็นการกระตุ้นเศรษฐกิจ เพิ่มช่องทางการ จำหน่ายให้กับพี่น้องชายแดนใต้” กิจกรรม “ของดีจากชายแดนใต้” โดยได้เริ่มจัดเป็นครั้งแรกเมื่อปี 2551 และได้รับการตอบรับเป็น อย่างดีโดยได้มีการจัดอย่างต่อเนื่องเรื่อยมาจนถึงครั้งนี้นับเป็นครั้งที่ 10
สำหรับกิจกรรม “ของดีจาก ชายแดนใต้ครั้งที่ 10” จะเป็นการรวบรวมสินค้าคุณภาพ ราคาพิเศษ อาทิสินค้าแปรรูป งาน หัตถกรรม จากชาวบ้าน จังหวัดสงขลา ยะลา ปัตตานี และนราธิวาส มารวบรวมไว้ ให้ประชาชนที่ สนใจได้จับจ่ายภายในงาน นอกจากนี้ยังมีการ ออกร้านจำหน่ายอาหารพื้นเมือง อาทิ ปลากุเลา ไก่กอ และ ข้าวมันไก่เบตง ใบไม้สีทอง ผลไม้สด ลองกอง ทุเรียน รวมถึงผักพื้นเมือง และกิจกรรมสาธิต การทำหัตถกรรม การแสดงศิลปะพื้นเมือง ฯลฯ
ด้านนายกมลวิศว์แก้วแฝก ผู้อำนวยการ องค์การตลาดเพื่อเกษตรกร (อ.ต.ก.) กล่าวว่า “เราหวังเป็นอย่างยิ่งว่ากิจกรรมในครั้งนี้จะช่วยสร้างโอกาส และเพิ่มช่องทางการกระจายสินค้าให้กับพี่ น้องประชาชน 4 จังหวัดชายแดนภาคใต้ให้เป็นที่รับรู้ได้เป็นอย่างดีและเป็นการช่วยเศรษฐกิจของ ชาวบ้านในพื้นที่ให้ดีขึ้น นอกจากนี้ผู้ที่สนใจยังได้มีโอกาสพบปะกับชาวบ้าน และเกษตรกรผู้ผลิต สินค้า ทำให้เกิดความเข้าใจในกระบวนการผลิตสินค้าเกษตรกรรม และหัตถกรรมมากขึ้น และท้ายที่สุดผู้ ที่มาจับจ่ายสินค้าภายในงานยังจะได้สินค้าที่มีคุณภาพ และราคาถูกอีกด้วย กิจกรรม “ของดีจากชายแดนใต้ครั้งที่ 10” จะเริ่มตั้งแต่วันที่ 25 สิงหาคม – 3 กันยายน 2560 ณ บริเวณตลาด อ.ต.ก. ( พหลโยธิน ) เขตจตุจักร กรุงเทพมหานคร
กลุ่มโฆษกและวิเคราะห์ข่าว กองเกษตรสารนิเทศ
สำนักงานปลัดกระทรวงเกษตรและสหกรณ์
โทร 02-2810859 แฟกซ์ 02-2822871
moacnews@gmail.com
www.moac.go.th
www.facebook.com/kasetthai

ที่มา : http://www.thaigov.go.th/news/contents/details/6229
