รัฐบาลไทย-ข่าวทำเนียบรัฐบาล-กระทรวงยุติธรรม ร่วมมือกับหน่วยงานที่เกี่ยวข้อง หาแนวทางช่วยเหลือประชาชนให้เข้าถึงงานบริการโครงสร้างพื้นฐานของรัฐ

วันพุธที่ 24 มกราคม 2561
กระทรวงยุติธรรม ร่วมมือกับหน่วยงานที่เกี่ยวข้อง หาแนวทางช่วยเหลือประชาชนให้เข้าถึงงานบริการโครงสร้างพื้นฐานของรัฐ
นางกรรณิการ์ แสงทอง รองปลัดกระทรวงยุติธรรม เป็นประธานการประชุมคณะกรรมการประสานงาน และช่วยเหลือประชาชนให้เข้าถึงงานบริการโครงสร้างพื้นฐานของรัฐ (คปช.) ครั้งที่ ๑/๒๕๖๑
ในวันพุธที่ ๒๔ มกราคม ๒๕๖๑ เวลา ๐๙.๓๐ น.
ณ ห้องประชุมกระทรวงยุติธรรม ๒ ชั้น ๘ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
นางกรรณิการ์ แสงทอง รองปลัดกระทรวงยุติธรรม เป็นประธานการประชุมคณะกรรมการประสานงาน
และช่วยเหลือประชาชนให้เข้าถึงงานบริการโครงสร้างพื้นฐานของรัฐ (คปช.) ครั้งที่ ๑/๒๕๖๑
เพื่อให้กระทรวงยุติธรรมได้พัฒนาขีดความสามารถในการบริการประชาชน
เสริมสร้างหลักประกันความยุติธรรม โดยยึดประชาชนเป็นศูนย์กลาง
รวมทั้งเชื่อมโยงประสานงานร่วมกันระหว่างหน่วยงานและส่วนราชการที่เกี่ยวข้อง เพื่อช่วยเหลือประชาชน
ที่ได้รับความเดือดร้อนหรือได้รับผลกระทบให้สามารถเข้าถึงงานบริการของรัฐได้อย่างมีประสิทธิภาพมากขึ้น
โดยมีผู้แทนจากกระทรวงการพัฒนาสังคมและความมั่นคงของมนุษย์ กระทรวงดิจิทัลเพื่อเศรษฐกิจและสังคม
กระทรวงแรงงาน กระทรวงสาธารณสุข กระทรวงศึกษาธิการ กระทรวงมหาดไทย
สำนักงานตำรวจแห่งชาติ และหน่วยงานสังกัดกระทรวงยุติธรรม เข้าร่วมประชุมฯ
รองปลัดกระทรวงยุติธรรม กล่าวว่า จากการนำเสนอภารกิจหลักการให้บริการประชาชน
ในความรับผิดชอบของหน่วยงานต่างๆ สามารถแบ่งกลุ่มเป้าหมายประชาชนออกเป็น ๔ กลุ่ม ได้แก่
กลุ่มประชาชนทั่วไป กลุ่มเสี่ยง กลุ่มบุคคลที่เข้าสู่กระบวนการยุติธรรมแล้ว และกลุ่มเหยื่อหรือผู้เสียหาย
ซึ่งจะต้องสร้างกลไกการให้ความช่วยเหลือประชาชน ด้วยการเน้นสร้างการรับรู้ข้อมูลข่าวสาร
กฎหมายที่เกี่ยวข้องหรือจำเป็นตามวุฒิภาวะหรือสภาพแวดล้อมในแต่ละพื้นที่
รวมทั้งให้การช่วยเหลือประชาชนตามสิทธิที่พึงจะได้รับไม่ว่าจะอยู่ในสถานะใดก็ตามอย่างเท่าเทียม
พร้อมกับสร้างเครือข่ายเชื่อมโยงข้อมูลและประสานงานร่วมกันระหว่างหน่วยงานต่างๆ ที่เกี่ยวข้อง
บูรณาการการทำงานให้ประชาชนสามารถเข้าถึงงานบริการโครงสร้างพื้นฐานของรัฐอย่างสะดวกรวดเร็วมากยิ่งขึ้น

ที่มา : http://www.thaigov.go.th/news/contents/details/9592
