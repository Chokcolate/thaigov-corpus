รัฐบาลไทย-ข่าวทำเนียบรัฐบาล-ปลัดกระทรวงดิจิทัลฯ นำผู้บริหารหน่วยงานในสังกัดฯ ร่วมพิธีเปิดงานฤดูหนาว

วันจันทร์ที่ 12 กุมภาพันธ์ 2561
ปลัดกระทรวงดิจิทัลฯ นำผู้บริหารหน่วยงานในสังกัดฯ ร่วมพิธีเปิดงานฤดูหนาว
ปลัดกระทรวงดิจิทัลฯ
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม (ดีอี) พร้อมด้วยผู้บริหารกระทรวงฯ และหน่วยงานในสังกัดฯ เข้าร่วมพิธีเปิดงานฤดูหนาว “อุ่นไอรัก คลายความหนาว” เมื่อวันที่ 8 กุมภาพันธ์ 2561 ซึ่งบริษัท ไปรษณีย์ไทย จำกัด ร่วมออกร้าน “ไปรสนีย์กรุงสยาม” พร้อมจัดกิจกรรมต่างๆ โดยมี บริษัท ทีโอที จำกัด (มหาชน) ร่วมสนับสนุนระบบสัญญาณ Wi-Fi ฟรี ทั่วบริเวณงาน ด้าน บริษัท กสท โทรคมนาคม จำกัด (มหาชน) สนับสนุนระบบการสื่อสารเพื่อการบริหารจัดการภายในงาน และสำนักงานปลัดกระทรวงฯ สนับสนุนจิตอาสาบริการถ่ายภาพดิจิทัลและอำนวยความสะดวกในการเข้าชมงานฯ แก่ประชาชนตลอดการจัดงาน โดยงานดังกล่าว จัดขึ้นระหว่างวันที่ 8 กุมภาพันธ์ - 11 มีนาคม 2561 ณ พระลานพระราชวังดุสิต ถนนอู่ทองใน เขตดุสิต กรุงเทพฯ
***********************

ที่มา : http://www.thaigov.go.th/news/contents/details/10017
