รัฐบาลไทย-ข่าวทำเนียบรัฐบาล-ก.วิทย์ ลงนาม กรมประชาสัมพันธ์ สร้างความเข้าใจพร้อมขับเคลื่อนประเทศไทยสู่สากล

วันพุธที่ 12 กรกฎาคม 2560
ก.วิทย์ ลงนาม กรมประชาสัมพันธ์ สร้างความเข้าใจพร้อมขับเคลื่อนประเทศไทยสู่สากล
พิธีลงนามว่าด้วยการแลกเปลี่ยนข่าวสารด้านการประชาสัมพันธ์และให้บริการสื่อของกรมประชาสัมพันธ์ระหว่างกรมประชาสัมพันธ์กับส่วนราชการต่างๆ
11 กรกฎาคม 2560 ณ สถานีวิทยุโทรทัศน์แห่งประเทศไทย / นายเพิ่มสุข สัจจาภิวัฒน์ ผู้ช่วยปลัดกระทรวงวิทยาศาสตร์และเทคโนโลยี ร่วมลงนามในพิธีลงนามว่าด้วยการแลกเปลี่ยนข่าวสารด้านการประชาสัมพันธ์และให้บริการสื่อของกรมประชาสัมพันธ์ระหว่างกรมประชาสัมพันธ์กับส่วนราชการต่างๆ เพื่อตอบรับนโยบายของรัฐบาล อันนำไปสู่ความร่วมมือในการพัฒนาประเทศร่วมกัน โดยเฉพาะการเสริมสร้างความรู้ ความเข้าใจที่ถูกต้องเกี่ยวกับชาติ ศาสนา และพระมหากษัตริย์
นอกจากนี้การจะผลักดันประเทศไทยให้ก้าวพ้นกับดักรายได้ปานกลาง เข้าสู่ยุคไทยแลนด์ 4.0 จึงจำเป็นอย่างยิ่งที่การสร้างความร่วมมือในการแลกเปลี่ยนข่าวสารและการให้บริกรด้านสื่อประชาสัมพันธ์จะเป็นส่วนหนึ่งที่จะช่วยกระทรวงวิทยาศาสตร์และเทคโนโลยีและประเทศไทยให้ก้าวไกลไปสู่สากล

ที่มา : http://www.thaigov.go.th/news/contents/details/5156
