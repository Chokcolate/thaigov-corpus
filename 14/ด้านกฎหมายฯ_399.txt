รัฐบาลไทย-ข่าวทำเนียบรัฐบาล-“ยุติธรรม” ประชุมคณะกรรมการกองทุนยุติธรรม ครั้งที่ ๑/๒๕๖๑

วันศุกร์ที่ 2 กุมภาพันธ์ 2561
“ยุติธรรม” ประชุมคณะกรรมการกองทุนยุติธรรม ครั้งที่ ๑/๒๕๖๑
พลอากาศเอก ประจิน จั่นตอง รองนายกรัฐมนตรี และรัฐมนตรีว่าการกระทรวงยุติธรรม เป็นประธานการประชุมคณะกรรมการกองทุนยุติธรรม ครั้งที่ ๑/๒๕๖๑
ในวันพฤหัสบดีที่ ๑ กุมภาพันธ์ ๒๕๖๑ เวลา ๑๓.๓๐ น.
ณ ห้องประชุมกระทรวงยุติธรรม ๑ ชั้น ๙ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
พลอากาศเอก ประจิน จั่นตอง รองนายกรัฐมนตรี และรัฐมนตรีว่าการกระทรวงยุติธรรม
เป็นประธานการประชุมคณะกรรมการกองทุนยุติธรรม ครั้งที่ ๑/๒๕๖๑
โดยมีผู้บริหารกระทรวงยุติธรรม กรรมการผู้ทรงคุณวุฒิ และผู้แทนจากหน่วยงานต่างๆ เข้าร่วมประชุม
เพื่อพิจารณาร่างรายงานประจำปีงบประมาณ พ.ศ.๒๕๖๐ กองทุนยุติธรรม สำนักงานปลัดกระทรวงยุติธรรม
พร้อมทั้งพิจารณาหลักเกณฑ์คุณสมบัติและลักษณะต้องห้ามของผู้แทนเครือข่ายยุติธรรมชุมชน
ในคณะอนุกรรมการช่วยเหลือประจำจังหวัด
การขอเพิ่มวงเงินงบประมาณเพื่อใช้จ่ายตามนโยบายสำคัญของกองทุนยุติธรรม
การพิจารณาให้การสนับสนุนโครงการให้ความรู้ทางกฎหมาย
การขอความร่วมมือจัดส่งทนายความจากสภาทนายความมาปฏิบัติงาน ณ สำนักงานกองทุนยุติธรรม
รวมทั้งพิจารณาร่างประกาศคณะกรรมการกองทุนยุติธรรม เรื่อง หลักเกณฑ์ว่าด้วยการรับ
การจ่ายเงินบริจาค และการดำเนินการอื่นใดที่เกี่ยวข้อง
ทั้งนี้ ที่ประชุมมีมติเห็นชอบตามหลักการ โดยให้ฝ่ายเลขาฯ จัดทำรายละเอียดเพิ่มเติม
ตามข้อสังเกตของคณะกรรมการ เพื่อให้ข้อมูลมีความชัดเจนและถูกต้องมากยิ่งขึ้น
โอกาสนี้ รัฐมนตรีว่าการกระทรวงยุติธรรม กล่าวว่า ประชาชนในทุกพื้นที่ของประเทศไทย ต้องการ
ความช่วยเหลือจากกองทุนยุติธรรมเป็นจำนวนมาก โดยเฉพาะอย่างยิ่งประชาชนที่ด้อยโอกาส ที่ต้องได้รับการดูแลมากขึ้น
จึงจำเป็นต้องกระจายการอำนวยความยุติธรรมให้ครอบคลุมทุกพื้นที่ โดยมุ่งเน้นให้การเข้าถึงกองทุนยุติธรรม
มีความสะดวกและรวดเร็วมากขึ้น เพื่อเพิ่มโอกาสในการเข้าถึงความยุติธรรมและลดความเหลื่อมล้ำให้กับประชาชน

ที่มา : http://www.thaigov.go.th/news/contents/details/9792
