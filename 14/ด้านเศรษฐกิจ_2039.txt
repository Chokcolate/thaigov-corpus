รัฐบาลไทย-ข่าวทำเนียบรัฐบาล-ฐานะการคลังของรัฐบาลในช่วงไตรมาสแรกของปีงบประมาณ 2561

วันพุธที่ 24 มกราคม 2561
ฐานะการคลังของรัฐบาลในช่วงไตรมาสแรกของปีงบประมาณ 2561
ฐานะการคลังของรัฐบาลตามระบบกระแสเงินสดในช่วงไตรมาสแรกของปีงบประมาณ 2561 (ตุลาคม – ธันวาคม 2560) ว่า รัฐบาลมีรายได้นําสงคลังทั้งสิ้นจำนวน 551,400 ล้านบาท ในขณะที่มีการเบิกจายเงินงบประมาณทั้งสิ้นจำนวน 967,456 ล้านบาท
นางสาวกุลยา ตันติเตมิท ผู้ตรวจราชการกระทรวงการคลัง ในฐานะโฆษกกระทรวงการคลัง แถลงข่าวฐานะการคลังของรัฐบาลตามระบบกระแสเงินสดในช่วงไตรมาสแรกของปีงบประมาณ 2561 (ตุลาคม – ธันวาคม 2560) ว่า รัฐบาลมีรายได้นําสงคลังทั้งสิ้นจำนวน 551,400 ล้านบาท ในขณะที่มีการเบิกจายเงินงบประมาณทั้งสิ้นจำนวน 967,456 ล้านบาท รัฐบาลได้กู้เงินเพื่อชดเชยการขาดดุลจำนวน 161,053 ล้านบาท ส่งผลให้เงินคงคลัง ณ สิ้นเดือนธันวาคม 2560 มีจำนวนทั้งสิ้น 180,910 ล้านบาท
นางสาวกุลยาฯ สรุปว่า “ภาพรวมการเบิกจ่ายงบประมาณในช่วงไตรมาสแรกของปีงบประมาณ 2561 เป็นไปตามเป้าหมายที่ตั้งไว้ ซึ่งจะเป็นปัจจัยสนับสนุนการขยายตัวทางเศรษฐกิจในระยะต่อไป”
ฐานะการคลังของรัฐบาลตามระบบกระแสเงินสดในช่วงไตรมาสแรกของปีงบประมาณ 2561
หน่วย: ล้านบาท
ไตรมาสแรกเปรียบเทียบ
ปีงบประมาณ2561ปีงบประมาณ2560จำนวนร้อยละ
1. รายได้551,400549,7421,6580.3
2. รายจ่าย967,456969,105(1,649)(0.2)
3. ดุลเงินงบประมาณ(416,056)(419,363)3,3070.8
4. ดุลเงินนอกงบประมาณ(87,845)(51,217)(36,628)(71.5)
5. ดุลเงินสดก่อนกู้ (3+4)  (503,901)(470,580)(33,321)(7.1)
6. เงินกู้เพื่อชดเชยการขาดดุล161,053104,18756,86654.6
7. ดุลเงินสดหลังกู้ (5+6)  (342,848)(366,393)23,5456.4
8. เงินคงคลังปลายงวด  180,91074,907106,003141.5
ที่มา: กรมบัญชีกลาง และสํานักงานเศรษฐกิจการคลัง
รายละเอียดเพิ่มเติม ดูได้จาก www.fpo.go.th สํานักนโยบายการคลัง สํานักงานเศรษฐกิจการคลัง
โทร 0 2273 9020 ต่อ 3563, 3558
ฐานะการคลังของรัฐบาลตามระบบกระแสเงินสดประจําเดือนธันวาคม 2560 และในช่วงไตรมาสแรกของปีงบประมาณ 2561 (ตุลาคม – ธันวาคม 2560)
ในเดือนธันวาคม 2560 รัฐบาลขาดดุลเงินสดจำนวน 83,741 ล้านบาท โดยเป็นการขาดดุลเงินงบประมาณจำนวน 80,100 ล้านบาท และเป็นการขาดดุลเงินนอกงบประมาณจำนวน 3,641 ล้านบาท ส่งผลให้เงินคงคลัง ณ สิ้นเดือนธันวาคม 2560 มีจำนวน 180,910 ล้านบาท โดยมีรายละเอียด ดังนี้
1. ฐานะการคลังเดือนธันวาคม 2560
1.1 รัฐบาลมีรายได้นําส่งคลัง จำนวน 208,807 ล้านบาท สูงกว่าเดือนเดียวกันปีที่แล้วจำนวน 15,067 ล้านบาท (คิดเป็นร้อยละ 7.8) ซึ่งมีสาเหตุหลักมาจากการชำระค่าประมูลใบอนุญาตให้ใช้คลื่นความถี่เพื่อกิจการโทรคมนาคมย่าน 1800 MHz (ใบอนุญาต 4G)
1.2 รัฐบาลมีการเบิกจ่ายเงินงบประมาณทั้งสิ้น จำนวน 288,907 ล้านบาท ต่ำกว่าเดือนเดียวกันปีที่แล้วจำนวน 69,130 ล้านบาท (คิดเป็นร้อยละ 19.3) โดยเป็นรายจ่ายปีปัจจุบันจำนวน 262,625 ล้านบาท ต่ำกว่าเดือนเดียวกันปีที่แล้วร้อยละ 14.0 ประกอบด้วยรายจ่ายประจําจำนวน 226,792 ล้านบาท ต่ำกว่าเดือนเดียวกันปีที่แล้วร้อยละ 13.6 และรายจ่ายลงทุนจำนวน 35,833 ล้านบาท ต่ำกว่าเดือนเดียวกันปีที่แล้วร้อยละ 16.4 และการเบิกจ่ายเงินจากงบประมาณปีก่อนจํานวน 26,282 ล้านบาท ต่ำกว่าเดือนเดียวกันปีที่แล้วร้อยละ 50.2
การเบิกจ่ายเงินงบประมาณที่สําคัญในเดือนนี้ ได้แก่ รายจ่ายชำระหนี้
ของกระทรวงการคลัง จำนวน 52,040 ล้านบาท เงินอุดหนุนของกรมส่งเสริมการปกครองท้องถิ่น จำนวน 49,422 ล้านบาท งบลงทุนของกรมทางหลวง จำนวน 11,147 ล้านบาท และเงินอุดหนุนของกระทรวงศึกษาธิการ จำนวน 8,981 ล้านบาท และการเบิกจ่ายเงินงบประมาณของรัฐบาลข้างต้น ส่งผลให้ดุลเงินงบประมาณในเดือนธันวาคม 2560 ขาดดุลจำนวน 80,100 ล้านบาท เมื่อรวมกับดุลเงินนอกงบประมาณที่ขาดดุลจำนวน 3,641 ล้านบาท ซึ่งมีสาเหตุหลักมาจากการถอนเงินฝากกองทุนประชารัฐเพื่อเศรษฐกิจฐานรากจำนวน 2,994 ล้านบาท ทำให้รัฐบาลขาดดุลเงินสดจำนวน 83,741 ล้านบาท ทั้งนี้ รัฐบาลได้กู้เงินเพื่อชดเชยการขาดดุลจำนวน 48,440 ล้านบาท ส่งผลให้ดุลเงินสด (หลังกู้ชดเชยการขาดดุล) ขาดดุลเท่ากับจำนวน 35,301 ล้านบาท และเงินคงคลัง ณ สิ้นเดือนธันวาคม 2560 มีจำนวนทั้งสิ้น 180,910 ล้านบาท
2. ฐานะการคลังในช่วงไตรมาสแรกของปงบประมาณ 2561 (ตุลาคม – ธันวาคม 2560)
2.1 รายได้นําส่งคลัง รัฐบาลมีรายได้นําส่งคลังทั้งสิ้นจำนวน 551,400 ล้านบาท สูงกว่าช่วงเดียวกันปีที่แล้วจำนวน 1,658 ล้านบาท (คิดเป็นร้อยละ 0.3) ซึ่งมีสาเหตุหลักมาจากการชำระค่าประมูลใบอนุญาตให้ใช้คลื่นความถี่เพื่อกิจการโทรคมนาคมย่าน 1800 MHz (ใบอนุญาต 4G)
2.2 รายจ่ายรัฐบาล การเบิกจ่ายเงินงบประมาณของรัฐบาลมีจํานวนทั้งสิ้น 967,456 ล้านบาท ต่ำกว่าช่วงเดียวกันปีที่แล้วจำนวน 1,649 ล้านบาท (คิดเป็นรอยละ 0.2) ประกอบด้วยรายจ่ายปีปัจจุบัน จำนวน 897,768 ล้านบาท คิดเป็นร้อยละ 31.0 ของวงเงินงบประมาณรายจ่าย (2,900,000 ล้านบาท) สูงกว่าช่วงเดียวกันปีที่แล้ว ร้อยละ 2.5 และรายจ่ายจากงบประมาณปีก่อนจำนวน 69,688 ล้านบาท ต่ำกว่าช่วงเดียวกันปีที่แล้วร้อยละ 25.1
รายจ่ายปีปัจจุบันจํานวน 897,768 ล้านบาท ประกอบด้วยรายจ่ายประจํา จำนวน 810,586 ล้านบาท (คิดเป็นร้อยละ 35.6 ของวงเงินงบประมาณรายจ่ายประจำหลังโอนเปลี่ยนแปลงจำนวน 2,278,482 ล้านบาท) สูงกว่าช่วงเดียวกันปีที่แล้วร้อยละ 3.4 และรายจ่ายลงทุนจำนวน 87,182 ล้านบาท
(คิดเป็นร้อยละ 14.0 ของวงเงินงบประมาณรายจ่ายลงทุนหลังโอนเปลี่ยนแปลงจำนวน 621,518 ล้านบาท) ต่ำกว่าช่วงเดียวกันปีที่แล้วร้อยละ 5.4
2.3 ดุลการคลังรัฐบาลตามระบบกระแสเงินสดขาดดุลจำนวน 503,901 ล้านบาท โดยเป็นการขาดดุลเงินงบประมาณจำนวน 416,056 ล้านบาท และขาดดุลเงินนอกงบประมาณจํานวน 87,845 ล้านบาท ซึ่งมีสาเหตุหลักมาจากการไถ่ถอนตั๋วเงินคลังจำนวน 42,500 ล้านบาท การถอนคืนภาษีมูลค่าเพิ่มให้องค์กรปกครองส่วนท้องถิ่นตามพระราชบัญญัติกำหนดแผนและขั้นตอนการกระจายอำนาจให้แก่องค์กรปกครองส่วนท้องถิ่น งวดที่ 10 – 12 จำนวน 27,072 ล้านบาท และการส่งคืนเงินกันชดเชยให้แก่ผู้ส่งออกเป็นรายได้แผ่นดินจำนวน 10,448 ล้านบาท ทั้งนี้ รัฐบาลได้บริหารเงินสดให้สอดคล้องกับความต้องการใช้เงินโดยการกู้เงินเพื่อชดเชยการขาดดุลจํานวน 161,053 ล้านบาท ส่งผลให้ดุลเงินสด (หลังการกูเพื่อชดเชยการขาดดุล) ขาดดุลเท่ากับจำนวน 342,848 ล้านบาท และเงินคงคลัง ณ สิ้นเดือนธันวาคม 2560 มีจํานวนทั้งสิ้น 180,910 ล้านบาท
ที่มา: กรมบัญชีกลาง และสํานักงานเศรษฐกิจการคลัง
สํานักนโยบายการคลัง สํานักงานเศรษฐกิจการคลัง
โทร 0 2273 9020 ต่อ 3563

ที่มา : http://www.thaigov.go.th/news/contents/details/9589
