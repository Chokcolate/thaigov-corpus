รัฐบาลไทย-ข่าวทำเนียบรัฐบาล-รัฐบาลเร่งยกระดับบริการภาครัฐ ตาม พ.ร.บ.อำนวยความสะดวก

วันศุกร์ที่ 10 พฤศจิกายน 2560
รัฐบาลเร่งยกระดับบริการภาครัฐ ตาม พ.ร.บ.อำนวยความสะดวก
เพื่ออำนวยความสะดวกให้แก่ประชาชนให้ได้มากที่สุด ในการรับบริการจากภาครัฐ
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบแผนยกระดับการบริการภาครัฐตาม พ.ร.บ.การอำนวยความสะดวกในการพิจารณาอนุญาตของทางราชการ พ.ศ. 2558 ระยะที่ 2 ซึ่งประกอบด้วย 5 แผนงาน ได้แก่ 1.ปรับปรุงคู่มือประชาชนให้มีข้อมูลครบถ้วน อ่านง่าย โดยมีเป้าหมายลดขั้นตอนและระยะเวลาการให้บริการลงร้อยละ 30 – 50 2.ทำแบบฟอร์มเอกสารราชการ 2 ภาษา ไทย-อังกฤษ สำหรับ 365 หน่วยงาน 3.พัฒนาระบบติดตามการให้บริการ เช่น ระบบรายงานเหตุแห่งความล่าช้าแก่ผู้รับบริการ ระบบแจ้งเตือนเมื่อใกล้ครบกำหนดเวลา เป็นต้น 4.ระบบจองคิวออนไลน์ จองคิวล่วงหน้าและแจ้งเตือนผ่านโทรศัพท์มือถือได้ และ 5.ยกเลิกกฎระเบียบที่ไม่จำเป็นหรือเป็นช่องว่างให้เกิดการทุจริตคอร์รัปชัน เพื่อเพิ่มความโปร่งใสและประสิทธิภาพในระบบราชการ
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/7976
