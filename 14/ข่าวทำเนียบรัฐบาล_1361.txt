รัฐบาลไทย-ข่าวทำเนียบรัฐบาล-นายกรัฐมนตรียืนยันมีการเลือกตั้งแน่นอน ส่วนจะเมื่อไหร่ ขึ้นอยู่กับการพิจารณาของหน่วยงานที่เกี่ยวข้อง

วันอังคารที่ 23 มกราคม 2561
นายกรัฐมนตรียืนยันมีการเลือกตั้งแน่นอน ส่วนจะเมื่อไหร่ ขึ้นอยู่กับการพิจารณาของหน่วยงานที่เกี่ยวข้อง
นายกรัฐมนตรียืนยันมีการเลือกตั้งแน่นอน ส่วนจะเมื่อไหร่ ขึ้นอยู่กับการพิจารณาของหน่วยงานที่เกี่ยวข้อง
วันนี้ (23 มกราคม 2560) เวลา 13.40 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีถึง พรบ.การเลือกตั้งว่า เป็นการทำงานของสภานิติบัญญัติแห่งชาติ (สนช.) และคณะกรรมการร่างรัฐธรรมนูญ (กรธ.)  โดยส่วนตัวรับฟังเหตุผลมาตลอด แต่ทั้งนี้ ต้องมีขั้นตอนการพิจารณาอีกหลายขั้นตอน ซึ่งต้องตั้งคณะกรรมการ 3 ฝ่ายพิจารณาร่วมกัน พร้อมกล่าวยืนยันว่า จะมีการเลือกตั้งแน่นอน ส่วนจะเมื่อไหร่นั้น ต้องขึ้นอยู่กับการพิจารณาของหน่วยงานที่เกี่ยวข้อง
นายกรัฐมนตรีกล่าวต่อไปว่า เราต้องทำให้สภามีความเข้มแข็ง ต้องเชื่อมั่น เพราะที่ผ่านมาเราไม่ค่อยเชื่อมั่นต่อสภามากนัก โดนตนเองต้องทำเป็นตัวอย่าง ต้องเชื่อมั่นใน สนช และ กรธ. และจะไม่เข้าไปก้าวล่วงการทำงาน เพราะการก้าวล่วงการทำงานเป็นสิ่งไม่ดี จะทำให้ทุกคนทำงานไม่ได้ พร้อมทั้งต้องรับฟังความคิดเห็นของทุกฝ่าย ซึ่งทุกอย่างเป็นไปตามรัฐธรรมนูญ
--------------------------------------------

ที่มา : http://www.thaigov.go.th/news/contents/details/9567
