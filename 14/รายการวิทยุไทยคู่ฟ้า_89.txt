รัฐบาลไทย-ข่าวทำเนียบรัฐบาล-การศึกษาเพื่อการมีงานทำ ให้นักเรียนมีเป้าหมายในการเรียน

วันศุกร์ที่ 2 มิถุนายน 2560
การศึกษาเพื่อการมีงานทำ ให้นักเรียนมีเป้าหมายในการเรียน
รัฐบาลจับมือเอกชน ส่งเสริมการศึกษาเพื่อการมีงานทำ โดยจะเริ่มตั้งแต่ชั้น ม.3 ให้นักเรียนได้ค้นพบความสนใจ และเรียนอย่างมีจุดมุ่งหมาย
ต่อจากนี้ไป ขอเชิญรับฟังไทยคู่ฟ้า ครับ
รัฐบาลส่งเสริมการศึกษาเพื่อการมีงานทำ หรือ E to E ให้นักเรียนไทยได้ทดลองปฏิบัติงานในอาชีพจริงที่ไม่มีสอนในห้องเรียน โดยช่วงปิดภาคเรียนที่ผ่านมาเริ่มนำร่องกับนักเรียนอาชีวศึกษาจำนวน 82,000 คน ให้ฝึกงานเป็นเวลา 2 เดือน รวมกว่า 2,500 หลักสูตร เช่น ซ่อมรถจักรยานยนต์บิ๊กไบค์ ช่างตรวจรอยร้าวอากาศยานโดยวิธีพิเศษ บัญชี ทำอาหารนานาชาติ เป็นต้น เมื่อเรียนจบแล้วได้ใบรับรองและนับเป็นหน่วยกิตเพิ่มเติม รวมทั้งยังช่วยสร้างรายได้พิเศษจากการทำงานด้วย สำหรับช่วงปิดภาคเรียนหน้าจะขยายผลไปยังนักเรียนระดับชั้น ม.3 ให้มีโอกาสได้ฝึกทำงานจริงในอาชีพที่สนใจเป็นเวลา 2 สัปดาห์ เพื่อให้นักเรียนได้รับแรงบันดาลใจและค้นพบเป้าหมายในชีวิต ซึ่งสอดคล้องกับนโยบายของนายกรัฐมนตรี
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/4235
