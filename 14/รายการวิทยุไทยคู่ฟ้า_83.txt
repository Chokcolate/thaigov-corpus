รัฐบาลไทย-ข่าวทำเนียบรัฐบาล-รัฐบาลเชิญชวนเกษตรกรขึ้นทะเบียนให้ถูกต้องและเป็นปัจจุบัน

วันศุกร์ที่ 26 พฤษภาคม 2560
รัฐบาลเชิญชวนเกษตรกรขึ้นทะเบียนให้ถูกต้องและเป็นปัจจุบัน
เกษตรกรที่ขึ้นทะเบียนกับ กรมส่งเสริมการเกษตร จะได้รับความช่วยเหลือในการวางแผนการผลิต รวมถึงมาตรการช่วยเหลือต่างๆ กรณีเกิดพิบัติภัย ส่งผลกระทบต่อพื้นที่เกษตรกรรมด้วย
ต่อจากนี้ไป ขอเชิญรับฟังไทยคู่ฟ้า ครับ
รัฐบาลขอเชิญชวนพี่น้องเกษตรกรขึ้นทะเบียนกับกรมส่งเสริมการเกษตรสำหรับฤดูกาลผลิตใหม่ ปี 2560 เพื่อเป็นฐานข้อมูลให้ภาครัฐทราบถึงสถานการณ์การผลิตในภาคเกษตรกรรม เพื่อวางแผนพัฒนาการเกษตรทั้งระบบของประเทศ รวมทั้งออกมาตรการสนับสนุนช่วยเหลือการประกอบอาชีพและมาตรการช่วยเหลือเยียวยาในกรณีเกิดพิบัติภัยได้อย่างถูกต้องและเพียงพอกับความต้องการของเกษตรกร โดยผู้ที่จะขึ้นทะเบียนเกษตรกรนั้น หากเป็นเกษตรกรรายเดิมที่เคยขึ้นทะเบียนแล้ว ในปีนี้เมื่อเริ่มปลูกพืชแล้วไม่น้อยกว่า 15 วัน ให้แจ้งปรับปรุงข้อมูลกับเจ้าหน้าที่เกษตรตำบลที่สำนักงานเกษตรอำเภอใกล้บ้าน ส่วนเกษตรกรรายใหม่ให้แจ้งขึ้นทะเบียน ณ สำนักงานเกษตรอำเภอ ที่แปลงเพาะปลูกตั้งอยู่
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/4051
