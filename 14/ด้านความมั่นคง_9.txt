รัฐบาลไทย-ข่าวทำเนียบรัฐบาล-พ.อ.วินธัย สุวารี โฆษก ทบ. ชี้แจงประเด็นการเปิดบ่อนกาสิโนบนพื้นที่ทับซ้อน ไทย กัมพูชา บริเวณ จว.บุรีรัมย์

วันพฤหัสบดีที่ 23 มีนาคม 2560
พ.อ.วินธัย สุวารี โฆษก ทบ. ชี้แจงประเด็นการเปิดบ่อนกาสิโนบนพื้นที่ทับซ้อน ไทย กัมพูชา บริเวณ จว.บุรีรัมย์
พ.อ.วินธัย สุวารี โฆษก ทบ. ชี้แจงประเด็นการเปิดบ่อนกาสิโนบนพื้นที่ทับซ้อน ไทย กัมพูชา บริเวณ จว.บุรีรัมย์
พ.อ.วินธัย สุวารี โฆษก ทบ. ชี้แจงประเด็นการเปิดบ่อนกาสิโนบนพื้นที่ทับซ้อน ไทย กัมพูชา บริเวณ จว. บุรีรัมย์
โดยจากกรณีที่มีการให้ข้อมูลผ่านทางโซเชี่ยล เรื่องการเปิดบ่อนกาสิโนบนพื้นที่ทับซ้อน ไทย กัมพูชา บริเวณ จว. บุรีรัมย์นั้น. เพื่อป้องกันความสับสน  ขอเรียนว่าข้อมูลจากบางแหล่งที่มานำเสนออยู่นั้น.อาจไม่มีที่มาอ้างอิงได้จากหลักฐานของทางราชการ  แล้วไปนำเสนออาจทำให้สังคมเข้าใจสับสน หรือเข้าใจผิดได้.
ในข้อเท็จจริง ชายแดนไทย-กัมพูชาตลอดทั้งแนวยังมีความไม่ชัดเจนเรื่องเส้นเขตแดน เนื่องจากการยึดถือหลักฐานแผนที่ฝ่ายละฉบับ จึงอาจมีเส้นทับคลาดเคลื่อนบ้าง.  รวมถึงหลักเขตแดนเดิมบางจุดสูญหายหรือถูกโยกย้ายจากตำแหน่งเดิม
ในปัจจุบันทั้งสองฝ่ายได้ร่วมกันแก้ไขปัญหาโดยตั้งคณะกรรมาธิการปักปันเขตแดนร่วมมาดำเนินการสำรวจและปักปันเขตแดนร่วมกัน ซึ่งอยู่ในระหว่างการดำเนินการซึ่งยังไม่แล้วเสร็จครบทุกจุด
สำหรับพื้นที่บริเวณช่องสายตะกู อ.บ้านกรวด จว.บุรีรัมย์ ก็เช่นเดียวกันที่ทั้งสองฝ่ายยังอ้างแนวเขตแดนที่แตกต่างกัน.  การดำเนินการเปิดจุดผ่านแดนโดยเพื่อไม่ให้มีผลกระทบต่อเส้นเขตแดนดังกล่าว   ทั้งสองฝ่ายจึงได้หารือร่วมกันที่จะกันพื้นที่แนวเขตที่อาจจะหรือคาดว่าเป็นเส้นเขตแดน  เพื่อ ไม่ให้มีการก่อสร้างใดๆในพื้นที่ที่มีการกันเอาไว้ดังกล่าวนี้   โดยให้กันพื้นที่ออกไปฝ่ายละ 130 เมตร.  สำหรับบ่อนกาสิโนของกัมพูชาที่บางบุคคลอ้างถึงนั้นก็ได้ก่อสร้างอยู่หลังแนวเขต 130 เมตรนี้
จึงมั่นใจว่าบ่อนกาสิโนดังกล่าวตั้งอยู่ในเขตประเทศกัมพูชา และอยู่นอกแนวเขตแผนที่ที่ประเทศไทยยึดถือ รวมถึงอยู่นอกเขตพื้นที่ทับซ้อนอย่างแน่นอน ซึ่งสามารถแสดงได้ด้วยหลักฐานที่เป็นของทางราชการ

ที่มา : http://www.thaigov.go.th/news/contents/details/2604
