รัฐบาลไทย-ข่าวทำเนียบรัฐบาล-หัวหน้าผู้ตรวจราชการกระทรวงอุตสาหกรรมลงพื้นที่ตรวจเยี่ยมสถานประกอบการภาคใต้

วันพฤหัสบดีที่ 16 พฤศจิกายน 2560
หัวหน้าผู้ตรวจราชการกระทรวงอุตสาหกรรมลงพื้นที่ตรวจเยี่ยมสถานประกอบการภาคใต้
หัวหน้าผู้ตรวจราชการกระทรวงอุตสาหกรรมลงพื้นที่ตรวจเยี่ยมสถานประกอบการภาคใต้ ณ บริษัท ปาล์มพัฒนาชายแดนใต้ จํากัด อ.หนองจิก จ.ปัตตานี
16 พฤศจิกายน 2560 : จ.ปัตตานี นายสุรพล ชามาตย์ หัวหน้าผู้ตรวจราชการกระทรวงอุตสาหกรรม หารือเกี่ยวกับอุปสรรคในการดําเนินกิจการของ กลุ่มบริษัท ปาล์มพัฒนาชายแดนใต้ ที่มีแผนจะจัดตั้งขึ้นเร็วๆนี้ โดยมีบริษัท 10 แห่ง ร่วมลงทุนประกอบ 4 ธุรกิจหลัก ได้แก่ รับเหมาก่อสร้าง เกษตรแปรรูป ผลิตไฟฟ้า และการบริการ เพื่อสร้างเศรษฐกิจ งาน และรายได้แก่คนในพื้นที่สามจังหวัดชายแดนภาคใต้
โดยมีนายสมนึก มณีโชติ กรรมการผู้จัดการบริษัท ปาล์มพัฒนาชายแดนใต้ จำกัด กับผู้ประกอบการที่สนใจในโครงการดังกล่าวให้การต้อนรับ และมีหน่วยงานที่เกี่ยวข้องร่วมประชุม อาทิ นายธีระ แก้ววิมล อุตสาหกรรมจังหวัดสงขลา นายธนบูรณ์ เซ่งง่าย อุตสาหกรรมจังหวัดปัตตานี นายเดชา จาตุธนานันท์ ผู้อำนวยการกองยุทธศาสตร์และแผนงาน สำนักงานปลัดกระทรวงอุตสาหกรรม ณ บริษัท ปาล์มพัฒนาชายแดนใต้ จํากัด อ.หนองจิก จ.ปัตตานี

ที่มา : http://www.thaigov.go.th/news/contents/details/8131
