รัฐบาลไทย-ข่าวทำเนียบรัฐบาล-รัฐมนตรีวิทย์ฯ เยี่ยมชมโรงงานต้นแบบเทคโนโลยีการลดความชื้นและกำจัดแมลงในข้าวด้วยคลื่นความถี่วิทยุ

วันอังคารที่ 27 มิถุนายน 2560
รัฐมนตรีวิทย์ฯ เยี่ยมชมโรงงานต้นแบบเทคโนโลยีการลดความชื้นและกำจัดแมลงในข้าวด้วยคลื่นความถี่วิทยุ
เมื่อวันที่ 23 มิถุนายน 2560 /  ดร.อรรชกา สีบุญเรือง รัฐมนตรีว่าการกระทรวงวิทยาศาสตร์และเทคโนโลยี และคณะผู้บริหาร เยี่ยมชมโรงงานต้นแบบเทคโนโลยีการลดความชื้นและกำจัดแมลงในข้าวด้วยคลื่นความถี่วิทยุ ซึ่งได้รับการสนับสนุนจากกระทรวงวิทยาศาสตร์และเทคโนโลย
เมื่อวันที่ 23 มิถุนายน 2560 /  ดร.อรรชกา สีบุญเรือง รัฐมนตรีว่าการกระทรวงวิทยาศาสตร์และเทคโนโลยี และคณะผู้บริหาร เยี่ยมชมโรงงานต้นแบบเทคโนโลยีการลดความชื้นและกำจัดแมลงในข้าวด้วยคลื่นความถี่วิทยุ ซึ่งได้รับการสนับสนุนจากกระทรวงวิทยาศาสตร์และเทคโนโลยี ณ อุทยานวิทยาศาสตร์ภาคเหนือ มหาวิทยาลัยเชียงใหม่ (แม่เหียะ)
โดยโรงงานต้นแบบนี้มีหลักการทำงานจากการประยุกต์ใช้คลื่นแม่เหล็กไฟฟ้าในช่วงคลื่นความถี่วิทยุ ซึ่งมีความสามารถในการแทรกผ่านเข้าไปในชั้นโมเลกุลภายในเมล็ดข้าว จนเกิดการสั่นสะเทือนเป็นจำนวนล้านครั้งในเวลาหนึ่งวินาที ทำให้เกิดความร้อนสูง ตัวมอดในข้าวและไข่มอดที่ฝังอยู่ในเมล็ดข้าวจึงตาย ทำให้ข้าวสารที่ผ่านกระบวนการนี้จะปราศจากมอดโดยสิ้นเชิง ซึ่งวิธีนี้ปลอดภัยกว่าวิธีรมควันที่ใช้อยู่ในปัจจุบันเพราะจะไร้สารเคมีตกค้าง นอกจากนี้ ความร้อนที่เกิดขึ้นยังลดความชื้นในข้าวได้อีก 1% ในระยะเวลาอันสั้น ซึ่งถือเป็นการเพิ่มมูลค่าข้าวอีกวิธีหนึ่ง
ซึ่งกระทรวงวิทยาศาสตร์และเทคโนโลยี โดยสำนักงานเลขานุการคณะกรรมการส่งเสริมกิจการอุทยานวิทยาศาสตร์ (สอว.) ได้ให้ทุนสนับสนุนรวมเป็นเงิน 35.83 ล้านบาท (24.5 ล้านบาท, 3 ล้านบาท และ 8.33 ล้านบาท ตามลำดับ) ผ่านอุทยานวิทยาศาสตร์ภาคเหนือ (จ.เชียงใหม่) สร้างโรงงานต้นแบบเทคโนโลยีกำจัดแมลงและไข่แมลงด้วยคลื่นความถี่วิทยุ โดยโรงงานต้นแบบฯ ถูกออกแบบและพัฒนาให้มีระบบที่เหมาะสมกับการติดตั้งเข้ากับระบบโรงสีข้าวในปัจจุบัน โดยใช้หลักการทำงานแบบไหลต่อเนื่องตั้งแต่การรับวัตถุดิบ (Continuous) มีการพัฒนากระบวนการกำจัดแมลงและไข่แมลง (RF Treatment Process) ที่ออกแบบเป็นการเฉพาะร่วมกับห้องที่ให้ความร้อน (Chamber) เพื่อให้มีการกระจายตัวของความร้อนอย่างสม่ำเสมอ (Uniform Thermal Distribution) ซึ่งรับรองคุณภาพโดยอุทยานวิทยาศาสตร์ภาคเหนือ (จ.เชียงใหม่) โดยมีอุทยานวิทยาศาสตร์และเทคโนโลยี มหาวิทยาลัยเชียงใหม่ ทำหน้าที่เป็นแม่ข่าย ซึ่งอุทยานฯ คาดการว่าเทคโนโลยี UTD RF จะสามารถเพิ่มมูลค่าข้าวฯมากกว่า 10-15 บาทต่อกิโลกรัม หรือ ประมาณการมูลค่าเพิ่มจากข้าวที่ผ่านเครื่องฯ จำนวน 150 เครื่อง โดยเฉลี่ยประมาณ 432,000 ตัน/ปี หรือ 2,160,000 ตันภายในระยะเวลา 5 ปี คิดเป็นเงิน 21,600 ล้านบาท
ปัจจุบัน อุทยานวิทยาศาสตร์ภาคเหนือได้มีการถ่ายทอดเทคโนโลยีนี้ให้กับภาคเอกชนเพื่อนำไปใช้ประโยชน์ในเชิงพาณิชย์แล้ว ถือเป็นการนำงานวิจัยมาต่อยอดให้ใช้ประโยชน์ได้จริง และยังผลักดันจนถึงปลายทาง เพื่อให้เกษตรกรตลอดจนชุมชนต่าง ๆ สามารถเข้าถึงเทคโนโลยีนี้ได้ในวงกว้างมากขึ้น

ที่มา : http://www.thaigov.go.th/news/contents/details/4783
