รัฐบาลไทย-ข่าวทำเนียบรัฐบาล-รัฐบาลขับเคลื่อนการปฏิรูปทรัพยากรธรรมชาติและสิ่งแวดล้อม

วันศุกร์ที่ 17 พฤศจิกายน 2560
รัฐบาลขับเคลื่อนการปฏิรูปทรัพยากรธรรมชาติและสิ่งแวดล้อม
เพราะทรัพยากรธรรมชาติมีความสำคัญต่อทุกชีวิตบนโลก รัฐบาลจึงเดินหน้าจัดการ 2 ปัญหาใหญ่อย่างเร่งด่วน
ต่อจากนี้ไป ขอเชิญรับฟังไทยคู่ฟ้า ครับ
รัฐบาลขับเคลื่อนการปฏิรูปทรัพยากรธรรมชาติและสิ่งแวดล้อมใน 2 ประเด็นสำคัญคือการแปรรูปขยะมูลฝอยให้เป็นเชื้อเพลิงผลิตไฟฟ้า โดยได้จัดทำแผนแม่บทการบริหารจัดการขยะมูลฝอยของประเทศ พ.ศ. 2559 – 2560 ผลักดันให้องค์กรปกครองส่วนท้องถิ่นและหน่วยงานที่เกี่ยวข้องไปดำเนินการให้ถูกต้องตามหลักวิชาการ นอกจากนี้ ยังแก้ไขปัญหาการบุกรุกที่ดินภูทับเบิก โดยได้ดำเนินการกับผู้ที่บุกรุกทั้งหมด 103 ราย พร้อมทั้งจัดทำแผนแม่บทการแก้ไขปัญหาพื้นที่ภูทับเบิกปี 2560 - 2565 เพื่อให้เกิดผลในทางปฏิบัติอย่างยั่งยืน ทั้งนี้ รัฐบาลมุ่งมั่นที่จะลดการบุกรุกทำลายทรัพยากรธรรมชาติและเร่งฟื้นฟูสภาพแวดล้อมที่เสื่อมโทรมให้เกิดความสมดุล เพื่อสร้างคุณภาพชีวิตที่ดีให้กับประชาชนและช่วยลดความเหลื่อมล้ำของสังคมที่เป็นปัญหาเรื้อรังอย่างยาวนาน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/8158
