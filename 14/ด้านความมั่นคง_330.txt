รัฐบาลไทย-ข่าวทำเนียบรัฐบาล-กระทรวงกลาโหมจัดพิธีมอบรางวัลนวัตกรรมประจำปี 2560

วันจันทร์ที่ 25 กันยายน 2560
กระทรวงกลาโหมจัดพิธีมอบรางวัลนวัตกรรมประจำปี 2560
กระทรวงกลาโหมจัดพิธีมอบรางวัลนวัตกรรมประจำปี 2560
กระทรวงกลาโหม จัดพิธีมอบรางวัลผลงานนวัตกรรม ให้กับหน่วยงานภายใน เพื่อผลักดันให้เกิดการวิจัยและพัฒนายุทโธปกรณ์ ให้ตรงความต้องการของกองทัพ และสามารถใช้งานได้อย่างมีประสิทธิภาพ
พลเอก อุดมเดช สีตบุตร รัฐมนตรีช่วยว่าการกระทรวงกลาโหม เป็นประธานการเปิดพิธีมอบรางวัล นวัตกรรมของกระทรวงกลาโหม ประจำปี 2560 ห้องพินิจประชานาถ ในศาลาว่าการกลาโหม ศาลาว่าการกระทรวงกลาโหม  ซึ่งจัดขึ้นโดย กรมวิทยาศาสตร์และเทคโนโลยี  กระทรวงกลาโหม ทั้งนี้ ได้มีการพิธีมอบรางวัลผลงานนวัตกรรมของกระทรวงกลาโหม ซึ่งประกอบด้วย รางวัลวิจัยนวัตกรรมด้านหลักการ และ รางวัลนวัตกรรมด้านยุทโธปกรณ์  พร้อมกับ เข้าเยี่ยมชมเทคโนโลยี นำมาจัดแสดงในงาน ทั้งนี้ ทางกระทรวงกลาโหม มีนโยบายในการผลักดันให้เกิดการวิจัยและพัฒนา ภายในประเทศ ให้พัฒนาได้ตรงกับความต้องการของกองทัพ  สามารถประหยัดค่าใช้จ่ายการนำเข้าเทคโนโลยีการทหารจากต่างประเทศ และสนับสนุนการปฏิบัติงานราชการจริง เช่น เทคโนโลยีการตรวจตราสิ่งผิดปกติ อากาศยานไร้คนขับ กระสุนฝึกยิง  เพื่อลดความสูญเสียที่อาจเกิดขึ้น ระหว่างการปฏิบัติหน้าที่ราชการ โดยเฉพาะ การด้านความมั่นคงในพื้นที่จังหวัดชายแดนภาคใต้  ควบคู่ไปกับการสร้างความเข้าใจเพื่อลดความขัดแย้งของปัญหาในพื้นที่

ที่มา : http://www.thaigov.go.th/news/contents/details/6938
