รัฐบาลไทย-ข่าวทำเนียบรัฐบาล-นายชาติชาย ทิพย์สุนาวี ปลัดกระทรวงคมนาคมส่งมอบดอกไม้จันทน์ ตามโครงการจิตอาสาประดิษฐ์ดอกไม้จันทน์ให้กับสำนักงานเขตป้อมปราบศัตรูพ่าย

วันอังคารที่ 3 ตุลาคม 2560
นายชาติชาย ทิพย์สุนาวี ปลัดกระทรวงคมนาคมส่งมอบดอกไม้จันทน์ ตามโครงการจิตอาสาประดิษฐ์ดอกไม้จันทน์ให้กับสำนักงานเขตป้อมปราบศัตรูพ่าย
นายชาติชาย ทิพย์สุนาวี ปลัดกระทรวงคมนาคม ส่งมอบดอกไม้จันทน์ตามโครงการจิตอาสาประดิษฐ์ดอกไม้จันทน์ให้กับสำนักงานเขตป้อมปราบศัตรูพ่าย จำนวน 16,000 ดอก
ประกอบด้วย ดอกกุหลาบทิพย์ จำนวน 5,200 ช่อ และดอกดารารัตน์ จำนวน 10,800 ดอก โดยมี นางสาวภัคภร สงวนศักดิ์ ผู้อำนวยการเขตป้อมปราบศัตรูพ่ายเป็นผู้รับมอบ ณ ห้องโถงชั้น 1 กระทรวงคมนาคม ทั้งนี้ กระทรวงคมนาคมได้ดำเนินโครงการจิตอาสาประดิษฐ์ดอกไม้จันทน์ โดยข้าราชการ พนักงานราชการ และลูกจ้างของกระทรวงคมนาคมได้ร่วมกันประดิษฐ์ดอกไม้จันทน์ในวันจันทร์ - ศุกร์ (ยกเว้นวันอังคาร) ระหว่างเวลา 16.30 - 18.30 น. โดยเริ่มตั้งแต่วันที่ 8 พฤษภาคม 2560 เป็นต้นมา เพื่อมอบให้กับกรุงเทพมหานครรวบรวมไปใช้ในพระราชพิธีถวายพระเพลิงพระบรมศพพระบาทสมเด็จพระปริมินทรมหาภูมิพลอดุลยเดช โดยก่อนหน้านี้ได้ส่งมอบดอกไม้จันทน์ให้กับสำนักงานเขตป้อมปราบศัตรูพ่ายแล้ว จำนวน 11,000 ช่อ

ที่มา : http://www.thaigov.go.th/news/contents/details/7137
