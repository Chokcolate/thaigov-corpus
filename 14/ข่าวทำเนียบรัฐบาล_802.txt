รัฐบาลไทย-ข่าวทำเนียบรัฐบาล-นายกรัฐมนตรีแจกหนังสือ “The SPEED of Trust” ให้คณะรัฐมนตรีหวังปลุกกำลังใจการทำงาน เผยพยายามปรับปรุงตัว ระบุ “ไม่ค่อยน่ารักแต่ทำงานเกินร้อย”

วันอังคารที่ 12 กันยายน 2560
นายกรัฐมนตรีแจกหนังสือ “The SPEED of Trust” ให้คณะรัฐมนตรีหวังปลุกกำลังใจการทำงาน เผยพยายามปรับปรุงตัว ระบุ “ไม่ค่อยน่ารักแต่ทำงานเกินร้อย”
นายกรัฐมนตรีแจกหนังสือ “The SPEED of Trust” ให้คณะรัฐมนตรีหวังปลุกกำลังใจการทำงาน เผยพยายามปรับปรุงตัว ระบุ “ไม่ค่อยน่ารักแต่ทำงานเกินร้อย”
วันนี้ (12 กันยายน 2560) เวลา 16.00 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีเปิดเผยภายหลังการประชุมคณะรัฐมนตรี (ครม.) ว่า วันนี้ได้แจกหนังสือ 1 เล่มให้ ครม.ไปอ่านกันชื่อว่า The SPEED of Trust เป็นหนังสือเกี่ยวกับการสร้างความไว้วางใจ คนเขียนเป็นคนมีชื่อเสียงของโลกเกี่ยวกับการสร้างแรงบันดาลใจ กระบวนการปรับทัศนคติที่จะทำให้คนมีกำลังใจในการทำงาน มีการสร้างการปลุกจิตสำนึกให้กับตัวเองและองค์กร ซึ่งพยายามจะขับเคลื่อนเรื่องเหล่านี้มาตลอดรวมถึงตัวเองด้วย
นายกรัฐมนตรีกล่าวว่า “ผมก็ศึกษาอ่านและทำความเข้าใจ อะไรที่ผมต้องปรับแก้กับตัวเองได้ เช่น อารมณ์ร้อน พูดจาไม่เพราะ ผมก็พยายามปรับของผมไปเรื่อย แต่ท่านก็ต้องเห็นใจผมด้วยเพราะผมก็เป็นมนุษย์ปุถุชนธรรมดาคนหนึ่งเหมือนกัน ถึงแม้จะเป็นนายกรัฐมนตรีก็ตาม อาจจะไม่ค่อยน่ารักเท่าไร แต่ผมก็ทำงานเต็มที่ เกิน 100 เปอร์เซ็นต์ของผม”
-----------------------------------

ที่มา : http://www.thaigov.go.th/news/contents/details/6631
