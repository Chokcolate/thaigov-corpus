รัฐบาลไทย-ข่าวทำเนียบรัฐบาล-“ยุติธรรม” รับเรื่องร้องขอความเป็นธรรมจากผู้เสียหายกรณีฝากเงินสหกรณ์ออมทรัพย์สุขภาพไทย

วันศุกร์ที่ 15 กันยายน 2560
“ยุติธรรม” รับเรื่องร้องขอความเป็นธรรมจากผู้เสียหายกรณีฝากเงินสหกรณ์ออมทรัพย์สุขภาพไทย
นายธวัชชัย ไทยเขียว รองปลัดกระทรวงยุติธรรม รับหนังสือร้องขอความเป็นธรรมจากนางสาวมัลลิกา จรรยาพอจิต และผู้เสียหายจากการฝากเงินกับสหกรณ์ออมทรัพย์สุขภาพไทยของโรงพยาบาลเอกชนแห่งหนึ่งย่านบางนา
เมื่อวันพฤหัสบดีที่ ๑๔ กันยายน ๒๕๖๐
ณ บริเวณด้านหน้าศูนย์บริการร่วมกระทรวงยุติธรรม อาคารราชบุรีดิเรกฤทธิ์
ศูนย์ราชการเฉลิมพระเกียรติฯ
นายธวัชชัย ไทยเขียว รองปลัดกระทรวงยุติธรรม
รับหนังสือร้องขอความเป็นธรรมจากนางสาวมัลลิกา จรรยาพอจิต
และผู้เสียหายจากการฝากเงินกับสหกรณ์ออมทรัพย์สุขภาพไทยของโรงพยาบาลเอกชนแห่งหนึ่งย่านบางนา
เพื่อขอให้กระทรวงยุติธรรมช่วยเหลือด้านการดำเนินคดี พร้อมทั้งขอให้ช่วยจัดหาทนายความเพื่อต่อสู้คดี
เนื่องจากสหกรณ์ฯ อ้างว่า มีเจ้าหน้าที่สหกรณ์ฯ ทำการยักยอกทรัพย์ จำนวนกว่า ๒๐๐ บัญชี
จึงไม่สามารถจ่ายเงินต้นคืนและดอกเบี้ยคืนให้แก่สมาชิกได้
โดยมีผู้เสียหาย จำนวน ๒๕๐ ราย มูลค่าความเสียหายมากกว่า ๓ - ๔ ล้านบาท
รองปลัดกระทรวงยุติธรรม กล่าวว่า จะนำเรื่องดังกล่าวนำเสนอต่อที่ประชุมกองทุนยุติธรรม
เพื่อพิจารณาให้ความช่วยเหลือค่าทนายความในการฟ้องร้องคดีแพ่งและคดีอาญา
สำหรับผู้ที่สงสัยว่า ตนเองอาจจะถูกสหกรณ์ดังกล่าวฉ้อโกงสามารถติดต่อเพื่อร้องขอความเป็นธรรม
ได้ที่สำนักงานยุติธรรมจังหวัด และศูนย์บริการร่วมกระทรวงยุติธรรม

ที่มา : http://www.thaigov.go.th/news/contents/details/6703
