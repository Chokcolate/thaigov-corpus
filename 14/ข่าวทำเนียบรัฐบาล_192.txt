รัฐบาลไทย-ข่าวทำเนียบรัฐบาล-รัฐบาลขอเชิญชวน....ประชาชนและผู้เกี่ยวข้องทุกภาคส่วนสามารถเข้าร่วมแสดงความคิดเห็นเกี่ยวกับจัดทำ

วันจันทร์ที่ 15 พฤษภาคม 2560
รัฐบาลขอเชิญชวน....ประชาชนและผู้เกี่ยวข้องทุกภาคส่วนสามารถเข้าร่วมแสดงความคิดเห็นเกี่ยวกับจัดทำ
ร่างพระราชบัญญัติการจัดทำยุทธศาสตร์ชาติ พ.ศ. .... และร่างพระราชบัญญัติแผนและขั้นตอนการดำเนินการปฏิรูปประเทศ พ.ศ. ...
ซึ่งคณะรัฐมนตรีได้เสนอร่างพระราชบัญญัติดังกล่าวต่อสภานิติบัญญัติแห่งชาติ ในการประชุมสภานิติบัญญัติแห่งชาติครั้งที่ ๒๖/๒๕๖๐ เมื่อวันที่ ๒๐ เมษายน ๒๕๖๐ และสภานิติบัญญัติแห่งชาติได้มีมติเห็นชอบหลักการของร่างพระราชบัญญัติดังกล่าวแล้ว โดยในการแสดงความคิดเห็นอาจแสดงความคิดเห็นเป็นรายประเด็นหรือรายมาตราก็ได้ ตั้งแต่วันนี้ ถึงวันที่ 20 พฤษภาคม 2560เพื่อนำความคิดเห็นดังกล่าวมาประกอบการพิจารณาของคณะกรรมาธิการวิสามัญพิจารณาร่างพระราชบัญญัติการจัดทำยุทธศาสตร์ชาติ พ.ศ. .... และคณะกรรมาธิการวิสามัญพิจารณาร่างพระราชบัญญัติแผนและขั้นตอนการดำเนินการปฏิรูปประเทศ พ.ศ. ..... สภานิติบัญญัติแห่งชาติ ต่อไป
สามารถดาวน์โหลดแบบฟอร์มการแสดงความคิดเห็นได้ที่นี่!!!!    หรือ
แสดงความคิดเห็นในรูปแบบออนไลน์ได้ที่ด้านล่างนี้
ร่างพระราชบัญญัติการจัดทำยุทธศาสตร์ชาติ พ.ศ. ....
ท่านสามารถคลิกเพื่ออ่านเอกสารก่อนแสดงความคิดเห็น
ตามที่มาตรา ๖๕ ของรัฐธรรมนูญแห่งราชอาณาจักรไทยบัญญัติให้รัฐพึงจัดให้มียุทธศาสตร์ชาติเป็นเป้าหมายการพัฒนาประเทศอย่างยั่งยืนตามหลักธรรมาภิบาลเพื่อใช้เป็นกรอบในการจัดทำแผนต่าง ๆ ให้สอดคล้องและบูรณาการกัน เพื่อให้เกิดเป็นพลังผลักดันร่วมกันไปสู่เป้าหมายดังกล่าว  โดยในการจัดทำการกำหนดเป้าหมายระยะเวลาที่จะบรรลุเป้าหมายและสาระที่พึงมีในยุทธศาสตร์ชาติให้เป็นไปตามหลักเกณฑ์และวิธีการที่กฎหมายบัญญัติและกฎหมายดังกล่าวต้องมีบทบัญญัติเกี่ยวกับการมีส่วนร่วมและการรับฟังความคิดเห็นของประชาชนทุกภาคส่วนอย่างทั่วถึงด้วย
​
​
ร่างพระราชบัญญัติแผนและขั้นตอนการดำเนินการปฏิรูปประเทศ พ.ศ. ....
ท่านสามารถคลิกเพื่ออ่านเอกสารก่อนแสดงความคิดเห็น
ตามที่มาตรา ๒๕๙ ของรัฐธรรมนูญแห่งราชอาณาจักรไทย บัญญัติให้การปฏิรูปประเทศเป็นไปตามกฎหมายว่าด้วยแผนและขั้นตอนการดำเนินการปฏิรูปประเทศ ซึ่งอย่างน้อยต้องมีวิธีการจัดทำแผน การมีส่วนร่วมของประชาชนและหน่วยงานที่เกี่ยวข้อง ขั้นตอนในการดำเนินการปฏิรูปประเทศ การวัดผลการดำเนินการ และระยะเวลาดำเนินการปฏิรูปประเทศทุกด้าน
​

ที่มา : http://www.thaigov.go.th/news/contents/details/3574
