รัฐบาลไทย-ข่าวทำเนียบรัฐบาล- สมเด็จพระเทพรัตนราชสุดาฯ สยามบรมราชกุมารี  ทรงเปิด “ห้องสมุดพร้อมปัญญา” ณ เรือนจำจังหวัดอุทัยธานี

วันพุธที่ 10 มกราคม 2561
สมเด็จพระเทพรัตนราชสุดาฯ สยามบรมราชกุมารี  ทรงเปิด “ห้องสมุดพร้อมปัญญา” ณ เรือนจำจังหวัดอุทัยธานี
สมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินทรงเปิด “ห้องสมุดพร้อมปัญญา”
ในวันอังคารที่ ๙ มกราคม ๒๕๖๐ เวลา ๑๐.๒๐ น.
สมเด็จพระเทพรัตนราชสุดาฯ สยามบรมราชกุมารี
เสด็จพระราชดำเนินทรงเปิด “ห้องสมุดพร้อมปัญญา”
โดยมี หม่อมหลวงปนัดดา ดิศกุล ผู้ช่วยรัฐมนตรีประจำนายกรัฐมนตรี
นายธวัชชัย ไทยเขียว รองปลัดกระทรวงยุติธรรม
นายวิตถวัลย์ สุนทรขจิต ผู้ตรวจราชการกระทรวงยุติธรรม
พันตำรวจเอก ณรัชต์ เศวตนันทน์ อธิบดีกรมราชทัณฑ์
พร้อมด้วยผู้บริหาร ข้าราชการ และเจ้าหน้าที่กรมราชทัณฑ์ ตลอดจนผู้เกี่ยวข้อง เฝ้ารับเสด็จ
ณ เรือนจำจังหวัดอุทัยธานี
สำหรับห้องสมุดพร้อมปัญญา เรือนจำจังหวัดอุทัยธานี
จัดสร้างขึ้นในปี ๒๕๕๘ เพื่อเฉลิมพระเกียรติสมเด็จพระเทพรัตนราชสุดาฯ สยามบรมราชกุมารี
เนื่องในโอกาส ๖๐ พรรษา ภายใต้แนวคิด “ห้องสมุดเปลี่ยนชีวิต”
ด้วยการใช้ทรัพยากรสารสนเทศภายในห้องสมุดเป็นสื่อการเรียนรู้ แก้ปัญหา พัฒนา ปรับเปลี่ยนแนวคิด
และสร้างแนวทางใหม่ในการดำเนินชีวิตให้แก่ผู้ต้องขัง

ที่มา : http://www.thaigov.go.th/news/contents/details/9304
