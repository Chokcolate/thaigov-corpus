รัฐบาลไทย-ข่าวทำเนียบรัฐบาล-รองนายกรัฐมนตรีเดินทางเยือนสหรัฐอเมริกา หารือความร่วมมือทางการวิจัยและเปิดงานนักวิชาชีพไทยในอเมริกา

วันพฤหัสบดีที่ 25 มกราคม 2561
รองนายกรัฐมนตรีเดินทางเยือนสหรัฐอเมริกา หารือความร่วมมือทางการวิจัยและเปิดงานนักวิชาชีพไทยในอเมริกา
รองนายกรัฐมนตรีเดินทางเยือนสหรัฐอเมริกา หารือความร่วมมือทางการวิจัยและเปิดงานนักวิชาชีพไทยในอเมริกา
ในระหว่างวันที่ 23 - 28 มกราคม 2561 พลอากาศเอก ประจิน  จั่นตอง รองนายกรัฐมนตรีและรัฐมนตรีว่าการกระทรวงยุติธรรม ในฐานะรองนายกรัฐมนตรีที่กำกับดูแลสำนักงานคณะกรรมการวิจัยแห่งชาติ พร้อมด้วยคณะ ได้เดินทางไปยังสหรัฐอเมริกาเพื่อหารือและเยี่ยมชมองค์กรความร่วมมือทางด้านการวิจัย พร้อมทั้งเข้าร่วมงานประจำปีและปาฐกถาพิเศษของสมาคมนักวิชาชีพไทยในต่างประเทศ
สำหรับในการเดินทางไปครั้งนี้เป็นไปตามคำเชิญของหน่วยงานที่เกี่ยวข้อง โดยมีกำหนดการที่สำคัญ คือ
วันที่ 24 มกราคม 2561 หารือและเยี่ยมชมองค์กรความร่วมมือทางการวิจัย วิทยาศาสตร์ และเทคโนโลยี ระหว่างสาธารณรัฐเกาหลีและสหรัฐอเมริกา ที่กรุงวอชิงตัน ดีซี
วันที่ 25 มกราคม 2561   -  รับฟังการบรรยายสรุปจาก THEIA GROUP เกี่ยวกับโครงการ Thailand Satellites Data Information Processing Center ณ สถานเอกอัครราชทูตไทย ณ กรุงวอชิงตัน ดีซี โดยหารือและแลกเปลี่ยนข้อมูลกับหน่วยงานด้านพลังงานของสหรัฐอเมริกา ณ United States Department of Energy กรุงวอชิงตัน ดีซี และหารือและเยี่ยมชมสถาบัน National Instisute of Standards and Technology (NIST) กรุงวอชิงตัน ดีซี
วันที่ 26 มกราคม 2561 เป็นประธานในพิธีเปิดการประชุมประจำปีของสมาคมนักวิชาชีพในอเมริกาและแคนาดา และปาฐกถาพิเศษเรื่องนโยบายของรัฐบาลในการขับเคลื่อนและปฏิรูประบบวิจัยและนวัตกรรมแห่งชาติ พร้อมทั้งเข้าร่วมการประชุมในงานดังกล่าว ที่เมืองแทมปา มลรัฐฟลอริดา
*หมายเหตุ  วันและเวลาในกำหนดการ คือ วันและเวลาท้องถิ่นของสหรัฐอเมริกา
....................................................................
กลุ่มประชาสัมพันธ์และเผยแพร่ สำนักโฆษก
ข้อมูลโดย พลอากาศเอก มณฑล  สัชฌุกร
โฆษกประจำรองนายกรัฐมนตรี (พลอากาศเอก ประจิน  จั่นตอง)

ที่มา : http://www.thaigov.go.th/news/contents/details/9603
