รัฐบาลไทย-ข่าวทำเนียบรัฐบาล-รมว.ยธ. เปิดประชุม “โลกาภิวัตน์ ทุนนิยมสุดโต่ง การเสพติด ผู้ต้องขังล้นเรือนจำ : ปัญหาและทางออก”

วันจันทร์ที่ 2 ตุลาคม 2560
รมว.ยธ. เปิดประชุม “โลกาภิวัตน์ ทุนนิยมสุดโต่ง การเสพติด ผู้ต้องขังล้นเรือนจำ : ปัญหาและทางออก”
นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม เป็นประธานในพิธีเปิดการประชุม เรื่อง “การพัฒนาอย่างยั่งยืน” กับ “หลักนิติธรรม” ครั้งที่ ๑ “โลกาภิวัตน์ ทุนนิยมสุดโต่ง การเสพติด ผู้ต้องขังล้นเรือนจำ : ปัญหาและทางออก”
ในวันจันทร์ที่ ๒ ตุลาคม ๒๕๖๐ เวลา ๐๙.๐๐ น.
ณ ห้องวิภาวดีบอลรูม AB โรงแรมเซนทารา แกรนด์ แอท
เซนทรัลพลาซ่าลาดพร้าว กรุงเทพมหานคร
นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม
เป็นประธานในพิธีเปิดการประชุม เรื่อง “การพัฒนาอย่างยั่งยืน” กับ “หลักนิติธรรม” ครั้งที่ ๑
“โลกาภิวัตน์ ทุนนิยมสุดโต่ง การเสพติด ผู้ต้องขังล้นเรือนจำ : ปัญหาและทางออก”
ด้วยความร่วมมือระหว่างกระทรวงยุติธรรม โดยสำนักกิจการในพระดำริพระเจ้าหลานเธอ พระองค์เจ้าพัชรกิติยาภา
สำนักงานคณะกรรมการป้องกันและปราบปรามยาเสพติด (ป.ป.ส.)
สำนักงานกองทุนสนับสนุนการสร้างเสริมสุขภาพ (สสส.)
และศูนย์วิชาการสารเสพติดภาคเหนือ คณะแพทยศาสตร์ มหาวิทยาลัยเชียงใหม่
เพื่อให้สังคมไทย และผู้ที่มีส่วนเกี่ยวข้องในกระบวนการยุติธรรมทางอาญา
ได้ตระหนักถึงความสัมพันธ์ระหว่างวัฒนธรรมบริโภคนิยม "ทุน" ในระบบเศรษฐกิจทุนนิยมเสรี
หลักคำสอนตามพุทธศาสนา ศาสนาอิสลาม และคริสต์ หลักนิติธรรม (The Rule of Law)
และกระบวนการยุติธรรมทางอาญา ว่ามีความเชื่อมโยงและผลกระทบต่อกันอย่างไร
ซึ่งเป็นการบูรณาการของสหวิทยาการ เพื่อให้การแก้ไขปัญหาเรื่อง "ภัยหรืออันตราย (Harm)"
จาก "การเสพติด (Addiction)" เป็นไปตามเจตนารมณ์ของการควบคุมภัยอันตรายจากการเสพติด
โดยไม่เป็นอุปสรรคต่อเป้าหมายการพัฒนาด้านเศรษฐกิจและด้านสังคมอย่างยั่งยืน
โอกาสนี้ รัฐมนตรีว่าการกระทรวงยุติธรรม กล่าวว่า กระแสทุนนิยมและการสร้างความเข้มแข็งทางเศรษฐกิจ
ของประเทศมักมากับความเหลื่อมล้ำ กระทรวงยุติธรรมจึงพยายามทำให้การปฏิรูปกระบวนการยุติธรรม
สามารถช่วยเหลือและส่งผลต่อการปฏิรูปสังคม ในการสร้างความเท่าเทียมเสมอภาคให้เกิดขึ้นในสังคม
มากที่สุด การสร้างความตระหนักรู้เรื่องการเสพติดจึงเป็นเรื่องจำเป็นอย่างยิ่ง
สำหรับข้อเสนอแนะจากการประชุมจะนำไปสู่คณะกรรมการที่เกี่ยวข้องกับการปฏิรูปกระบวนการยุติธรรม
การพัฒนาการยุติธรรมแห่งชาติ เพื่อดำเนินการให้มีการปรับปรุงและพัฒนากระบวนการยุติธรรมของประเทศ
ให้เดินไปในทางที่เหมาะสม ทั้งนี้ เห็นว่าการเปิดเวทีในวันนี้จะนำไปสู่การแก้ปัญหาสังคมของประเทศไทย
ที่ควรจะอยู่อย่างพอประมาณ มีเหตุผล มีภูมิคุ้มกัน มีคุณธรรม จริยธรรม
ซึ่งเป็นไปตามปรัชญาเศรษฐกิจพอเพียงให้แพร่ขยายไปสู่สังคมชาติและเป็นประโยชน์ต่อสังคมต่อไปในอนาคต

ที่มา : http://www.thaigov.go.th/news/contents/details/7120
