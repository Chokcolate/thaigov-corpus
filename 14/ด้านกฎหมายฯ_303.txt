รัฐบาลไทย-ข่าวทำเนียบรัฐบาล-ก.ยุติธรรม โดยกรมคุ้มครองสิทธิและเสรีภาพเปิด เวทีหารือ  สร้างกลไกการจัดการเรื่องราวร้องทุกข์กรณีถูกกระทำทรมานและถูกบังคับให้หายสาบสูญ  เพื่อเป็นหลักประกันการคุ้มครองสิทธิของประชาชน

วันจันทร์ที่ 6 พฤศจิกายน 2560
ก.ยุติธรรม โดยกรมคุ้มครองสิทธิและเสรีภาพเปิด เวทีหารือ  สร้างกลไกการจัดการเรื่องราวร้องทุกข์กรณีถูกกระทำทรมานและถูกบังคับให้หายสาบสูญ  เพื่อเป็นหลักประกันการคุ้มครองสิทธิของประชาชน
กระทรวงยุติธรรม โดยกรมคุ้มครองสิทธิและเสรีภาพเปิด เวทีหารือ สร้างกลไกการจัดการเรื่องราวร้องทุกข์กรณีถูกกระทำทรมานและถูกบังคับให้หายสาบสูญ
เพื่อเป็นหลักประกันการคุ้มครองสิทธิของประชาชน
ในวันศุกร์ที่ ๓ พฤศจิกายน ๒๕๖๐ เวลา ๑๓.๓๐ น.
ณ ห้องประชุมกระทรวงยุติธรรม ๒ ชั้น ๘ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม
ในฐานะประธานคณะกรรมการจัดการเรื่องราวร้องทุกข์กรณีถูกกระทำทรมานและถูกบังคับให้หายสาบสูญ
มอบหมายให้ ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม ในฐานะรองประธานคณะกรรมการฯ
เป็นประธานการประชุมคณะกรรมการจัดการเรื่องราวร้องทุกข์
กรณีถูกกระทำทรมานและถูกบังคับให้หายสาบสูญ ครั้งที่ ๒/๒๕๖๐
โดยมี นางสาวปิติกาญจน์ สิทธิเดช อธิบดีกรมคุ้มครองสิทธิและเสรีภาพ
ในฐานะประธานคณะอนุกรรมการและเลขานุการฯ
พร้อมผู้แทนจากหน่วยงานที่เกี่ยวข้อง เข้าร่วมฯ
สำหรับการประชุมดังกล่าว ได้รับทราบคำสั่งสำนักนายกรัฐมนตรี ให้เพิ่มเติมองค์ประกอบของคณะกรรมการฯ
ประกอบด้วย เลขาธิการ ปปช. เลขาธิการ ป.ป.ท. และอธิบดีกรมสอบสวนคดีพิเศษ
และรับทราบเรื่องการแต่งตั้งคณะอนุกรรมการภายใต้คณะกรรมการฯ เพิ่มเติม จำนวน ๓ คณะ
ได้แก่ (๑) คณะอนุกรรมการติดตามและตรวจสอบกรณีถูกกระทำทรมานและถูกบังคับให้หายสาบสูญ
โดยมีอธิบดีกรมสอบสวนคดีพิเศษ เป็นประธาน (๒) คณะอนุกรรมการเยียวยากรณีถูกกระทำทรมาน
และถูกบังคับให้หายสาบสูญ โดยมีอธิบดีกรมคุ้มครองสิทธิและเสรีภาพ เป็นประธาน และ
(๓) คณะอนุกรรมการป้องกันกรณีถูกกระทำทรมานและถูกบังคับให้หายสาบสูญ
โดยมีศาสตราจารย์ณรงค์  ใจหาญ เป็นประธาน
นอกจากนี้ ที่ประชุมรับทราบผลการดำเนินงานและแผนการดำเนินงานของคณะอนุกรรมการฯ
ทั้ง ๓ คณะ ซึ่งเกี่ยวกับสถานะปัจจุบันของคดีที่ถูกกระทำทรมานและถูกบังคับให้หายสาบสูญ
พร้อมทั้งรับทราบและสนับสนุนการดำเนินงานของคณะอนุกรรมการป้องกันฯ
อาทิ แผนการจัดอบรมเพื่อสร้างความรู้ความเข้าใจเกี่ยวกับกลไกป้องกัน
การกระทำทรมานและการบังคับให้หายสาบสูญให้กับหน่วยงานที่เกี่ยวข้อง แผนการพัฒนามาตรการป้องกัน
การกระทำทรมานและการบังคับให้หายสาบสูญ และการพัฒนาระบบในการส่งต่อและประสานงาน
คดีการกระทำทรมานและการบังคับให้หายสาบสูญ เป็นต้น
พร้อมกันนี้ที่ประชุมได้พิจารณาและเห็นชอบในหลักการเกี่ยวกับผังกระบวนงานการจัดการเรื่องราวร้องทุกข์ฯ
และแบบคำขอรับเรื่องราวคำร้องทุกข์ฯ ตามที่ฝ่ายเลขานุการฯ เสนอ

ที่มา : http://www.thaigov.go.th/news/contents/details/7848
