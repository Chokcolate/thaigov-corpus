รัฐบาลไทย-ข่าวทำเนียบรัฐบาล-รัฐบาลจัดระเบียบขอทาน ช่วยยกระดับคุณภาพชีวิต

วันจันทร์ที่ 20 มีนาคม 2560
รัฐบาลจัดระเบียบขอทาน ช่วยยกระดับคุณภาพชีวิต
รัฐบาลเร่งจัดระเบียบขอทานเพื่อลดความเหลื่อมล้ำในสังคม โดยจัดตั้งกองอำนวยการแก้ไขปัญหาคนไร้ที่พึ่งและขอทาน พร้อมจัดชุดปฏิบัติการลงพื้นที่อย่างเข้มข้น
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเร่งจัดระเบียบขอทานเพื่อลดความเหลื่อมล้ำในสังคม โดยจัดตั้งกองอำนวยการแก้ไขปัญหาคนไร้ที่พึ่งและขอทาน พร้อมจัดชุดปฏิบัติการลงพื้นที่อย่างเข้มข้น โดยจะนำคนขอทานคนไทยและคนไร้ที่พึ่งเข้ารับการบำบัดฟื้นฟูสภาพร่างกายและจิตใจ เพื่อให้ความช่วยเหลืออย่างตรงจุด เสริมสร้างความรู้และทักษะในการประกอบอาชีพ ให้สามารถหารายได้เลี้ยงตนเองและกลับไปใช้ชีวิตในสังคมได้อย่างปกติ หากเป็นผู้ป่วยจิตเวชจะนำส่งสถานพยาบาลเฉพาะทาง ส่วนขอทานต่างด้าวจะถูกส่งกลับประเทศต้นทาง นอกจากนี้ จะเข้มงวดเป็นพิเศษกับกลุ่มขอทานเด็ก ซึ่งอาจเป็นเหยื่อของการค้ามนุษย์ ทั้งนี้ รัฐบาลขอให้ประชาชนร่วมกันเป็นหูเป็นตา หากพบเห็นขอทานหรือคนไร้ที่พึ่ง สามารถแจ้งศูนย์ช่วยเหลือสังคม โทร.1300 ได้ตลอด 24 ชั่วโมง
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/2498
