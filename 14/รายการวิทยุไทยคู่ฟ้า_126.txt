รัฐบาลไทย-ข่าวทำเนียบรัฐบาล-พ.ร.บ.ขัดกันระหว่างประโยชน์ส่วนบุคคลกับส่วนรวม

วันศุกร์ที่ 18 สิงหาคม 2560
พ.ร.บ.ขัดกันระหว่างประโยชน์ส่วนบุคคลกับส่วนรวม
เพื่อให้มีกฎหมายที่กำหนดหลักเกณฑ์และขอบเขตของการกระทำความผิดให้ชัดเจนมากยิ่งขึ้น
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบร่าง พ.ร.บ.ว่าด้วยความผิดเกี่ยวกับการขัดกันระหว่างประโยชน์ส่วนบุคคลกับประโยชน์ส่วนรวม ซึ่งสอดรับกับนโยบายในการป้องกันปราบปรามทุจริตและประพฤติมิชอบของรัฐบาล โดย ห้ามมิให้เจ้าหน้าที่ของรัฐทุกประเภททุกระดับ ข้าราชการการเมือง รัฐวิสาหกิจ และคณะกรรมการของรัฐ ปฏิบัติหน้าที่เอื้อประโยชน์แก่ตนเองและพวกพ้อง ใช้ความลับของราชการหาประโยชน์ส่วนตน รับของขวัญ ของที่ระลึก เงิน หรือประโยชน์อื่นที่อาจคำนวณเป็นเงินได้ รวมทั้งยังมีผลบังคับใช้ครอบคลุมไปถึงญาติ 4 ลำดับ ได้แก่ บุพการี ผู้สืบสันดาน คู่สมรสของบุตร และพี่น้อง หากกระทำผิดจะได้รับโทษปรับหรือจำคุก หรือทั้งจำทั้งปรับในอัตราสูง โดยหลังจากนี้จะจัดทำกฎหมายลูกเพื่อกำหนดรายละเอียดให้ชัดเจนยิ่งขึ้นต่อไป
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/6033
