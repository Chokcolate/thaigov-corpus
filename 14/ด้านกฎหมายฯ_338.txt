รัฐบาลไทย-ข่าวทำเนียบรัฐบาล-“ยุติธรรม” จัดพิธีมอบเครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์เชิดชูเกียรติอาสาสมัครคุ้มครองสิทธิและเสรีภาพ

วันศุกร์ที่ 8 ธันวาคม 2560
“ยุติธรรม” จัดพิธีมอบเครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์เชิดชูเกียรติอาสาสมัครคุ้มครองสิทธิและเสรีภาพ
พลอากาศเอก ประจิน จั่นตอง รองนายกรัฐมนตรี และรัฐมนตรีว่าการกระทรวงยุติธรรม เป็นประธานในพิธีมอบเครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นเหรียญเงินดิเรกคุณาภรณ์ ประจำปี ๒๕๖๐
ในวันศุกร์ที่ ๘ ธันวาคม ๒๕๖๐ เวลา ๑๑.๐๐ น.
พลอากาศเอก ประจิน จั่นตอง รองนายกรัฐมนตรี และรัฐมนตรีว่าการกระทรวงยุติธรรม
เป็นประธานในพิธีมอบเครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์
ชั้นเหรียญเงินดิเรกคุณาภรณ์ ประจำปี ๒๕๖๐
ให้แก่อาสาสมัครคุ้มครองสิทธิและเสรีภาพ จำนวน ๒๒ ราย
โดยมีนางกรรณิการ์ แสงทอง รองปลัดกระทรวงยุติธรรม
หัวหน้ากลุ่มภารกินด้านบริหารความยุติธรรม
พร้อมด้วยนางสาวปิติกาญจน์ สิทธิเดช อธิบดีกรมคุ้มครองสิทธิและเสรีภาพ
ตลอดจนอาสาสมัครคุ้มครองสิทธิและเสรีภาพ เข้าร่วมพิธีฯ
ณ โรงแรมเอบีน่าเฮ้าส์ กรุงเทพฯ
โอกาสนี้ รองนายกรัฐมนตรีและรัฐมนตรีว่าการกระทรวงยุติธรรม
ได้กล่าวชื่นชมและแสดงความยินดีกับอาสาสมัครฯ โดยมีใจความตอนหนึ่งว่า
ขอชื่นชมอาสาสมัครคุ้มครองสิทธิและเสรีภาพทุกท่านที่ได้เสียสละ
อุทิศตนปฏิบัติหน้าที่อาสาสมัครด้วยความวิริยะ อุตสาหะ
ช่วยเหลือประชาชนให้เข้าถึงความยุติธรรม และขอขอบคุณอาสาสมัครฯ
ทุกท่านที่ได้ทำหน้าที่นำบริการของกระทรวงยุติธรรมไปสู่ประชาชน
และมีส่วนร่วมดำเนินงานไกล่เกลี่ยข้อพิพาทในชุมชน
รวมทั้งเป็นผู้ประสานให้ความช่วยเหลือประชาชน เมื่อมีเหตุไม่เป็นธรรมในชุมชน
ซึ่งการดำเนินงานดังกล่าวถือเป็นกลไกสำคัญในการอำนวยความยุติธรรม
และนำบริการของรัฐไปสู่ประชาชน
ซึ่งกลไกเช่นนี้จะช่วยเสริมสร้างความยุติธรรมให้เกิดขึ้นในสังคมได้อย่างแท้จริง

ที่มา : http://www.thaigov.go.th/news/contents/details/8647
