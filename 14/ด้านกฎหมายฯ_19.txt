รัฐบาลไทย-ข่าวทำเนียบรัฐบาล-ยธ. ประชุมคณะกรรมการมูลนิธิเพื่อช่วยเหลือเด็กและเยาวชนฯ

วันจันทร์ที่ 27 มีนาคม 2560
ยธ. ประชุมคณะกรรมการมูลนิธิเพื่อช่วยเหลือเด็กและเยาวชนฯ
นายธวัชชัย ไทยเขียว รองปลัดกระทรวงยุติธรรม เป็นประธานการประชุมสามัญประจำปี คณะกรรมการมูลนิธิเพื่อช่วยเหลือเด็กและเยาวชนในความดูแลของกรมพินิจและคุ้มครองเด็กและเยาวชน
เมื่อวันจันทร์ที่ ๒๗ มีนาคม ๒๕๖๐ เวลา ๑๓.๓๐ น.
นายธวัชชัย ไทยเขียว รองปลัดกระทรวงยุติธรรม
เป็นประธานการประชุมสามัญประจำปี คณะกรรมการมูลนิธิเพื่อช่วยเหลือเด็กและเยาวชน
ในความดูแลของกรมพินิจและคุ้มครองเด็กและเยาวชน
โดยที่ประชุมได้ร่วมกันพิจารณาแนวทางการดำเนินงานของมูลนิธิ
ตลอดจนการให้ความช่วยเหลือเด็กและเยาวชนที่อยู่ในความดูแลของกรมพินิจ
และคุ้มครองเด็กและเยาวชนในด้านต่างๆ
โดยมีคณะกรรมการผู้ทรงคุณวุฒิ และผู้ที่เกี่ยวข้อง เข้าร่วมฯ
ณ ห้องประชุมกรมพินิจและคุ้มครองเด็กและเยาวชน  ชั้น ๕
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพมหานคร

ที่มา : http://www.thaigov.go.th/news/contents/details/2674
