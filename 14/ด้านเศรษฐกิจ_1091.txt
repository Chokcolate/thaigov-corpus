รัฐบาลไทย-ข่าวทำเนียบรัฐบาล-บก. เปิดรับสมัครผู้สังเกตการณ์เข้าร่วมโครงการจัดทำข้อตกลงคุณธรรม หมดเขต 31 ส.ค. นี้

วันพุธที่ 16 สิงหาคม 2560
บก. เปิดรับสมัครผู้สังเกตการณ์เข้าร่วมโครงการจัดทำข้อตกลงคุณธรรม หมดเขต 31 ส.ค. นี้
กรมบัญชีกลางเปิดรับสมัครผู้สังเกตการณ์เข้าร่วมโครงการจัดทำข้อตกลงคุณธรรม
กรมบัญชีกลางเปิดรับสมัครบุคคลที่มีความรู้ ความสามารถ และจิตอาสา ในด้านต่างๆ อาทิเช่น ด้านกฎหมาย ด้านโทรคมนาคมและเทคโนโลยีสารสนเทศ ด้านเศรษฐศาสตร์ การเงิน การคลัง ด้านการบริหารจัดการและบริหารธุรกิจ ด้านคมนาคมและการขนส่ง เป็นต้น เพื่อคัดเลือกขึ้นบัญชีรายชื่อผู้สังเกตการณ์ ในโครงการจัดทำข้อตกลงคุณธรรม เพื่อปฏิบัติหน้าที่เป็นผู้สังเกตการณ์ในโครงการจัดซื้อจัดจ้างของหน่วยงานภาครัฐ โดยเปิดรับสมัครตั้งแต่วันนี้จนถึง 31 สิงหาคม 2560
ทั้งนี้ ผู้ที่สนใจเข้าร่วมสังเกตการณ์ สามารถดาวน์โหลดใบสมัครได้ที่ เว็บไซต์กรมบัญชีกลาง www.cgd.co.th หัวข้อ “ข้อตกลงคุณธรรม” หรือที่เว็บไซต์ www.gprocurement.go.th และเข้ามายื่นใบสมัครด้วยตนเองหรือส่งจดหมายมาที่กลุ่มนโยบายการจัดซื้อโดยรัฐระหว่างประเทศ กรมบัญชีกลาง ถนนพระราม 6 แขวงสามเสนใน เขตพญาไท กรุงเทพมหานคร 10400 สอบถามข้อมูลเพิ่มเติมได้ที่โทร 02-217-7432-3 กลุ่มนโยบายการจัดซื้อโดยรัฐระหว่างประเทศ

ที่มา : http://www.thaigov.go.th/news/contents/details/5982
