รัฐบาลไทย-ข่าวทำเนียบรัฐบาล- รัฐมนตรีว่าการกระทรวงยุติธรรม บรรยายพิเศษให้ความรู้แก่ผู้ปฏิบัติงานด้านการข่าวฯ ของ ปปส.

วันจันทร์ที่ 26 มิถุนายน 2560
รัฐมนตรีว่าการกระทรวงยุติธรรม บรรยายพิเศษให้ความรู้แก่ผู้ปฏิบัติงานด้านการข่าวฯ ของ ปปส.
นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม เป็นวิทยากรบรรยายในการฝึกอบรมหลักสูตร “การวิเคราะห์และรายงานการข่าวยาเสพติด รุ่นที่ ๑”
เมื่อวันเสาร์ที่ ๒๔ มิถุนายน ๒๕๖๐ เวลา ๑๑.๐๐ น.
นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม
เป็นวิทยากรบรรยายในการฝึกอบรมหลักสูตร “การวิเคราะห์และรายงานการข่าวยาเสพติด รุ่นที่ ๑”
ในหัวข้อ “ความเป็นนักการข่าวและความคาดหวัง
ของฝ่ายนโยบายต่องานการข่าวยาเสพติด”
เพื่อให้ผู้เข้ารับการอบรมมีความรู้ ความเข้าใจ และมีทักษะด้านการข่าวที่ถูกต้อง เป็นไปในทิศทางเดียวกัน
ตลอดจนสามารถนำข้อมูล ข่าวสาร มาวิเคราะห์ และจัดทำรายงานสนับสนุนด้านยาเสพติดได้อย่างมีประสิทธิภาพ
ในการนี้ รัฐมนตรีว่าการกระทรวงยุติธรรมมีความคาดหวังต่องานการข่าวยาเสพติดของสำนักงาน ป.ป.ส. ดังนี้
๑. ผู้ปฏิบัติงานมีความรู้ ความเข้าใจในสถานการณ์ยาเสพติดอย่างถูกต้อง ทั้งในระดับประเทศ ระดับอาเซียน และระดับโลก
๒. จัดทำรายงานเกี่ยวกับยาเสพติดเสนอต่อนายกรัฐมนตรี
เพื่อให้รับทราบสถานการณ์ยาเสพติดในภาพรวม
๓. สำนักงาน ป.ป.ส. จะได้รับการยอมรับจากประชาคมข่าวกรองที่เกี่ยวกับยาเสพติด
ทั้งนี้ การอบรมดังกล่าว กำหนดจัดขึ้นระหว่างวันที่ ๒๔ มิถุนายน – ๑ กรกฎาคม ๒๕๖๐
โดยมีผู้เข้ารับการอบรม ประกอบด้วยข้าราชการจากสำนักงาน ป.ป.ส. ที่ปฏิบัติงานเกี่ยวกับข้อมูลการข่าวและเฝ้าระวัง
ทั้งในส่วนกลางและภูมิภาค รวมทั้งหน่วยงานที่เกี่ยวข้อง
ณ ห้องประชุมชิดชัย วรรณสถิตย์ สำนักงาน ป.ป.ส.
ถนนดินแดง กรุงเทพฯ

ที่มา : http://www.thaigov.go.th/news/contents/details/4775
