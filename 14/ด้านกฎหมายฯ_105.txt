รัฐบาลไทย-ข่าวทำเนียบรัฐบาล-กระทรวงยุติธรรมลงนาม MOU ร่วมกับมหาวิทยาลัยรังสิต สร้างความร่วมมือด้านวิชาการและพัฒนากระบวนการยุติธรรม

วันอังคารที่ 13 มิถุนายน 2560
กระทรวงยุติธรรมลงนาม MOU ร่วมกับมหาวิทยาลัยรังสิต สร้างความร่วมมือด้านวิชาการและพัฒนากระบวนการยุติธรรม
นางกรรณิการ์ แสงทอง รองปลัดกระทรวงยุติธรรม พร้อมด้วย ดร.อาทิตย์ อุไรรัตน์ อธิการบดีมหาวิทยาลัยรังสิต ร่วมพิธีลงนามบันทึกข้อตกลงความร่วมมือด้านวิชาการ ด้านทรัพยากร และด้านการจัดกิจกรรมร่วมกัน
ระหว่างกระทรวงยุติธรรม และมหาวิทยาลัยรังสิต
เมื่อวันอังคารที่ ๑๓ มิถุนายน ๒๕๖๐ เวลา ๑๐.๐๐ น.
ณ ห้องประชุม ๘๐๑ ชั้น ๘ อาคารอาทิตย์ อุไรรัตน์ มหาวิทยาลัยรังสิต
นางกรรณิการ์ แสงทอง รองปลัดกระทรวงยุติธรรม
พร้อมด้วย ดร.อาทิตย์ อุไรรัตน์ อธิการบดีมหาวิทยาลัยรังสิต
ร่วมพิธีลงนามบันทึกข้อตกลงความร่วมมือด้านวิชาการ ด้านทรัพยากร และด้านการจัดกิจกรรมร่วมกัน
ระหว่างกระทรวงยุติธรรม และมหาวิทยาลัยรังสิต เพื่อเพิ่มโอกาสทางการศึกษาให้กับบุคลากร
ของกระทรวงยุติธรรม และผู้เข้ารับการศึกษา อันเป็นการสร้างเครือข่ายทางวิชาการ และนำไปสู่
การยกระดับกระบวนการยุติธรรมให้เข้มแข็งและเพิ่มประสิทธิภาพมากยิ่งขึ้นต่อไป
โดยมี พันตำรวจโท ดร.พงษ์ธร  ธัญญสิริ หัวหน้าผู้ตรวจราชการกระทรวงยุติธรรม
นายวัลลภ นาคบัว ผู้อำนวยการสำนักงานกิจการยุติธรรม
ศาสตราจารย์ ดร.เอนก เหล่าธรรมทัศน์ อธิการวิทยาลัยรัฐกิจ
รองศาสตราจารย์ ดร.ธรรมวิทย์ เทอดอุดมธรรม คณบดีสถาบันอาชญาวิทยาและการบริหารงานยุติธรรม
ผู้บริหารกระทรวงยุติธรรม และผู้บริหารมหาวิทยาลัยรังสิต ร่วมเป็นสักขีพยานในการลงนามดังกล่าวฯ

ที่มา : http://www.thaigov.go.th/news/contents/details/4497
