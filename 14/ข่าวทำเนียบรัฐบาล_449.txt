รัฐบาลไทย-ข่าวทำเนียบรัฐบาล-รัฐบาลน้อมนำแนวทางจิตอาสาของสมเด็จพระเจ้าอยู่หัว มาขับเคลื่อนเพื่อสร้างจิตอาสาทำสิ่งที่เป็นประโยชน์ในท้องที่ของตนเอง

วันอังคารที่ 4 กรกฎาคม 2560
รัฐบาลน้อมนำแนวทางจิตอาสาของสมเด็จพระเจ้าอยู่หัว มาขับเคลื่อนเพื่อสร้างจิตอาสาทำสิ่งที่เป็นประโยชน์ในท้องที่ของตนเอง
รัฐบาลน้อมนำแนวทางจิตอาสาของสมเด็จพระเจ้าอยู่หัว มาขับเคลื่อนเพื่อสร้างจิตอาสาทำสิ่งที่เป็นประโยชน์ในท้องที่ของตนเอง
วันนี้ (4 กรกฎาคม 2560) เวลา 15.00 น. ณ บริเวณห้องโถง ตึกบัญชาการทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีถึงเรื่องจิตอาสา ซึ่งเป็นโครงการที่สมเด็จพระเจ้าอยู่หัวได้ทรงเริ่มดำเนินโครงการแล้วในเขตกรุงเทพมหานคร โดยรัฐบาลจะนำมาเป็นแนวทางในการขับเคลื่อนเพื่อสร้างจิตอาสาในทุกเขตของกรุงเทพมหานคร และทุกจังหวัด ซึ่งจะเริ่มดำเนินโครงการในเดือนกรกฎาคม     เพื่อเทิดพระเกียรติสมเด็จพระเจ้าอยู่หัว ในการสร้างพลังของประชาชนร่วมกับหน่วยงานราชการ เพื่อทำสิ่งที่เป็นประโยชน์กับพื้นที่ของตนเอง ไม่ว่าจะเป็นการกำจัดขยะ ทำความสะอาดแหล่งน้ำ และการกำจัดวัชพืชต่าง ๆ    โดยรัฐบาลจะนำมาปฏิบัติให้เกิดผลสัมฤทธิ์อย่างยั่งยืน
---------------------------------------

ที่มา : http://www.thaigov.go.th/news/contents/details/4997
