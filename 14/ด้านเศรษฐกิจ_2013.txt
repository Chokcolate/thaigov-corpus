รัฐบาลไทย-ข่าวทำเนียบรัฐบาล-รัฐมนตรี ก.อุตฯ  แถลงข่าวผลการประชุมคณะกรรมการบริหารการพัฒนาระเบียงเศรษฐกิจพิเศษภาคตะวันออก (กรศ.) ครั้งที่ 1/2561

วันพุธที่ 17 มกราคม 2561
รัฐมนตรี ก.อุตฯ  แถลงข่าวผลการประชุมคณะกรรมการบริหารการพัฒนาระเบียงเศรษฐกิจพิเศษภาคตะวันออก (กรศ.) ครั้งที่ 1/2561
รัฐมนตรี ก.อุตฯ  แถลงข่าวผลการประชุมคณะกรรมการบริหารการพัฒนาระเบียงเศรษฐกิจพิเศษภาคตะวันออก (กรศ.) ครั้งที่ 1/2561ณ ห้องประชุม อก. 1 กระทรวงอุตสาหกรรม
วันนี้ (17 มกราคม 2561) นายอุตตม สาวนายน รัฐมนตรีว่าการกระทรวงอุตสาหกรรม พร้อมด้วยนายคณิศ แสงสุพรรณ เลขาธิการคณะกรรมการนโยบายการพัฒนาระเบียงเศรษฐกิจพิเศษภาคตะวันออก และนายชัยวัฒน์ ทองคำคูณ ผู้อำนวยการสำนักงานนโยบายและแผนการขนส่งและจราจร ร่วมกันแถลงข่าวผลการประชุมคณะกรรมการบริหารการพัฒนาระเบียงเศรษฐกิจพิเศษภาคตะวันออก (กรศ.) ครั้งที่ 1/2561 ซึ่งในที่ประชุมเห็นชอบ ให้ประกาศเขตส่งเสริมเพื่อกิจการอุตสาหกรรมเพิ่มเติม จำนวน 18 แห่ง คาดว่าจะมีเงินลงทุนทั้งสิ้น 1.25 ล้านล้านบาท และยกระดับนิคมอุตสาหกรรม ซี.พี. ระยอง เป็นเขตส่งเสริม เพื่อกิจการอุตสาหกรรม รองรับผู้ประกอบการอุตสาหกรรมที่สื่อสารด้วยภาษาจีนโดยเฉพาะ เป็นเขตส่งเสริมแห่งที่ 19
โดยเขตส่งเสริมเพื่อกิจการอุตสาหกรรม ทั้ง 19 แห่งนี้ จะนำเสนอให้คณะกรรมการนโยบายกำหนดเขตส่งเสริมเพื่อกิจการอุตสาหกรรม พิจารณาเห็นชอบได้ภายในเดือนกุมภาพันธ์ 2561
ส่วนร่างพระราชบัญญัติเขตพัฒนาพิเศษภาคตะวันออก พ.ศ. …. ขณะนี้อยู่ในขั้นตอนการพิจารณาของคณะกรรมาธิการสภานิติบัญญัติแห่งชาติ คาดว่าจะดำเนินการแล้วเสร็จภายในเดือนกุมภาพันธ์ 2561 ณ ห้องประชุม อก. 1 กระทรวงอุตสาหกรรม

ที่มา : http://www.thaigov.go.th/news/contents/details/9443
