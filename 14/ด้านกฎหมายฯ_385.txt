รัฐบาลไทย-ข่าวทำเนียบรัฐบาล-ก.ยุติธรรม หาแนวทางแก้ไขหนี้นอกระบบเพื่อช่วยเหลือประชาชนในจังหวัดกาฬสินธุ์

วันอังคารที่ 23 มกราคม 2561
ก.ยุติธรรม หาแนวทางแก้ไขหนี้นอกระบบเพื่อช่วยเหลือประชาชนในจังหวัดกาฬสินธุ์
นายธวัชชัย ไทยเขียว รองปลัดกระทรวงยุติธรรม เป็นประธานการประชุมกำหนดแนวทางการช่วยเหลือประชาชน “กรณีหนี้นอกระบบในจังหวัดกาฬสินธุ์ (กาฬสินธุ์โมเดล)”
เมื่อวันจันทร์ที่ 22 มกราคม 2561 เวลา 16.30 น.
ณ ห้องประชุมสำนักนโยบายและยุทธศาสตร์
สำนักงานปลัดกระทรวงยุติธรรม ชั้น 9 อาคารราชบุรีดิเรกฤทธิ์
นายธวัชชัย ไทยเขียว รองปลัดกระทรวงยุติธรรม
เป็นประธานการประชุมกำหนดแนวทางการช่วยเหลือประชาชน
“กรณีหนี้นอกระบบในจังหวัดกาฬสินธุ์ (กาฬสินธุ์โมเดล)”
เพื่อกำหนดเป็นมาตรการการแก้ไขปัญหาหนี้นอกระบบของประชาชนในจังหวัดกาฬสินธุ์
โดยการนำปัญหาในพื้นที่มาสรุปบทเรียนและใช้เป็นองค์ความรู้เนื้อหามาตรการ
หรือแนวทางที่จะนำไปใช้แก้ไขปัญหาหนี้นอกระบบในพื้นที่อื่นต่อไป
โดยมีผู้แทนจากหน่วยงานที่เกี่ยวข้อง เข้าร่วมฯ
ทั้งนี้ ในการประชุมได้หารือถึงแนวทางการให้ความช่วยเหลือโดยการขับเคลื่อนภายใต้แผนกาฬสินธุ์โมเดล
ซึ่งเบื้องต้นได้มอบหมายให้หน่วยงานที่เกี่ยวข้องดำเนินการ ดังนี้
1. ให้กรมสอบสวนคดีพิเศษ จัดทำแผนมาตรการในการจัดการหนี้นอกระบบ และจัดทำตัวชี้วัด (KPI)
ของแต่ละมาตรการการแก้ไขปัญหาอย่างชัดเจน ทั้งนี้เพื่อนำเสนอต่อผู้ที่เกี่ยวข้องพิจารณา
และส่งต่อให้สำนักงานกิจการยุติธรรมนำมาตรการการช่วยเหลือดังกล่าวมาจัดทำเป็นชุดความรู้ (Infographic)
เพื่อเผยแพร่ประชาสัมพันธ์เสริมสร้างความรู้ ความเข้าใจเกี่ยวกับหนี้นอกระบบให้แก่ประชาชน
รวมถึงจัดส่งให้คณะกรรมการพัฒนาการบริหารงานยุติธรรมระดับจังหวัด (กพยจ.) ทุกจังหวัด
ใช้เป็นต้นแบบในการขับเคลื่อนการช่วยเหลือประชาชนเรื่องหนี้นอกระบบทั่วประเทศ
2. ให้กรมคุ้มครองสิทธิและเสรีภาพ และสถาบันอนุญาโตตุลาการ (THAC)
ดำเนินการจัดกิจกรรมส่งเสริมการไกล่เกลี่ยและการประนอมข้อพิพาทในพื้นที่
และ 3. ให้กรมบังคับคดี ส่งเสริมการไกล่เกลี่ยในชั้นหลังคำพิพากษา
โดยให้แลกเปลี่ยนข้อมูลเกี่ยวกับเจ้าหนี้ จำนวนหนี้ และอื่นๆ ที่เกี่ยวข้อง
โดยประสานงานกับกรมสอบสวนคดีพิเศษ

ที่มา : http://www.thaigov.go.th/news/contents/details/9571
