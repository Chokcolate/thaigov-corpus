รัฐบาลไทย-ข่าวทำเนียบรัฐบาล-รัฐบาลเชิญเที่ยวงานตลาดคลองผดุงกรุงเกษมเดือน ส.ค.60

วันศุกร์ที่ 18 สิงหาคม 2560
รัฐบาลเชิญเที่ยวงานตลาดคลองผดุงกรุงเกษมเดือน ส.ค.60
ตลาดนายกฯ ประจำเดือน สิงหาคม 2560 จำหน่ายสินค้าจาก SMEs เกษตรไทย
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเชิญเที่ยวงานตลาดของดี SMEs เกษตรไทย ตามนโยบายของนายกรัฐมนตรีที่ต้องการส่งเสริมให้ผู้ประกอบการรายย่อยและเกษตรกรมีช่องทางจัดจำหน่ายถึงมือผู้บริโภคโดยตรง ภายในงานมีการจำหน่ายสินค้าจาก SMEs เกษตรกว่า 500 ร้านค้าหมุนเวียนกันตลอดเดือน เช่น สินค้าผ้าไหม เครื่องประดับ สมุนไพร ที่เหมาะสำหรับเป็นของขวัญวันแม่ สินค้าเกษตรที่มีนวัตกรรม ผลไม้สดและผลไม้แปรรูปในบรรจุภัณฑ์สวยงาม เป็นต้น นอกจากนี้ ยังมีกิจกรรมให้ความรู้ทางการเงิน การประกอบอาชีพ และให้คำปรึกษาด้านสินเชื่อ รวมทั้งตรวจสุขภาพฟรีสำหรับคุณแม่ในช่วงวันแม่แห่งชาติด้วย ทั้งนี้ ผู้สนใจสามารถเข้าร่วมงานได้ตั้งแต่บัดนี้ – 27 ส.ค.60 ณ ระหว่างเวลา 9.00 – 19.00 น. ณ บริเวณริมคลองผดุงกรุงเกษม ข้างทำเนียบรัฐบาล
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/6023
