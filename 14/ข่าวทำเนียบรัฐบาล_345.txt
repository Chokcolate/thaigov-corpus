รัฐบาลไทย-ข่าวทำเนียบรัฐบาล-นายกรัฐมนตรีห่วงใยผู้มีรายได้น้อย เล็งเปิดสถานที่ราชการให้ค้าขาย พร้อมสั่งการให้ทุกจังหวัดจัดกิจกรรมสร้างความอบอุ่นระหว่างครอบครัว

วันอังคารที่ 13 มิถุนายน 2560
นายกรัฐมนตรีห่วงใยผู้มีรายได้น้อย เล็งเปิดสถานที่ราชการให้ค้าขาย พร้อมสั่งการให้ทุกจังหวัดจัดกิจกรรมสร้างความอบอุ่นระหว่างครอบครัว
นายกรัฐมนตรีห่วงใยผู้มีรายได้น้อย เล็งเปิดสถานที่ราชการให้ค้าขาย พร้อมสั่งการให้ทุกจังหวัดจัดกิจกรรมสร้างความอบอุ่นระหว่างครอบครัว
วันนี้ (13 มิถุนายน 2560) เวลา 13.50 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีว่า ได้สั่งการให้ทุกจังหวัดเปิดพื้นที่ให้มีการออกกำลังกายในวันหยุดสุดสัปดาห์ โดยจัดตามสวนสาธารณะ ให้มีกิจกรรมระหว่างครอบครัว เพื่อสร้างความอบอุ่น แต่ไม่ตั้งโครงการใหม่และไม่ใช้งบประมาณจำนวนมาก นอกจากนี้ ยังให้แนวทางไปยังกรุงเทพมหานคร (กทม.) เพื่อสนับสนุนผู้มีรายได้น้อยให้มีสถานที่สำหรับการค้าขาย โดยอาจจัดหาพื้นที่      เช่น ค่ายทหาร โรงเรียน ใช้สถานที่ราชการให้เกิดประโยชน์ จัดระเบียบอย่างดี ไม่ค้าขายข้างถนนจนเกะกะการจราจร ทั้งนี้ เพราะมีความเป็นห่วงผู้มีรายได้น้อย ขณะเดียวกัน วันนี้เงินนอกระบบหายไปเป็นจำนวนมาก เพราะรัฐบาลได้ปิดก๊วนผิดกฎหมายทั้งหมด ไม่ว่าจะเป็น การพนันหรือการพนันออนไลน์ ทำให้เงินผิดกฎหมายออกไปจากระบบเป็นจำนวนมาก ซึ่งอาจจะทำให้หลายคนเดือดร้อน
------------------------------

ที่มา : http://www.thaigov.go.th/news/contents/details/4486
