รัฐบาลไทย-ข่าวทำเนียบรัฐบาล-พลเอก ธนะศักดิ์ ปฏิมาประกร รองนายกรัฐมนตรีลงพื้นที่ตรวจเยี่ยมการจัดสร้างพระเมรุมาศฯ

วันพฤหัสบดีที่ 6 กรกฎาคม 2560
พลเอก ธนะศักดิ์ ปฏิมาประกร รองนายกรัฐมนตรีลงพื้นที่ตรวจเยี่ยมการจัดสร้างพระเมรุมาศฯ
พลเอก ธนะศักดิ์ ปฏิมาประกร รองนายกรัฐมนตรีลงพื้นที่ตรวจเยี่ยมการจัดสร้างพระเมรุมาศฯ
วันพฤหัสบดีที่ ๖ กรกฎาคม ๒๕๖๐ เวลา ๑๑.๐๐ น.
รองนายกรัฐมนตรี (พลเอก ธนะศักดิ์ ปฏิมาประกร) ในฐานะประธานกรรมการฝ่ายจัดสร้างพระเมรุมาศสิ่งปลูกสร้างประกอบพระเมรุมาศ และบูรณปฏิสังขรณ์ราชรถและพระยานมาศ ในงานพระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพลอดุลยเดช เดินทางไปตรวจเยี่ยมและติดตามการดำเนินงานด้านศิลปกรรม
และงานประณีตศิลป์ ณ สำนักช่างสิบหมู่ กรมศิลปากร ในพระราชพิธีถวายพระเพลิงพระบรมศพ พระบาทสมเด็จพระปรมินทรมหาภูมิพลอดุลยเดช โดยมีอธิบดีกรมศิลปากร รายงานความคืบหน้าการดำเนินงาน
​จากนั้น รองนายกรัฐมนตรีได้เดินทางไปเป็นประธานการประชุมกรรมการฝ่ายจัดสร้างพระเมรุมาศ สิ่งปลูกสร้างประกอบพระเมรุมาศ และบูรณปฏิสังขรณ์ราชรถและพระยานมาศ ในงานพระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพลอดุลยเดช ณ โรงละครแห่งชาติ และติดตามความคืบหน้าการดำเนินงานจัดสร้างพระเมรุมาศ สิ่งปลูกสร้างประกอบพระเมรุมาศฯ บริเวณท้องสนามหลวง

ที่มา : http://www.thaigov.go.th/news/contents/details/5063
