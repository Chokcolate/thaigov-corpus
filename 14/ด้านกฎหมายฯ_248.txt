รัฐบาลไทย-ข่าวทำเนียบรัฐบาล-ปลัดกระทรวงยุติธรรม ร่วมกิจกรรมเชิญธงชาติไทย และครบรอบ ๑๐๐ ปี ธงชาติไทย ณ ทำเนียบรัฐบาล

วันพฤหัสบดีที่ 28 กันยายน 2560
ปลัดกระทรวงยุติธรรม ร่วมกิจกรรมเชิญธงชาติไทย และครบรอบ ๑๐๐ ปี ธงชาติไทย ณ ทำเนียบรัฐบาล
พลเอก ประยุทธ์ จันทร์โอชา นายกรัฐมนตรี เป็นประธานกิจกรรมเชิญธงชาติไทย และร้องเพลงชาติไทย เนื่องในวันพระราชทานธงชาติไทยและครบรอบ ๑๐๐ ปี ธงชาติไทย
ในวันพฤหัสบดีที่ ๒๘ กันยายน ๒๕๖๐ เวลา ๐๘.๐๐ น.
ณ สันติไมตรี ทำเนียบรัฐบาล
พลเอก ประยุทธ์ จันทร์โอชา นายกรัฐมนตรี
เป็นประธานกิจกรรมเชิญธงชาติไทย และร้องเพลงชาติไทย
เนื่องในวันพระราชทานธงชาติไทยและครบรอบ ๑๐๐ ปี ธงชาติไทย
เพื่อเป็นการน้อมรำลึกถึงพระมหากรุณาธิคุณพระบาทสมเด็จพระมงกุฎเกล้าเจ้าอยู่หัว
ที่ทรงพระราชทานธงไตรรงค์เป็นธงชาติ ในปี พ.ศ. ๒๔๖๐
โดยมี ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เข้าร่วม
โอกาสนี้ นายกรัฐมนตรี ได้มอบตราสัญลักษณ์ “๑๐๐ ปี ธงชาติไทย ร้อยดวงใจไทยทั้งชาติ”
ให้แก่ผู้แทนส่วนราชการระดับปลัดกระทรวง ผู้บัญชาการทหาร และตำรวจ

ที่มา : http://www.thaigov.go.th/news/contents/details/7050
