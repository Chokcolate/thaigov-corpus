รัฐบาลไทย-ข่าวทำเนียบรัฐบาล-“อุตตม” เผย ลาซาด้าพร้อมปักหมุดลงทุนในไทยปลายปีนี้เชื่อสามารถเปิดให้บริการ e-commerce park ได้ ต้นปี 62

วันอังคารที่ 30 พฤษภาคม 2560
“อุตตม” เผย ลาซาด้าพร้อมปักหมุดลงทุนในไทยปลายปีนี้เชื่อสามารถเปิดให้บริการ e-commerce park ได้ ต้นปี 62
“อุตตม” เผย ลาซาด้าพร้อมปักหมุดลงทุนในไทยปลายปีนี้เชื่อสามารถเปิดให้บริการ e-commerce park ได้ ต้นปี 62
นายอุตตม สาวนายน รัฐมนตรีว่าการกระทรวงอุตสาหกรรม เปิดเผยภายหลังการเข้าพบของคณะผู้บริหารบริษัท ลาซาด้า (ประเทศไทย) ว่า เป็นการเข้ามารายงานความก้าวหน้าของการเตรียมเข้ามาลงทุนในโครงการพัฒนาระเบียงเศรษฐกิจพิเศษภาคตะวันออก หรือ อีอีซี ซึ่งขณะนี้มีการดำเนินการไปตามแผนที่วางไว้ โดยคาดว่าในปลายปี 2560 จะมีความชัดเจนมากขึ้นในส่วน e-commerce park ที่ทางลาซาด้าจะได้เข้ามาลงทุน ซึ่งหากเป็นไปตามแผนการที่วางไว้จะแล้วเสร็จและเปิดใช้งานได้ในช่วงปี 2562
รัฐมนตรีว่าการกระทรวงอุตสาหกรรม กล่าวอีกว่า ทางลาซาด้าได้รายงานถึงการเข้าหารือกับทางกรมศุลกากรในเรื่องของมาตรการทางภาษีที่จะให้เป็นไปตามขั้นตอนของกฎหมาย เนื่องจากในเรื่องของe-commerce มีกจะเกิดปัญหาในด้านนี้บ่อยครั้ง จึงต้องมีการเตรียมความพร้อมรองรับ  นอกจากนี้ ทาง บริษัท Alibaba ซึ่งเป็นบริษัทที่เข้าควบรวมกับทางบริษัท ลาซาด้า (ประเทศไทย) ได้เสนอที่จะช่วยพัฒนาขีดความสามารถของSMEs ไทย ในด้าน e-commerce โดยไม่จำกัด platform ว่าต้องเป็นรูปแบบเดียวกับ Alibaba และเป็นการช่วยพัฒนาที่ไม่ต้องเสียค่าใช้จ่ายใดๆ ซึ่งที่ผ่านมาได้เคยทำในลักษระนี้มาแล้วกับกระทรวงพาณิชย์ สภาหอการค้าแห่งประเทศไทย และกระทรวงอุตสาหกรรม

ที่มา : http://www.thaigov.go.th/news/contents/details/4155
