รัฐบาลไทย-ข่าวทำเนียบรัฐบาล-รัฐบาลปกป้องคุ้มครองทรัพย์สินทางปัญญา

วันศุกร์ที่ 21 เมษายน 2560
รัฐบาลปกป้องคุ้มครองทรัพย์สินทางปัญญา
รัฐบาลเร่งปรับปรุงการทำงานเพื่อพัฒนาความสามารถในการดูแลคุ้มครองทรัพย์สินทางปัญญา
ต่อจากนี้ไป ขอเชิญรับฟังไทยคู่ฟ้า ครับ
รัฐบาลให้ความสำคัญกับการปกป้องคุ้มครองทรัพย์สินทางปัญญาที่มีผลต่อนวัตกรรม โดยได้รับคะแนนเต็มในหัวข้อระยะเวลาการคุ้มครองสิทธิบัตร เครื่องหมายการค้า และการไม่มีข้อจำกัดในการใช้ประโยชน์จากตราสินค้าจากการจัดอันดับด้านทรัพย์สินทางปัญญาของสภาหอการค้าสหรัฐอเมริกา ซึ่งมีค่าคะแนนสูงกว่าปีที่ผ่านมา อย่างไรก็ตาม นายกรัฐมนตรีได้สั่งการให้กระทรวงพาณิชย์บูรณาการด้านทรัพย์สินทางปัญญากับหน่วยงานที่เกี่ยวข้อง เช่น กระทรวงสาธารณสุข กระทรวงดิจิทัลเพื่อเศรษฐกิจและสังคม กระทรวงยุติธรรม เพื่อแก้ไขจุดอ่อนด้านเครื่องหมายการค้า การคุ้มครองทรัพย์สินทางปัญญาเกี่ยวกับสินค้ายา การปราบปรามการละเมิดทรัพย์สินทางปัญญาบนเครือข่ายออนไลน์ และให้ประเทศไทยเป็นที่ยอมรับจากนานาชาติ
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/3187
