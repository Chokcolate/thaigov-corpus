รัฐบาลไทย-ข่าวทำเนียบรัฐบาล-รมว.ดิจิทัลฯ ร่วมหารือกับเลขาธิการ ITU

วันพุธที่ 22 พฤศจิกายน 2560
รมว.ดิจิทัลฯ ร่วมหารือกับเลขาธิการ ITU
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ได้ให้การต้อนรับ   Mr. Houlin Zhao เลขาธิการสหภาพโทรคมนาคมระหว่างประเทศ (ITU) และคณะ พร้อมทั้งร่วมหารือเกี่ยวกับความร่วมมือระหว่างไทยและ ITU ซึ่งเลขาธิการ ITU ได้กล่าวถึงความสำคัญของการสนับสนุน SMEs ในอุตสาหกรรมโทรคมนาคมและ ICT รวมไปถึงเทคโนโลยีปัญญาประดิษฐ์ AI (Artificial Intelligence) ที่มีบทบาทมากในปัจจุบัน ทั้งนี้ ปี 2018 ITU มีกำหนดการจัดการประชุมสำคัญต่างๆ ได้แก่ การประชุม WSIS Forum 2018 การประชุมใหญ่ผู้แทนผู้มีอำนาจเต็ม ค.ศ. 2018 (Plenipotentiary Conference หรือ PP-18) ที่เมืองดูไบ สหรัฐอาหรับเอมิเรตส์ และ ITU Telecom World 2018 ที่ประเทศแอฟริกาใต้ การหารือกันในครั้งนี้มีขึ้นเมื่อวันที่ 15 พฤศจิกายน 2560 ณ โรงแรมเซ็นทารา แกรนด์ แอท เซ็นทรัลเวิลด์ ถนนพระราม 1 เขตปทุมวัน กรุงเทพฯ
********************

ที่มา : http://www.thaigov.go.th/news/contents/details/8289
