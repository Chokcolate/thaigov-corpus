รัฐบาลไทย-ข่าวทำเนียบรัฐบาล-นายกรัฐมนตรียืนยันการสร้างหอชมเมืองกรุงเทพฯ ไม่ได้เอื้อประโยชน์ให้ใคร ระบุไม่ได้ใช้งบประมาณของรัฐในการสร้าง

วันพุธที่ 28 มิถุนายน 2560
นายกรัฐมนตรียืนยันการสร้างหอชมเมืองกรุงเทพฯ ไม่ได้เอื้อประโยชน์ให้ใคร ระบุไม่ได้ใช้งบประมาณของรัฐในการสร้าง
นายกรัฐมนตรียืนยันการสร้างหอชมเมืองกรุงเทพฯ ไม่ได้เอื้อประโยชน์ให้ใคร ระบุไม่ได้ใช้งบประมาณของรัฐในการสร้าง
วันนี้ (28 มิถุนายน 2560) เวลา 11.30 น. ณ บริเวณทำเนียบรัฐบาล พลเอก ประยุทธ์ จันทร์โอชา นายกรัฐมนตรี กล่าวถึงกรณี คณะรัฐมนตรีมีมติอนุมัติให้สร้างหอชมเมืองกรุงเทพ ฯ ว่า ไม่ได้เป็นการใช้งบประมาณของรัฐบาล จึงขอให้สื่อมวลชนชี้แจงให้ประชาชนทราบและเข้าใจ เพราะสิ่งที่ทำเป็นโครงการที่เสนอขึ้นมามีการจัดตั้งคณะกรรมการ รวมถึงมีการพิจารณามานานแล้ว ซึ่งรัฐบาลมองเห็นประโยชน์ที่จะเกิดขึ้นในการเป็นสัญลักษณ์  ของกรุงเทพมหานคร ซึ่งได้ทำเป็นหอชมเมืองให้ประชาชนขึ้นไปชม โดยภายในเป็นพิพิธภัณฑ์จะมีทั้งประวัติศาสตร์ชาติไทย และสถาบัน พร้อมกล่าวยืนยันว่า รัฐบาลไม่ได้เอื้อประโยชน์ให้กับภาคธุรกิจ
-------------------------------------------

ที่มา : http://www.thaigov.go.th/news/contents/details/4843
