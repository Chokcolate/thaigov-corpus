รัฐบาลไทย-ข่าวทำเนียบรัฐบาล-การบินไทยเสิร์ฟขนมหวานจานพิเศษฉลองครบรอบ 57 ปี

วันพฤหัสบดีที่ 27 เมษายน 2560
การบินไทยเสิร์ฟขนมหวานจานพิเศษฉลองครบรอบ 57 ปี
บริษัท การบินไทย จำกัด (มหาชน) สร้างสรรค์เมนูขนมหวานจานพิเศษเพื่อให้บริการแก่ผู้โดยสารบนเครื่องบิน เนื่องในโอกาสวันคล้ายวันสถาปนาบริษัท การบินไทยฯ ครบรอบ 57 ปี แห่งการก่อตั้งบริษัทฯ โดยให้บริการในเที่ยวบินของวันที่ 1 พฤษภาคม 2560 มีรายละเอียดดังนี้
เที่ยวบินภายในประเทศ ให้บริการทุกเที่ยวบินที่เดินทางเข้า-ออกจากกรุงเทพฯ (ยกเว้นมื้ออาหารเช้าสำหรับชั้นธุรกิจ) สำหรับเที่ยวบินขาออกจากกรุงเทพฯ ให้บริการผู้โดยสารชั้นธุรกิจด้วยขนมบลูเบอร์รี่มูส และให้บริการผู้โดยสารชั้นประหยัดด้วยขนมคัฟเค้กบลูเบอร์รี่ สำหรับเที่ยวบินขาเข้ากรุงเทพฯ ให้บริการผู้โดยสารชั้นธุรกิจด้วยขนมราสเบอรี่ชูวเพรสตรี้ และให้บริการผู้โดยสารชั้นประหยัดด้วยขนมชีสเค้กบลูเบอร์รี่
เที่ยวบินระหว่างประเทศ ให้บริการทุกเที่ยวบินขาออกจากกรุงเทพฯ เฉพาะมื้อกลางวันและมื้อเย็น สำหรับผู้โดยสารชั้นหนึ่งให้บริการด้วยไอศครีมกะทิอัญชัน สำหรับผู้โดยสารชั้นธุรกิจให้บริการด้วยขนมมูสช็อกโกแลตมะนาวอัญชัน และให้บริการผู้โดยสารชั้นประหยัดด้วยขนมเค้กเผือก
ทั้งนี้ ผู้โดยสารสามารถดูรายละเอียดตารางบินพร้อมทั้งสำรองที่นั่งและออกบัตรโดยสารได้ที่เว็บไซต์ www.thaiairways.com หรือ สำนักงานขายการบินไทยและตัวแทนจำหน่ายทั่วประเทศ หรือ THAI Contact Center (02) 356-1111 (ตลอด 24 ชั่วโมง)

ที่มา : http://www.thaigov.go.th/news/contents/details/3347
