รัฐบาลไทย-ข่าวทำเนียบรัฐบาล-นายกรัฐมนตรีและคณะรัฐมนตรี เยี่ยมชมพิพิธภัณฑสถานแห่งชาติ เจ้าสามพระยา

วันอังคารที่ 19 กันยายน 2560
นายกรัฐมนตรีและคณะรัฐมนตรี เยี่ยมชมพิพิธภัณฑสถานแห่งชาติ เจ้าสามพระยา
นายกรัฐมนตรีและคณะรัฐมนตรี เยี่ยมชมพิพิธภัณฑสถานแห่งชาติ เจ้าสามพระยา
วันนี้ (19 ก.ย. 2560) เวลา 16.30 น. นายกรัฐมนตรีและคณะรัฐมนตรี เยี่ยมชมพิพิธภัณฑสถานแห่งชาติ เจ้าสามพระยา ตำบลประตูชัย อำเภอพระนครศรีอยุธยา จังหวัดพระนครศรีอยุธยา โดยพิพิธภัณฑสถานแห่งชาติ เจ้าสามพระยา สร้างขึ้นเนื่องในวโรกาสที่พระบาทสมเด็จพระเจ้าอยู่หัว และสมเด็จพระนางเจ้าพระบรมราชินีนาถ  เสด็จพระราชดำเนินมาทอดพระเนตรโบราณวัตถุที่พบจากกรุพระปรางค์วัดราชบูรณะ จังหวัดพระนครศรีอยุธยา เมื่อวันที่ 23 พฤศจิกายน พ.ศ. 2500 กรมศิลปากรจึงได้สร้างพิพิธภัณฑสถานแห่งชาติ เจ้าสามพระยาขึ้นตามพระนามของสมเด็จพระบรมราชาธิราชที่ 2 (เจ้าสามพระยา) ผู้ทรงสถาปนาวัดราชบูรณะ
หลังจากเยี่ยมชมพิพิธภัณฑ์ฯเสร็จสิ้น นายกรัฐมนตรีและคณะออกเดินทางไปยังสนามกีฬาจังหวัดพระนครศรีอยุธยา เพื่อเดินทางกลับกรุงเทพฯ

ที่มา : http://www.thaigov.go.th/news/contents/details/6809
