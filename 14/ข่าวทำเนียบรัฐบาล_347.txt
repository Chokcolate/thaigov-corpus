รัฐบาลไทย-ข่าวทำเนียบรัฐบาล-นายกรัฐมนตรีแถลงต่อสื่อมวลชนเรื่องการก่อการร้ายและอาชญากรรมข้ามชาติ

วันอังคารที่ 13 มิถุนายน 2560
นายกรัฐมนตรีแถลงต่อสื่อมวลชนเรื่องการก่อการร้ายและอาชญากรรมข้ามชาติ
นายกรัฐมนตรีแถลงต่อสื่อมวลชนเรื่องการก่อการร้ายและอาชญากรรมข้ามชาติ
วันนี้ (13 มิถุนายน 2560) เวลา 14.00 น. ณ ห้องโถง ตึกบัญชาการ 1 ทำเนียบรัฐบาล นายกรัฐมนตรีกล่าวต่อสื่อมวลชนภายหลังการประชุมคณะรัฐมนตรีในประเด็นการก่อการร้ายและอาชญากรรมข้ามชาติ โดยระบุว่า การก่อการร้ายและอาชญากรรมข้ามชาติเป็นวาระสำคัญของประเทศไทยและประชาคมโลก รัฐบาลไทยได้ดำเนินการประสานความร่วมมือเพื่อป้องกันการก่อความรุนแรงต่าง ๆ อย่างไรก็ดี ภายใต้บริบทโลกในปัจจุบันทำให้การจัดการกับปัญหาดังกล่าวเป็นไปอย่างยากลำบาก โดยไม่สามารถดำเนินการได้เพียงลำพัง ต้องอาศัยความร่วมมือและระดมความคิดจากทุกภาคส่วน ทั้งภาครัฐและภาคประชาชน ในส่วนของอาชญากรรมข้ามชาติ เป็นเรื่องที่รัฐบาลได้ให้ความสำคัญเป็นวาระแห่งชาติ มีการจับกุมและดำเนินคดีกับผู้กระทำความผิดตามกฎหมายหรือผู้ละเมิดสิทธิมนุษยชนหลายคดี ปัจจุบันรัฐบาลยังได้สนับสนุนการดำเนินธุรกิจที่คำนึงถึงสิทธิมนุษยชน และให้หน่วยงานที่รับผิดชอบไปทบทวนเกี่ยวกับการดำเนินธุรกิจที่อาจมีการละเมิดสิทธิมนุษยชนทั้งหมด

ที่มา : http://www.thaigov.go.th/news/contents/details/4492
