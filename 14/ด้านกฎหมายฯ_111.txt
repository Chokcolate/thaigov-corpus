รัฐบาลไทย-ข่าวทำเนียบรัฐบาล-รมว.ยธ.ตรวจเยี่ยม สกธ. พร้อมมอบนโยบายพัฒนาศูนย์ DXC  เป็นศูนย์กลางข้อมูลด้านกระบวนการยุติธรรมระดับชาติ

วันจันทร์ที่ 19 มิถุนายน 2560
รมว.ยธ.ตรวจเยี่ยม สกธ. พร้อมมอบนโยบายพัฒนาศูนย์ DXC  เป็นศูนย์กลางข้อมูลด้านกระบวนการยุติธรรมระดับชาติ
นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม พร้อมด้วยคณะผู้บริหารระดับสูงกระทรวงยุติธรรม เข้าตรวจเยี่ยม พร้อมชมการสาธิตการใช้งานระบบศูนย์แลกเปลี่ยนข้อมูลในกระบวนการยุติธรรม (Data Exchange center -DXC) พร้อมทั้งรับฟังปัญหา อุปสรรคในการปฏิบ
เมื่อวันศุกร์ที่ ๑๖ มิถุนายน ๒๕๖๐ เวลา ๑๓.๐๐ น.
ณ สำนักงานกิจการยุติธรรม อาคารอาคารรัฐประศาสนภักดี ชั้น ๙
ศูนย์ราชการเฉลิมพระเกียรติฯ เขตหลักสี่ กรุงเทพมหานคร
นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม
พร้อมด้วยคณะผู้บริหารระดับสูงกระทรวงยุติธรรม เข้าตรวจเยี่ยม พร้อมชมการสาธิตการใช้งาน
ระบบศูนย์แลกเปลี่ยนข้อมูลในกระบวนการยุติธรรม (Data Exchange center -DXC)
พร้อมทั้งรับฟังปัญหา อุปสรรคในการปฏิบัติงานของสำนักงานกิจการยุติธรรม
โดยรัฐมนตรีว่าการกระทรวงยุติธรรม ได้เน้นย้ำประเด็นต่างๆ อาทิ
ให้การดำเนินงานศูนย์ DXC เป็นศูนย์กลางของข้อมูลในกระบวนการยุติธรรม
โดยบูรณาการข้อมูลด้านกระบวนการยุติธรรมในระดับชาติให้เป็นมาตรฐานสากล
และเน้นให้บริการข้อมูลด้วยความรวดเร็วและเป็นปัจจุบัน
พร้อมทั้งให้ขับเคลื่อนการทำงานของคณะกรรมการพัฒนาการบริหารงานยุติธรรมจังหวัด (กพยจ.)
อย่างเป็นระบบและมีเอกภาพ โดยหน่วยงานในสังกัดต้องบูรณาการทำงานร่วมกัน
เพื่ออำนวยความยุติธรรมให้แก่ประชาชนได้อย่างทั่วถึงทุกพื้นที่
นอกจากนี้ให้เป็นหน่วยงานหลักในการพัฒนากฎหมายและกระบวนการยุติธรรมของประเทศ
ซึ่งรัฐมนตรีว่าการกระทรวงยุติธรรม พร้อมสนับสนุนการดำเนินงานด้านต่างๆ
ให้ประสบผลสำเร็จตามนโยบายของรัฐบาล ในด้านการอำนวยความเป็นธรรมเพื่อลดความเหลื่อมล้ำในสังคม
จากนั้นรัฐมนตรีว่าการกระทรวงยุติธรรม ได้เยี่ยมชมการปฏิบัติงานของเจ้าหน้าที่
และห้องปฏิบัติการ DXC ด้วย

ที่มา : http://www.thaigov.go.th/news/contents/details/4643
