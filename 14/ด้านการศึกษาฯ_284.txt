รัฐบาลไทย-ข่าวทำเนียบรัฐบาล-รองปลัด ก.วิทย์ฯ เปิดอบรม “เทคโนฯ พลาสมาอาร์คทางความร้อนชั้นสูง กำจัดของเสียเพื่อผลิตผลิตพลังงานทดแทน”

วันพฤหัสบดีที่ 3 สิงหาคม 2560
รองปลัด ก.วิทย์ฯ เปิดอบรม “เทคโนฯ พลาสมาอาร์คทางความร้อนชั้นสูง กำจัดของเสียเพื่อผลิตผลิตพลังงานทดแทน”
การอบรมหลักสูตร เทคโนโลยีพลาสมาอาร์คทางความร้อนชั้นสูงสำหรับกำจัดของเสียเพื่อผลิตพลังงานทดแทนภายใต้โครงการถ่ายทอดเทคโนโลยีจากต่างประเทศ เพื่อเพิ่มขีดความสามารถในการแข่งขันให้แก่ภาคอุตสาหกรรมประจำปีงบประมาณ พ.ศ. 2560
1 สิงหาคม 2560 ณ ห้องสุรนารี สุรสัมมนาคาร มหาวิทยาลัยเทคโนโลยีสุรนารี / นายปฐม สวรรค์ปัญญาเลิศ รองปลัดกระทรวงวิทยาศาสตร์และเทคโนโลยี เป็นประธานเปิดการอบรมหลักสูตร เทคโนโลยีพลาสมาอาร์คทางความร้อนชั้นสูงสำหรับกำจัดของเสียเพื่อผลิตพลังงานทดแทนภายใต้โครงการถ่ายทอดเทคโนโลยีจากต่างประเทศ เพื่อเพิ่มขีดความสามารถในการแข่งขันให้แก่ภาคอุตสาหกรรมประจำปีงบประมาณ พ.ศ. 2560 โดยสำนักส่งเสริมและถ่ายทอดเทคโนโลยีกระทรวงวิทยาศาสตร์และเทคโนโลยี ร่วมกับมหาวิทยาลัยเทคโนโลยีสุรนารี จัดขึ้นระหว่างวันที่ 31 กรกฎาคม – 1 สิงหาคม 2560
นายปฐม สวรรค์ปัญญาเลิศ รองปลัดกระทรวงวิทยาศาสตร์และเทคโนโลยี กล่าวว่า  กระทรวงวิทยาศาสตร์และเทคโนโลยี ได้เล็งเห็นแล้วว่า มหาวิทยาลัยเทคโนโลยีสุรนารี ดำเนินการเป็นศูนย์กลางการเรียนรู้ ถ่ายทอดและขยายผลเทคโนโลยีผ่านเครือข่ายคลินิกเทคโนโลยีอย่างต่อเนื่องเรื่อยมาจนถึงปัจจุบัน และมีความมุ่งมั่นที่จะเป็น ศูนย์สาธิตการผลิตพลังงานจากของเสียและขยะชุมชน มหาวิทยาลัยเทคโนโลยีสุรนารี (Waste to Energy Demonstration Center, Suranaree University of Technology)  จึงได้สนับสนุนให้ดำเนินโครงการอบรมหลักสูตร “เทคโนโลยีพลาสมาอาร์คทางความร้อนชั้นสูงสำหรับกำจัดของเสียเพื่อผลิตพลังงานทดแทน” ภายใต้โครงการถ่ายทอดเทคโนโลยีจากต่างประเทศ เพื่อเพิ่มขีดความสามารถในการแข่งขันให้แก่ภาคอุตสาหกรรม ประจำปีงบประมาณ 2560 และได้รับการสนับสนุนด้านเทคโนโลยีจาก A.V. Luikov Heat and Mass Transfer Institute,National Academy of Sciences of Belarus
ซึ่งการอบรมในครั้งนี้มีวัตถุประสงค์เพื่อถายทอดเทคโนโลยีพลาสมาอาร์คทางความร้อนชั้นสูงสำหรับกำจัดของเสียเพื่อผลิตพลังงานทดแทน เพื่อเปนเวทีใหเกิดการแลกเปลี่ยนความรู ประสบการณ และขอคิดเห็นในเรื่องการถายทอดเทคโนโลยีพลาสมาอาร์คทางความร้อนชั้นสูงสำหรับกำจัดของเสียเพื่อผลิตพลังงานทดแทน ระหวางผูประกอบการอุตสาหกรรม ผูเชี่ยวชาญ นักวิชาการ ทั้งชาวไทยและชาวตางประเทศ รวมถึงเพื่อสรางความรวมมือดานการถายทอดเทคโนโลยีพลาสมาอาร์คทางความร้อนชั้นสูงสำหรับกำจัดของเสียเพื่อผลิตพลังงานทดแทน ระหวางหนวยงานทั้งภาครัฐและภาคเอกชน ทั้งภายในและตางประเทศ
กระทรวงวิทยาศาสตร์และเทคโนโลยี (วท.) ได้ดำเนินงานโครงการถ่ายทอดเทคโนโลยีจากต่างประเทศ เพื่อเพิ่มขีดความสามารถในการแข่งขันให้แก่ภาคอุตสาหกรรม ร่วมกับหน่วยงานภาครัฐ รัฐวิสาหกิจ และสถาบันการศึกษา โดยมีวัตถุประสงค์เพื่อส่งเสริมและสนับสนุนการถ่ายทอดเทคโนโลยีที่มีความสำคัญตามความต้องการของภาคการผลิตและอุตสาหกรรม หรือมีความสอดคล้องกับ 10 อุตสาหกรรมเป้าหมายที่จะเป็นปัจจัยขับเคลื่อนเศรษฐกิจ (New Growth Engine) ของประเทศ

ที่มา : http://www.thaigov.go.th/news/contents/details/5677
