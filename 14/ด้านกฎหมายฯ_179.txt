รัฐบาลไทย-ข่าวทำเนียบรัฐบาล-“ยุติธรรม” เพิ่มศักยภาพการคุ้มครองพยานในคดีค้ามนุษย์ร่วมกับประเทศสมาชิกอาเซียน

วันพุธที่ 16 สิงหาคม 2560
“ยุติธรรม” เพิ่มศักยภาพการคุ้มครองพยานในคดีค้ามนุษย์ร่วมกับประเทศสมาชิกอาเซียน
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานเปิดโครงการอบรมการคุ้มครองพยานในคดีค้ามนุษย์อาเซียน
เมื่อวันอังคารที่ ๑๕ สิงหาคม ๒๕๖๐ เวลา ๑๐.๓๐ น.
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานเปิดโครงการอบรมการคุ้มครองพยานในคดีค้ามนุษย์อาเซียน
โดยมี นางสาวปิติกาญจน์ สิทธิเดช อธิบดีกรมคุ้มครองสิทธิและเสรีภาพ
พร้อมด้วยผู้แทนจากประเทศสมาชิกอาเซียน ๖ ประเทศ
ประกอบด้วย ประเทศกัมพูชา อินโดนีเซีย ลาว มาเลเซีย สิงคโปร์ เวียดนาม
และพนักงานเจ้าหน้าที่จากหน่วยงานในประเทศที่ปฏิบัติภารกิจคุ้มครองพยาน เข้าร่วมฯ
ทั้งนี้ โครงการดังกล่าวจัดโดยสำนักงานคุ้มครองพยาน กรมคุ้มครองสิทธิและเสรีภาพ กระทรวงยุติธรรม
ร่วมกับมูลนิธิเอ - ทเวนตี้วัน (A๒๑ Foundation) ระหว่างวันที่ ๑๔ - ๑๘ สิงหาคม ๒๕๖๐
ณ โรงเรียนนายร้อยตำรวจ ตำบลสามพราน อำเภอสามพราน จังหวัดนครปฐม
เพื่อร่วมกันหารือแนวทางในการคุ้มครองพยานในคดีค้ามนุษย์ พร้อมทั้งแลกเปลี่ยนองค์ความรู้
ปัญหาอุปสรรคและประสบการณ์ระหว่างผู้เข้ารับการฝึกอบรมของแต่ละประเทศ
ตลอดจนพัฒนาศักยภาพของบุคลากรด้านการคุ้มครองพยานให้มีความรู้ความสามารถ
และทันต่อสถานการณ์ปัญหาอาชญากรรมของสังคมในปัจจุบัน
อันจะนำไปสู่การเพิ่มประสิทธิภาพการคุ้มครองความปลอดภัยให้แก่พยานในคดีค้ามนุษย์ของประเทศในอาเซียน

ที่มา : http://www.thaigov.go.th/news/contents/details/5955
