รัฐบาลไทย-ข่าวทำเนียบรัฐบาล-กองทุนประชารัฐเพื่อเศรษฐกิจฐานราก

วันศุกร์ที่ 19 พฤษภาคม 2560
กองทุนประชารัฐเพื่อเศรษฐกิจฐานราก
เพื่อให้การดูแลประชาชนผู้มีรายได้น้อย เป็นไปอย่างยั่งยืน รัฐบาลจึงได้จัดตั้งกองทุนขึ้นมา เพื่อสนับสนุนการทำงานของภาครัฐ ในการจัดสรรสวัสดิการ ลดความเหลื่อมล้ำ สร้างความเท่าเทียมเสมอภาคกันในสังคม
ต่อจากนี้ไป ขอเชิญรับฟังไทยคู่ฟ้า ครับ
รัฐบาลจัดตั้งกองทุนประชารัฐเพื่อเศรษฐกิจฐานราก พร้อมอนุมัติเงินทุนตั้งต้นในการดำเนินงาน 50,000 ล้านบาท โดยมีวัตถุประสงค์หลัก 5 ข้อ ได้แก่ เพื่อดูแลคุณภาพชีวิตประชาชน เพื่อพัฒนาอาชีพให้แก่ประชาชน เพื่อบรรเทาความเดือดร้อนในการดำรงชีพ เพื่อดูแลด้านที่อยู่อาศัยและแก้ไขปัญหาที่ดินทำกินให้แก่ประชาชน และเพื่อจัดหาหลักประกันความเสี่ยงด้านรายได้ให้แก่ประชาชน โดยกองทุนนี้จะเป็นกลไกช่วยเหลือผู้มีรายได้น้อยให้เข้าถึงปัจจัยพื้นฐานในการดำรงชีวิตและประกอบอาชีพอย่างเหมาะสมและตรงกับความต้องการของประชาชนอย่างแท้จริงด้วยการเชื่อมโยงกับฐานข้อมูลโครงการลงทะเบียนเพื่อสวัสดิการแห่งรัฐ ทั้งนี้ รัฐบาลตั้งเป้าดำเนินการตั้งแต่ปีงบประมาณ 2561 เป็นต้นไป
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/3862
