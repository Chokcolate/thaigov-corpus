รัฐบาลไทย-ข่าวทำเนียบรัฐบาล-รมว.ดิจิทัลฯ เปิดการประชุม “OECD Southeast Asia Regional Forum 2017”

วันจันทร์ที่ 28 สิงหาคม 2560
รมว.ดิจิทัลฯ เปิดการประชุม “OECD Southeast Asia Regional Forum 2017”
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) กล่าวเปิดการประชุม “OECD Southeast Asia Regional Forum 2017” พร้อมทั้งร่วมอภิปรายในการประชุมวาระที่ 1 (Overview of Opportunities and Challenges of Digital Transformation in Southeast Asia) ซึ่งกระทรวงการต่างประเทศ และองค์การเพื่อความร่วมมือทางเศรษฐกิจและการพัฒนา (Organization for Economic Co-operation and Development : OEDC) จัดขึ้น โดยการประชุมดังกล่าว เป็นเวทีที่เปิดโอกาสให้ผู้เข้าร่วมประชุมฯ ได้ร่วมรับฟังความคิดเห็นพร้อมเสนอแนะในประเด็นที่เป็นโอกาสและความท้าทายต่อการรวมตัวของกลุ่มประเทศอาเซียนจากผู้แทนของภาคส่วนต่างๆ ทั้งภาครัฐ เอกชน วิชาการ ประชาสังคม และองค์กรระหว่างประเทศในภูมิภาคอาเซียน ทั้งนี้ สำหรับเนื้อหาของการประชุมฯครั้งนี้ ครอบคลุมถึงเรื่องผลกระทบของเศรษฐกิจต่อการเจริญเติบโตของประเทศในอาเซียน และบทบาทของ OECD ที่จะสนับสนุนการรับมือการปฏิรูปด้านดิจิทัลในภูมิภาคเอเชียตะวันออกเฉียงใต้ เมื่อวันที่ 24 สิงหาคม 2560 ณ ห้องบอลรูม โรงแรมอนันตรา สยาม ถนนราชดำริ กรุงเทพฯ
*************************

ที่มา : http://www.thaigov.go.th/news/contents/details/6237
