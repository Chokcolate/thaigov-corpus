รัฐบาลไทย-ข่าวทำเนียบรัฐบาล-รองนรม. พลเอกประวิตรฯ เป็นประธานการประชุมคณะกรรมการบริหารกองทุนพัฒนาการกีฬาแห่งชาติ ครั้งที่ 2/2561

วันอังคารที่ 13 กุมภาพันธ์ 2561
รองนรม. พลเอกประวิตรฯ เป็นประธานการประชุมคณะกรรมการบริหารกองทุนพัฒนาการกีฬาแห่งชาติ ครั้งที่ 2/2561
คณะกรรมการบริหารกองทุนพัฒนาการกีฬาแห่งชาติได้มีมติอนุมัติการสนับสนุนเงินรางวัลของกองทุนพัฒนาการกีฬาแห่งชาติเงินรางวัล
ให้แก่นักกีฬา ผู้ฝึกสอนและสมาคมกีฬาที่ได้รับเหรียญรางวัลจากการแข่งขันรายการระดับนานาชาติชิงชนะเลิศแห่งเอเชีย - โลก จำนวน 11 รายการ
วันนี้ (12 กุมภาพันธ์ 2561) เวลา 09.00 น. ณ ห้องประชุมคณะรัฐมนตรี ชั้น 2 สำนักเลขาธิการคณะรัฐมนตรี ทำเนียบรัฐบาล พลเอก ประวิตร วงษ์สุวรรณ รองนายกรัฐมนตรี เป็นประธานการประชุมคณะกรรมการบริหารกองทุนพัฒนาการกีฬาแห่งชาติ ครั้งที่ 2/2561 ซึ่งสรุปสาระสำคัญ ดังนี้
ที่ประชุมได้พิจารณาและอนุมัติสนับสนุนเงินรางวัลของกองทุนพัฒนาการกีฬาแห่งชาติเงินรางวัลตามหลักเกณฑ์ ให้แก่นักกีฬา ผู้ฝึกสอนและสมาคมกีฬาที่ได้รับเหรียญรางวัลจากการแข่งขันรายการระดับนานาชาติ ชิงชนะเลิศแห่งเอเชีย - โลก ตามพระราชบัญญัติการกีฬาแห่งประเทศไทย พ.ศ. 2558 มาตรา 42 (4) ระเบียบคณะกรรมการการกีฬาแห่งประเทศไทย ว่าด้วยการรับเงิน การจ่ายเงิน... กองทุนพัฒนาการกีฬาแห่งชาติ พ.ศ. 2559 จำนวน 11 สมาคม 15 รายการ ประกอบด้วย
1. สมาคมกีฬาเจ็ตสกี รายการ 2017 IJSBA World Final
2. สมาคมกีฬาเทควันโด รายการ 2017 WTF World Taekwondo Championships
3. สมาคมกีฬาเทควันโด รายการ 3rd  WTF World Taekwondo Cadet Championships
4. สมาคมกีฬาเทควันโด รายการ The 2nd Asian Cadet Taekwondo Poomsae Championships
5. สมาคมกีฬาแบดมินตัน รายการ Manorama BWF World Senior Championships
6. สมาคมมวยสากล รายการ ASBC Asian Women’s Boxing Championships Ho Chi Minh 2017
7. สมาคมกีฬามวยสากล รายการ AIBA Youth Women’s World Boxing Championships Guwahati 2017
8. สมาคมกีฬายูยิตสู รายการ JU-Jitsu World Championships 2017
9. สมาคมกีฬารักบี้ฟุตบอล รายการ 2017 Asian Rugby U-17 Men’s Sevens Tournament
10. สมาคมกีฬาลอนโบวล์ส รายการ 12th Asian Lawn Bowls Championships 2017 & 10th Asian Under 25 Lawn Bowls Championships
11. สมาคมกีฬาว่ายน้ำ รายการ 7th  Asian Open Water Swimming Championships 2017
12. สมาคมกีฬาเอ็กซ์ตรีม รายการ 10th World Inline Freestyle Skating Championships 2016
13. สมาคมกีฬาเอ็กซ์ตรีม รายการ Nanjing 2017 World Roller Games Championships
14. สมาคมกีฬาคนพิการทางสมอง รายการ BISFed 2017 Asian & Oceania Championships Hong Kong
15. สมาคมกีฬาคนตาบอด รายการ World Para Athletics Championships London 2017
พร้อมกันนี้ ที่ประชุมได้พิจารณาและมีมติเห็นชอบอนุมัติปรับปรุงแก้ไขร่างประกาศคณะกรรมการบริหารกองทุนพัฒนาการกีฬาแห่งชาติ เรื่อง หลักเกณฑ์ วิธีการ และเงื่อนไขเกี่ยวกับการใช้จ่ายเงินของกองทุนเพื่อส่งเสริมสนับสนุนกีฬาอาชีพตามกฎหมายว่าด้วยการส่งเสริมกีฬาอาชีพและกีฬามวยตามกฎหมายว่าด้วยกีฬามวย พ.ศ. .... โดยมอบหมายให้ฝ่ายเลขานุการนำกลับไปปรับปรุงแก้ไขและเสนอให้ที่ประชุมฯ พิจารณาต่อไป
……………………..........................
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/10023
