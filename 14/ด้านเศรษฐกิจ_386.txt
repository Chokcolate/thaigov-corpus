รัฐบาลไทย-ข่าวทำเนียบรัฐบาล-SME Development Bank ขนทัพสินเชื่อดอกเบี้ยต่ำ ร่วมงาน Money Expo 2017 กรุงเทพฯ คาด SMEs ยื่นกู้กว่า 1,000 ล้านบาท

วันพฤหัสบดีที่ 11 พฤษภาคม 2560
SME Development Bank ขนทัพสินเชื่อดอกเบี้ยต่ำ ร่วมงาน Money Expo 2017 กรุงเทพฯ คาด SMEs ยื่นกู้กว่า 1,000 ล้านบาท
ธพว.ร่วมพิธีเปิดงานมหกรรมการเงิน Money Expo 2017 กรุงเทพฯ โดยขนทัพสินเชื่อดอกเบี้ยต่ำและโปรโมชั่นสุดพิเศษ คาดว่าภายในงานจะมีผู้ประกอบการ SMEs ประสงค์ยื่นขอสินเชื่อกว่า 1,000 ล้านบาท
ในวันนี้ (11 พ.ค. 2560) นายมงคล ลีลาธรรม กรรมการผู้จัดการ ธนาคารพัฒนาวิสาหกิจขนาดกลางและขนาดย่อมแห่งประเทศไทย (SME Development Bank หรือ ธพว.)  ร่วมพิธีเปิดงานมหกรรมการเงิน Money Expo 2017 กรุงเทพฯ โดยขนทัพสินเชื่อดอกเบี้ยต่ำและโปรโมชั่นสุดพิเศษ คาดว่าภายในงานจะมีผู้ประกอบการ SMEs ประสงค์ยื่นขอสินเชื่อกว่า 1,000 ล้านบาท  อาทิ กองทุนพัฒนาเอสเอ็มอีตามแนวประชารัฐ อัตราดอกเบี้ยต่ำสุด ๆ เพียง 1% ต่อปี ตลอดอายุสัญญา วงเงินกองทุน 20,000 ล้านบาท ระยะเวลาชำระคืน 7 ปี ไม่ต้องผ่อนชำระหนี้ใน 3 ปีแรก ไม่ต้องมีหลักประกัน ให้กู้สูงสุด 10 ล้านบาทต่อราย สินเชื่อ SMEs Transformation Loan  อัตราดอกเบี้ยต่ำพิเศษ 3% คงที่ 3 ปีแรก ปีที่ 4-7 อัตราดอกเบี้ย MLR ต่อปี วงเงิน 15,000 ล้านบาท กู้ได้รายละไม่เกิน 15 ล้านบาท ระยะเวลากู้ยืมไม่เกิน 7 ปี ปลอดชำระคืนเงินต้นสูงสุดไม่เกิน 12 เดือน สินเชื่อ SMART SMEs บัญชีเดียว อัตราดอกเบี้ยเพียง 5% , สินเชื่อ Soft Loan เพื่อปรับเปลี่ยนเครื่องจักร อัตราดอกเบี้ยเพียง 4%  และ สินเชื่อแฟคตอริ่งเบิกจ่ายทั่วไทยในวันเดียว อัตราดอกเบี้ยเพียง 3.99% เป็นต้น พร้อมบริการรับคำขอยื่นกู้ภายในงานด้วยระบบนวัตกรรมทางการเงินอิเล็คทรอนิกส์ โดยสามารถติดต่อได้ที่หน้างานหรือกรอกข้อมูลขอสินเชื่อผ่านระบบออนไลน์ ได้ตั้งแต่วันนี้จนถึงวันที่ 15 พฤษภาคม 2560 ได้ที่ facebook.com/SMEDevelopmentBank หรือที่ลิ้งค์https://goo.gl/forms/cQ7DFyUVflHoLpIQ2  เพื่อตอบสนองความต้องการผู้ประกอบการ SMEs สู่ยุคดิจิตอลไทยแลนด์ 4.0 ด้วยการทำธุรกรรมผ่านเทคโนโลยี ที่ความสะดวก รวดเร็ว และความปลอดภัย ช่วยผู้ประกอบการให้สามารถเข้าถึงแหล่งเงินทุน พร้อมบริการปรึกษาแนะนำด้านการพัฒนาและเริ่มต้นธุรกิจ SMEs Startup โครงการร่วมลงทุน
ทั้งนี้ ยังได้จัด สัมมนา “โฟกัสธุรกิจพิชิตยอดขาย ด้วยการตลาดออนไลน์กับครูชัย M.I.B.” ในวันพฤหัสบดี ที่ 11 พฤษภาคม 2560 เวลา 15.30 - 17.30 น. พบกับวิทยากรผู้มากความสามารถครูชัย ชัยพนธ์ ชวาลวณิชชัย นักลงทุนที่ปรึกษาและวิทยากรผู้เชี่ยวชาญด้านการตลาดออนไลน์  เจ้าของเพจ M.I.B. Marketing in Black การตลาดง่ายๆเพียงปลายนิ้ว ฟรีไม่มีค่าใช้จ่าย
พบกันที่บูธ SME Development Bank ในงานมหกรรมการเงิน Money Expo 2017 ระหว่างวันที่ 11-14 พฤษภาคม 2560 ตั้งแต่เวลา 10.00 – 21.00 น.  ณ อาคารชาเลนเจอร์ 2-3 อิมแพ็ค เมืองทองธานี  ที่ บูธ J4 ผู้ประกอบการที่ยื่นกู้สินเชื่อภายในงาน เอกสารครบ รับทันทีของสมนาคุณพิเศษ สามารถสอบถามข้อมูลเพิ่มเติมได้ที่ Call Center 1357 หรือติดตามกิจกรรมดีๆ ฟรี!  ไม่มีค่าใช้จ่าย ผ่านช่องทาง facebook.com/SMEDevelopmentBank
ข้อมูลเพิ่มเติมติดต่อ : นางอุบลรัตน์ ค่าแพง  ผู้อำนวยการฝ่ายสื่อสารองค์กรและกิจกรรมเพื่อสังคม โทร. 085-980-7861, 0-265-4574-5
ที่มา : กระทรวงการคลัง
ผู้นำเสนอ : กลุ่มสารนิเทศการคลัง สำนักงานปลัดกระทรวงการคลัง

ที่มา : http://www.thaigov.go.th/news/contents/details/3681
