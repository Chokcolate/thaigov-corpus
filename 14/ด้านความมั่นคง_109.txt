รัฐบาลไทย-ข่าวทำเนียบรัฐบาล-​รอง นรม. และ รมว.กห. สั่งการให้กองทัพติดตามสถานการณ์ภัยพิบัติใกล้ชิดและเข้าช่วยเหลือประชาชนที่ประสบอุทกภัยให้ทันท่วงที

วันพฤหัสบดีที่ 25 พฤษภาคม 2560
​รอง นรม. และ รมว.กห. สั่งการให้กองทัพติดตามสถานการณ์ภัยพิบัติใกล้ชิดและเข้าช่วยเหลือประชาชนที่ประสบอุทกภัยให้ทันท่วงที
​รอง นรม. และ รมว.กห. สั่งการให้กองทัพติดตามสถานการณ์ภัยพิบัติใกล้ชิดและเข้าช่วยเหลือประชาชนที่ประสบอุทกภัยให้ทันท่วงที
พล.ต. คงชีพ ตันตระวาณิชย์ โฆษก กห. เปิดเผยว่า พล.อ. ประวิตร วงษ์สุวรรณ รองนายกรัฐมนตรีและรัฐมนตรีว่าการกระทรวงกลาโหม ได้สั่งการให้ทุกเหล่าทัพ ติดตามสถานการณ์ภัยพิบัติจากพายุฤดูฝนที่กำลังเกิดขึ้นในทุกพื้นที่ทั่วประเทศอย่างใกล้ชิด พร้อมทั้งให้ตรวจสอบระบบระบายและเก็บกักน้ำที่จัดทำขึ้นให้สามารถทำงานได้อย่างมีประสิทธิภาพและเตรียมพร้อมให้การช่วยเหลือประชาชนที่ได้รับผลกระทบจากอุทกภัย น้ำป่าไหลหลาก น้ำท่วมฉับพลัน น้ำท่วมขังและดินถล่มให้ทันต่อเหตุการณ์ โดยให้ประสานและสนับสนุนส่วนราชการในพื้นที่ที่เกี่ยวข้องอย่างใกล้ชิด
สำหรับการฝึกนักศึกษาวิชาทหารและการเรียกกำลังพลสำรองบางส่วน ที่จะเข้ารับการฝึกตามแผนเรียกพลประจำปี 60 ให้ทุกเหล่าทัพดำเนินการฝึก และให้ความรู้แก่นักศึกษาวิชาทหารและกำลังพลสำรอง ในการบรรเทาสาธารณภัยควบคู่กันไป เพื่อให้มีความพร้อมสำหรับปฏิบัติการช่วยเหลือประชาชน ในภาวะวิกฤตของทุกภัยพิบัติ โดยเฉพาะอุทกภัยที่เกิดขึ้นในทุกปี

ที่มา : http://www.thaigov.go.th/news/contents/details/4023
