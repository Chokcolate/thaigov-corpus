รัฐบาลไทย-ข่าวทำเนียบรัฐบาล-กระทรวงอุตสาหกรรม จัดพิธีลงนามสัตยาบัน “การบริหารราชการมุ่งสู่ผลสัมฤทธิ์ ด้วยความโปร่งใส ซื่อสัตย์สุจริต มีคุณธรรม” และการประกาศเจตนารมณ์ “เจตจำนงสุจริตในการบริหารราชการ”

วันศุกร์ที่ 3 พฤศจิกายน 2560
กระทรวงอุตสาหกรรม จัดพิธีลงนามสัตยาบัน “การบริหารราชการมุ่งสู่ผลสัมฤทธิ์ ด้วยความโปร่งใส ซื่อสัตย์สุจริต มีคุณธรรม” และการประกาศเจตนารมณ์ “เจตจำนงสุจริตในการบริหารราชการ”
กระทรวงอุตสาหกรรม จัดพิธีลงนามสัตยาบัน “การบริหารราชการมุ่งสู่ผลสัมฤทธิ์ ด้วยความโปร่งใส ซื่อสัตย์สุจริต มีคุณธรรม” และการประกาศเจตนารมณ์ “เจตจำนงสุจริตในการบริหารราชการ” ณ บริเวณห้องโถง ชั้น 1 อาคารสำนักงานปลัดกระทรวงอุตสาหกรรม
วันนี้ (3 พฤศจิกายน 2560) กระทรวงอุตสาหกรรม นำโดย นายอุตตม สาวนายน รัฐมนตรีว่าการกระทรวงอุตสาหกรรม นายพสุ โลหารชุน ปลัดกระทรวงอุตสาหกรรม รองปลัดกระทรวงอุตสาหกรรม และรองปลัดกระทรวงอุตสาหกรรม กลุ่มภารกิจด้านกำกับตรวจสอบกระบวนการผลิต ด้านส่งเสริมอุตสาหกรรมและผู้ประกอบการ และด้านเศรษฐกิจอุตสาหกรรม อธิบดีกรมโรงงานอุตสาหกรรม อธิบดีกรมส่งเสริมอุตสาหกรรม อธิบดีกรมอุตสาหกรรมพื้นฐานและการเหมืองแร่ ผู้อำนวยการสำนักงานเศรษฐกิจอุตสาหกรรม เลขาธิการสำนักงานมาตรฐานผลิตภัณฑ์อุตสาหกรรม และกลุ่มประสิทธิภาพที่ 1 – 6 ของสำนักงานอุตสาหกรรมจังหวัด ทั้ง 76 จังหวัด ร่วมลงนามสัตยาบัน “การบริหารราชการมุ่งสู่ผลสัมฤทธิ์ ด้วยความโปร่งใส ซื่อสัตย์สุจริต มีคุณธรรม” เพื่อรณรงค์การป้องกันและต่อต้านการทุจริต และแสดงถึงความมั่นมั่นของผู้บริหารและบุคลากรในสังกัดกระทรวงอุตสาหกรรม
นอกจากนี้ รัฐมนตรีว่าการกระทรวงอุตสาหกรรม พร้อมด้วย ปลัดกระทรวงอุตสาหกรรม ผู้บริหารกระทรวงอุตสาหกรรม และบุคลากรทุกระดับในสังกัดกระทรวงอุตสาหกรรม ได้ประกาศเจตนารมณ์ “เจตจำนงสุจริตในการบริหารราชการ” ว่าจะตั้งมั่นประพฤติปฏิบัติตนด้วยความโปร่งใส ซื่อสัตย์สุจริต มีคุณธรรม ยึดหลักธรรมาภิบาลในการบริหารงานและปฏิบัติราชการ ตามบทบาทภารกิจที่รับผิดชอบให้สำเร็จลุล่วงตามเป้าหมายอย่างเต็มกำลังความสามารถ ด้วยความขยันหมั่นเพียร ดารงตนอยู่ด้วยความมีเกียรติ เห็นแก่ประโยชน์ส่วนรวมมากกว่าประโยชน์ส่วนตน ไม่ใช้ตำแหน่งหน้าที่แสวงหาผลประโยชน์อื่นใด พร้อมทั้ง ส่งเสริมและสนับสนุนให้บุคลากรปฏิบัติงานอย่างมีคุณธรรมและความโปร่งใส กล้ายืนหยัดในสิ่งที่ถูกต้อง ร่วมกันต่อต้านการทุจริตคอร์รัปชัน การรับสินบนทุกรูปแบบ เพื่อให้เกิดประโยชน์สูงสุดต่อประเทศชาติ และประชาชนต่อไป ณ บริเวณห้องโถง ชั้น 1 อาคารสำนักงานปลัดกระทรวงอุตสาหกรรม

ที่มา : http://www.thaigov.go.th/news/contents/details/7790
