รัฐบาลไทย-ข่าวทำเนียบรัฐบาล-กระทรวงเกษตรฯ เดินหน้าแก้ปัญหากรณีสหกรณ์เคหะสถานนพเก้าร่วมใจ จำกัด พร้อมวางแนวทางกำกับ ตรวจสอบ และส่งเสริม เพื่อให้สหกรณ์ออมทรัพย์เกิดความเข้มแข็งอย่างยั่งยืน

วันศุกร์ที่ 19 พฤษภาคม 2560
กระทรวงเกษตรฯ เดินหน้าแก้ปัญหากรณีสหกรณ์เคหะสถานนพเก้าร่วมใจ จำกัด พร้อมวางแนวทางกำกับ ตรวจสอบ และส่งเสริม เพื่อให้สหกรณ์ออมทรัพย์เกิดความเข้มแข็งอย่างยั่งยืน
กระทรวงเกษตรฯ เดินหน้าแก้ปัญหากรณีสหกรณ์เคหะสถานนพเก้าร่วมใจ จำกัด พร้อมวางแนวทางกำกับ ตรวจสอบ และส่งเสริมสหกรณ์ออมทรัพย์ เพื่อให้สหกรณ์ออมทรัพย์เกิดความเข้มแข็งอย่างยั่งยืน
พลเอกฉัตรชัย สาริกัลยะ รัฐมนตรีว่าการ กระทรวงเกษตรและสหกรณ์ เปิดเผยถึงมาตรการแก้ไขปัญหากรณีสหกรณ์เคหะสถานนพเก้าร่วมใจ จำกัด ว่า จากประเด็นที่สหกรณ์เคหะสถานนพเก้าร่วมใจ จำกัด ลงทุนก่อสร้างบ้านจัดสรรที่จังหวัดมหาสารคามเพื่อขายให้บุคคลภายนอก ซึ่งเกินกว่าท้องที่ดำเนินงานในข้อบังคับสหกรณ์ และไม่เป็นธุรกิจที่ทำกับสมาชิก นายทะเบียนสหกรณ์ จึงสั่งให้แก้ไขข้อบกพร่อง และได้ติดตามและเฝ้าระวังการดำเนินงานของสหกรณ์ฯ มาโดยตลอด ว่าสหกรณ์นพเก้าฯ จำหน่ายทรัพย์สินเพื่อนำเงินมาคืนสหกรณ์ผู้ฝากเงินได้หรือไม่ นั้น
โดยเมื่อเมษายน 2560 ที่ผ่านมา สหกรณ์ที่นำเงินมาฝากได้ขอถอนเงินคืน แต่พบว่าสหกรณ์เคหะสถานนพเก้าร่วมใจ จำกัด ไม่สามารถคืนเงินฝากได้ และจากการตรวจสอบทรัพย์สินเบื้องต้นของสหกรณ์ฯ พบว่าไม่เพียงพอต่อการชาระหนี้ และพบปัญหาอื่นๆ
กรมส่งเสริมสหกรณ์จึงดำเนินการ ดังนี้
กรณีของสหกรณ์นพเก้าฯ
นายทะเบียนสหกรณ์สั่งเลิกสหกรณ์ฯ เมื่อวันที่ 11 พ.ค. 60 เนื่องจากไม่อาจดำเนินกิจการให้เป็นไปตามวัตถุประสงค์
ไม่ดำเนินการแก้ไขข้อบกพร่องให้แล้วเสร็จ ไม่สามารถปิดบัญชีได้ และไม่จัดประชุมใหญ่
แจ้งสำนักงาน ปปง. เพื่อตรวจสอบเส้นทางการเงินของสหกรณ์ เมื่อวันที่ 16 พ.ค. 60
ร้องทุกข์ต่อตำรวจ เมื่อวันที่ 17 พ.ค. 60 เพื่อดำเนินคดีกับคณะกรรมการฯ กรณีซื้อที่ดินราคาสูงเกินจริง
ได้แก่ ชุมนุมธนกิจฯ, สอ. ครูนนทบุรี, สอ. จุฬา นายทะเบียนสหกรณ์ออกคำสั่ง เมื่อวันที่ 15 พ.ค. 60 ให้คณะกรรมการฯ ของสหกรณ์ทั้ง 3 แห่ง ดำเนินการ ดังนี้
ให้ฟ้องเรียกเงินคืนจากสหกรณ์นพเก้าฯ ภายใน 15 วัน
ให้ตรวจสอบหลักประกันว่าเพียงพอกับมูลหนี้หรือไม่
หากพบว่าไม่เพียงพอ ให้คณะกรรมการฯ ชุดที่ดำเนินการชดใช้คืนสหกรณ์ หากพบว่าการกระทำของคณะกรรมการฯ ส่อไปในทางทุจริต ให้ร้องทุกข์กล่าวโทษ
นอกจากนี้ กรมส่งเสริมสหกรณ์ได้วางแนวทางกำกับ ตรวจสอบ และส่งเสริมสหกรณ์ออมทรัพย์ เพื่อให้สหกรณ์ออมทรัพย์เกิดความเข้มแข็งอย่างยั่งยืน 3 ด้าน ประกอบด้วย
ด้านการกำกับ
ออกเกณฑ์กำกับครอบคลุมความเสี่ยง 4 ด้าน ได้แก่ (1) ด้านธรรมาภิบาล (2) ด้านเครดิต (3) ด้านสภาพคล่อง (4) ด้านปฏิบัติการ
ตั้งคณะกรรมการกำกับ และตรวจสอบการประกอบกิจการทางการเงินของสหกรณ์ฯ ตามข้อเสนอของกระทรวงการคลัง ซึ่งในระยะต่อไป จะจัดตั้งหน่วยงานอิสระขึ้นมากำกับ
สร้างเครื่องมือกำกับตามเกณฑ์ และจัดลาดับความสำคัญของเกณฑ์
ให้สหกรณ์รายงานข้อมูลธุรกรรมทางการเงินทุกเดือน
จัดตั้งศูนย์วิเคราะห์การเงินฯ ที่กรมส่งเสริมสหกรณ์ เพื่อติดตามสถานภาพทางการเงินของสหกรณ์
พัฒนาบุคลากร ให้มีความรู้ด้านการเงินโดยเฉพาะ โดยกรมส่งเสริมสหกรณ์ได้ร่วมกับมหาวิทยาลัย เร่งดำเนินการในเดือน มิ.ย.
ด้านการตรวจสอบ
ตรวจสอบสหกรณ์เป้าหมายที่ได้จากศูนย์วิเคราะห์การเงินฯ
เพิ่มบทบาทของผู้ตรวจสอบกิจการ ให้เข้มแข็งมากขึ้น
ตั้งทีมตรวจสอบการปฏิบัติตามเกณฑ์กำกับ
และ ด้านการส่งเสริม
พัฒนาเจ้าหน้าทีส่งเสริมสหกรณ์ระดับจังหวัด ให้มีความรู้เกี่ยวกับเกณฑ์กำกับ
ใช้เครื่องมือกำกับตามเกณฑ์ ในการเข้าแนะนา/ส่งเสริมสหกรณ์
เพิ่มบทบาทเจ้าหน้าที่ส่งเสริมสหกรณ์การในตรวจสอบเบื้องต้นเพื่อแนะนำให้กับสหกรณ์
กลุ่มโฆษกและวิเคราะห์ข่าว กองเกษตรสารนิเทศ
สำนักงานปลัดกระทรวงเกษตรและสหกรณ์
โทร 02-2810859 แฟกซ์ 02-2822871
moacnews@gmail.com
www.moac.go.th
www.facebook.com/kasetthai

ที่มา : http://www.thaigov.go.th/news/contents/details/3856
