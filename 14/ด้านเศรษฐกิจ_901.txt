รัฐบาลไทย-ข่าวทำเนียบรัฐบาล-ผลการจัดจำหน่ายพันธบัตรรัฐวิสาหกิจอายุ 20 ปี ของ กฟผ. ภายหลังได้รับการจัดอันดับความน่าเชื่อถือ (Credit Rating) ในระดับ AAA เป็นครั้งแรก

วันจันทร์ที่ 24 กรกฎาคม 2560
ผลการจัดจำหน่ายพันธบัตรรัฐวิสาหกิจอายุ 20 ปี ของ กฟผ. ภายหลังได้รับการจัดอันดับความน่าเชื่อถือ (Credit Rating) ในระดับ AAA เป็นครั้งแรก
เมื่อวันที่ 18 กรกฎาคม 2560 กระทรวงการคลังได้ดำเนินการจัดหาเงินกู้โดยการออกพันธบัตรให้แก่การไฟฟ้าฝ่ายผลิตแห่งประเทศไทย (กฟผ.) จำนวน 6,000 ล้านบาท โดยกระทรวงการคลังไม่ค้ำประกัน ผ่านผู้จัดการจัดจำหน่ายพันธบัตร จำนวน 2 ราย
นายสุวิชญ โรจนวานิช ผู้อำนวยการสำนักงานบริหารหนี้สาธารณะ (สบน.) รายงานว่า เมื่อวันที่ 18 กรกฎาคม 2560 กระทรวงการคลังได้ดำเนินการจัดหาเงินกู้โดยการออกพันธบัตรให้แก่การไฟฟ้าฝ่ายผลิตแห่งประเทศไทย (กฟผ.) จำนวน 6,000 ล้านบาท โดยกระทรวงการคลังไม่ค้ำประกัน ผ่านผู้จัดการจัดจำหน่ายพันธบัตร จำนวน 2 ราย ได้แก่ ธนาคารกรุงศรีอยุธยา จำกัด (มหาชน) และ ธนาคารฮ่องกงและเซี่ยงไฮ้แบงกิ้งคอร์เปอเรชั่น จำกัด ซึ่งในครั้งนี้ เป็นการจัดจำหน่ายพันธบัตรของ กฟผ. ที่มีอายุยาวมากที่สุดถึง 20 ปี และเป็นการจัดจำหน่ายพันธบัตรเป็นครั้งแรกภายหลังจาก กฟผ. ได้รับการจัดอันดับ Credit Rating ในระดับสูงสุดคือ AAA โดยเป็นการจัดจำหน่ายพันธบัตร กฟผ. รุ่น EGAT377A อายุ 20 ปี ให้แก่นักลงทุนสถาบันและนักลงทุนระยะยาวแบบเฉพาะเจาะจงไม่เกิน 10 ราย (PP10)
ผลการจัดจำหน่ายพันธบัตร กฟผ. ดังกล่าว ได้รับการตอบรับจากนักลงทุนเป็นอย่างดี โดยมีผู้สนใจลงทุนในพันธบัตรรุ่นดังกล่าวเป็นจำนวนมากและมี Bid Coverage Ratio (BCR) สูงถึง 2.45 โดยมีอัตราผลตอบแทนร้อยละ 3.54 ต่อปี
กระทรวงการคลังขอขอบคุณนักลงทุนที่ให้ความสนใจเข้าร่วมลงทุนในพันธบัตร กฟผ. ครั้งนี้ และขอเชิญชวนให้เข้าร่วมในการจัดจำหน่ายครั้งต่อๆ ไป ด้วย จะขอบคุณยิ่ง
สำนักจัดการหนี้ 2  สำนักงานบริหารหนี้สาธารณะ
โทร. 0 2265 8050 ต่อ 5418
Results of the Electricity Generating Authority of Thailand’s (EGAT) 20-Year bond issuance after receiving AAA credit rating for the first time
Mr. Suwit Rojanavanich, Director General of the Public Debt Management Office (PDMO), has announced on July 18, 2017 that the Ministry of Finance has proceeded with financing the Electricity Generating Authority of Thailand (EGAT) in the amount of 6,000 million baht via a 20-year non-guaranteed bond issuance (EGAT377A) through 2 arrangers, the Bank of Ayudhya Public Company Limited and the Hong Kong and Shanghai Banking Corporation Limited (Thailand). This is EGAT’s longest bond tenor and the first bond issuance following EGAT’s AAA credit rating, which is the highest rating that can be given. EGAT377A, which was offered to Private Placement 10 (PP10), was well received by investors. Multiple investors have expressed interest in the bond, resulting in a Bid Coverage Ratio (BCR) of 2.45 and the yield at 3.54 % per year.
The Ministry of Finance would like to thank all investors that have participated in the issuance for the EGAT bond and would like to invite all to join next time.
Public Debt Management Office
Tel. 02-265-8050 ext. 5418

ที่มา : http://www.thaigov.go.th/news/contents/details/5416
