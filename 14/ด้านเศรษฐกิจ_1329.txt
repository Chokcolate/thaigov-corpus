รัฐบาลไทย-ข่าวทำเนียบรัฐบาล-นายอาคม เติมพิทยาไพสิฐ รัฐมนตรีว่าการกระทรวงคมนาคม ประชุมระดับรัฐมนตรีแผนงานความร่วมมือทางเศรษฐกิจในอนุภูมิภาคลุ่มแม่น้ำโขง ครั้งที่ 22 ณ กรุงฮานอย สาธารณรัฐสังคมนิยมเวียดนาม

วันศุกร์ที่ 22 กันยายน 2560
นายอาคม เติมพิทยาไพสิฐ รัฐมนตรีว่าการกระทรวงคมนาคม ประชุมระดับรัฐมนตรีแผนงานความร่วมมือทางเศรษฐกิจในอนุภูมิภาคลุ่มแม่น้ำโขง ครั้งที่ 22 ณ กรุงฮานอย สาธารณรัฐสังคมนิยมเวียดนาม
ในวันที่ 20 กันยายน 2560 ณ กรุงฮานอย สาธารณรัฐสังคมนิยมเวียดนาม
โดยรัฐมนตรีกระทรวงวางแผนและการลงทุนเวียดนาม (H.E.Nguyen Chi Dung) และรองประธานธนาคารพัฒนาเอเชีย (Mr.Stephen Groff) ได้กล่าวเปิดการประชุมระดับรัฐมนตรีอย่างไม่เป็นทางการ และผู้อำนวยการ SERC/ADB (Mr.Alfredo Perdiguero) ได้นำเสนอผลการทบทวนระยะกลางของกรอบยุทธศาสตร์แผนงาน GMS ปี 2555 - 2565 และแผนปฏิบัติการฮานอย ปี 2561 - 2565 และได้มีการหารือร่วมกันระหว่างรัฐมนตรี GMS ในโอกาสนี้ นายอาคม เติมพิทยาไพสิฐ คณะรัฐมนตรีประเทศสมาชิกและรองประธาน ADB ได้กล่าวเปิดการประชุมระดับรัฐมนตรีเต็มคณะ (Ministerial Meeting) และได้ร่วมให้การรับรองร่างแถลงการณ์ร่วมระดับรัฐมนตรี (Joint Ministerial Statement) แผนงาน GMS ครั้งที่ 22

ที่มา : http://www.thaigov.go.th/news/contents/details/6881
