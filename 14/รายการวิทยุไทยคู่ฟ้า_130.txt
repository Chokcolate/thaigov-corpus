รัฐบาลไทย-ข่าวทำเนียบรัฐบาล-รัฐบาลเดินหน้าสร้าง ชุมชนพาณิชย์อิเล็กทรอนิกส์

วันศุกร์ที่ 18 สิงหาคม 2560
รัฐบาลเดินหน้าสร้าง ชุมชนพาณิชย์อิเล็กทรอนิกส์
เพื่อให้ประชาชนสามารถใช้เครื่องมือทางดิจิทัล มาช่วยขยายช่องทางทางการตลาดได้มากขึ้น ยกระดับความสามารถในการสร้างอาชีพด้วยเทคโนโลยี
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเดินหน้าผลักดันระบบเศรษฐกิจดิจิทัล ผ่านการสร้างชุมชนพาณิชย์อิเล็กทรอนิกส์ โดยคัดเลือกศูนย์ดิจิทัลชุมชน จำนวน 300 แห่ง พัฒนาเป็นศูนย์บ่มเพาะและสนับสนุนการทำการค้าออนไลน์สำหรับชุมชน และเป็นที่ปรึกษาให้กับผู้ประกอบการในการใช้เทคโนโลยีดิจิทัลเพิ่มศักยภาพทางการตลาด โดยตั้งเป้าหมายสร้างผู้ประกอบการชุมชนต้นแบบ ชุมชนละ 2 ราย รวมทั้งหมดเป็น 600 ราย ภายในปี 2561 โดยแต่ละรายจะถ่ายทอดองค์ความรู้ไปยังผู้ประกอบการรายอื่นในชุมชนอีกรายละ 10 คน ก่อให้เกิดร้านค้าออนไลน์ขึ้นอย่างน้อย 4,500 ร้านค้า ซึ่งรัฐบาลคาดว่าจะผลักดันให้เกิดมูลค่าการซื้อสินค้าถึง 200 ล้านบาท และช่วยกระตุ้นการขับเคลื่อนเศรษฐกิจฐานรากให้กลายเป็นหุ้นส่วนของการพัฒนาประเทศได้ในอนาคต
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/6043
