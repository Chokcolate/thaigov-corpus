รัฐบาลไทย-ข่าวทำเนียบรัฐบาล-รัฐบาลเปิดให้บริการ “การประปา สาขาดิจิทัล”

วันศุกร์ที่ 10 พฤศจิกายน 2560
รัฐบาลเปิดให้บริการ “การประปา สาขาดิจิทัล”
ให้ประชาชนรับบริการจากการประปาได้สะดวก รวดเร็ว ง่ายดายมากขึ้น ไม่ต้องรอคิว
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเปิดให้บริการประปาดิจิทัลตามนโยบายไทยแลนด์ 4.0 เพื่ออำนวยความสะดวกแก่ประชาชน ในการขอติดตั้งระบบน้ำประปาผ่านทางเว็บไซต์ ตรวจสอบค่าน้ำประปาผ่านโทรศัพท์มือถือสมาร์ทโฟน และจ่ายค่าน้ำผ่านแอปพลิเคชัน Apple Wallet และ My Wallet ได้ โดยในระยะแรกเริ่มดำเนินการตั้งแต่วันนี้ ในพื้นที่นำร่องเขตเศรษฐกิจพิเศษภาคตะวันออก หรือ EEC จำนวน 13 สาขา ได้แก่ การประปาส่วนภูมิภาคชลบุรี พัทยา บ้านบึง พนัสนิคม ศรีราชา แหลมฉบัง ฉะเชิงเทรา บางปะกง บางคล้า พนมสารคาม ระยอง บ้านฉาง และปากน้ำประแสร์ ทั้งนี้ รัฐบาลมุ่งยกระดับการให้บริการประชาชนและเพิ่มขีดความสามารถในการแข่งขันของประเทศ โดยผู้สนใจสอบถามข้อมูลได้ที่สายด่วน 1662 หรือที่เว็บไซต์ www.pwa.co.th
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/7977
