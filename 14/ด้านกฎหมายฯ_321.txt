รัฐบาลไทย-ข่าวทำเนียบรัฐบาล-ก.ยุติธรรม สานต่อความร่วมมือระหว่างหน่วยปฏิบัติการเฉพาะกิจร่วมไทย-ออสเตรเลีย  (TASKFORCE STORM) ด้านปราบปรามยาเสพติดและอาชญากรรมข้ามชาติ

วันจันทร์ที่ 20 พฤศจิกายน 2560
ก.ยุติธรรม สานต่อความร่วมมือระหว่างหน่วยปฏิบัติการเฉพาะกิจร่วมไทย-ออสเตรเลีย  (TASKFORCE STORM) ด้านปราบปรามยาเสพติดและอาชญากรรมข้ามชาติ
นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม ให้การต้อนรับนายไมเคิล คีแนน รัฐมนตรียุติธรรม และรัฐมนตรีผู้ช่วยนายกรัฐมนตรีด้านการต่อต้านการก่อการร้าย เครือรัฐออสเตรเลีย พร้อมคณะ
ในวันจันทร์ที่ ๒๐ พฤศจิกายน ๒๕๖๐ เวลา ๑๑.๑๕ น.
ณ ห้องรับรองกระทรวงยุติธรรม ชั้น ๒ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม
ให้การต้อนรับนายไมเคิล คีแนน รัฐมนตรียุติธรรม
และรัฐมนตรีผู้ช่วยนายกรัฐมนตรีด้านการต่อต้านการก่อการร้าย เครือรัฐออสเตรเลีย พร้อมคณะ
ในโอกาสเข้าเยี่ยมคารวะ และหารือข้อราชการร่วมกัน
ต่อจากนั้น รัฐมนตรีว่าการกระทรวงยุติธรรม พร้อมทั้งรัฐมนตรียุติธรรมและรัฐมนตรีผู้ช่วยนายกรัฐมนตรี
ด้านการต่อต้านการก่อการร้าย เครือรัฐออสเตรเลีย
ร่วมเป็นสักขีพยานในพิธีลงนามขยายระยะเวลา
ของความร่วมมือหน่วยปฏิบัติการเฉพาะกิจร่วมไทย-ออสเตรเลีย (Ceremony of Extension of Taskforce Storm)
ระหว่าง ๕ หน่วยงาน ประกอบด้วย กรมสอบสวนคดีพิเศษ สำนักงาน ป.ป.ส.
สำนักงานตำรวจแห่งชาติ สำนักงาน ปปง. และ Australian Federal Police: AFP
เพื่อสร้างความร่วมมือระหว่างประเทศในด้านการปราบปรามยาเสพติดและอาชญากรรมข้ามชาติ
โอกาสนี้ รัฐมนตรีว่าการกระทรวงยุติธรรม กล่าวว่า นโยบายด้านการปราบปรามยาเสพติด
และอาชญากรรมข้ามชาติเป็นหนึ่งในนโยบายที่สำคัญที่กระทรวงยุติธรรมให้ความสำคัญสูงสุด
สำหรับข้อตกลงการขยายระยะเวลาในครั้งนี้ จะทำให้งานของหน่วยปฏิบัติการร่วม Taskforce Storm
ดำเนินต่อไปอย่างมีประสิทธิภาพมากยิ่งขึ้น
นอกจากนี้ การขยายระยะเวลาข้อตกลงร่วมดังกล่าว                                                                 ยังแสดงให้เห็นถึงความมุ่งมั่นของทั้งสองประเทศในการจัดการกับภัยคุกคามข้ามชาติอย่างจริงจัง

ที่มา : http://www.thaigov.go.th/news/contents/details/8228
