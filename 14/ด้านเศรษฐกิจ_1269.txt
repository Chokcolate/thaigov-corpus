รัฐบาลไทย-ข่าวทำเนียบรัฐบาล-รมว.ดิจิทัลฯ หนุน บมจ.ทีโอที ร่วมมือกับ มจธ. นำเทคโนโลยี-นวัตกรรมต่อยอดเชิงพาณิชย์

วันพฤหัสบดีที่ 14 กันยายน 2560
รมว.ดิจิทัลฯ หนุน บมจ.ทีโอที ร่วมมือกับ มจธ. นำเทคโนโลยี-นวัตกรรมต่อยอดเชิงพาณิชย์
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานในพิธีลงนามบันทึกข้อตกลงความร่วมมือทางวิชาการ ระหว่าง บริษัท ทีโอที จำกัด (มหาชน) กับ มหาวิทยาลัยเทคโนโลยีพระจอมเกล้าธนบุรี (มจธ.) โดยมี ดร.มนต์ชัย หนูสง กรรมการผู้จัดการใหญ่ บมจ.ทีโอที และรศ.ดร.ศักรินทร์ ภูมิรัตน อธิการบดีมหาวิทยาลัยเทคโนโลยีพระจอมเกล้าธนบุรี ร่วมลงนามบันทึกข้อตกลงความร่วมมือดังกล่าว เพื่อเสริมสร้างความแข็งแรงของการสร้างระบบนวัตกรรมของประเทศไทย สู่การใช้ประโยชน์เชิงพาณิชย์ เพื่อพัฒนาส่งเสริมสร้างเศรษฐกิจและสังคมดิจิทัลให้เป็นรูปธรรม ขับเคลื่อนนโยบายไทยแลนด์ 4.0 รวมทั้งจะเป็นส่วนหนึ่งในการยกระดับขีดความสามารถ เป็นการสร้างคนไทย 4.0 ที่มีคุณภาพมาช่วยกันขับเคลื่อนประเทศสู่ความเป็นดิจิทัล 4.0 ต่อไป เมื่อวันที่ 13 กันยายน 2560 ณ ห้องประชุม 1 ชั้น 7 อาคาร 1 สำนักงานใหญ่ บมจ.ทีโอที ถนนแจ้งวัฒนะ กรุงเทพฯ
**************************

ที่มา : http://www.thaigov.go.th/news/contents/details/6672
