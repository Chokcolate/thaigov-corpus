รัฐบาลไทย-ข่าวทำเนียบรัฐบาล-นายกรัฐมนตรีระบุการทุจริตเงินของสำนักงานพระพุทธศาสนา เป็นหน้าที่ของหน่วยงานด้านกฎหมายที่ต้องตรวจสอบข้อเท็จจริง ยืนยันไม่ใช้มาตรา 44 เข้ามาแก้ไขปัญหา

วันอังคารที่ 18 กรกฎาคม 2560
นายกรัฐมนตรีระบุการทุจริตเงินของสำนักงานพระพุทธศาสนา เป็นหน้าที่ของหน่วยงานด้านกฎหมายที่ต้องตรวจสอบข้อเท็จจริง ยืนยันไม่ใช้มาตรา 44 เข้ามาแก้ไขปัญหา
นายกรัฐมนตรีระบุการทุจริตเงินของสำนักงานพระพุทธศาสนา เป็นหน้าที่ของหน่วยงานด้านกฎหมายที่ต้องตรวจสอบข้อเท็จจริง ยืนยันไม่ใช้มาตรา 44 เข้ามาแก้ไขปัญหา
วันนี้ (18 กรกฎาคม 2560) เวลา 13.00 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีเรื่องการทุจริตเงินของสำนักงานพระพุทธศาสนาว่า ขอชื่อชมการทำงานของเจ้าหน้าที่ที่ได้ดำเนินการเพื่อให้เกิดความชัดเจน ซึ่งเรื่องดังกล่าวเป็นปัญหาเพียงส่วนน้อยที่ต้องแก้ไข แต่ส่งผลกระทบต่อจิตใจ เพราะพุทธศาสนาเป็นศาสนาที่คนไทย 90 กว่าเปอร์เซ็นนับถือ ทำอย่างไรจะให้คนเกิดความเชื่อมั่นและศรัทธา ขออย่านำปัญหาดังกล่าวไปสู่ปัญหาเกิดความขัดแย้งตามมา เพราะศาสนาสอนให้คนเป็นคนดีมีคุณธรรม มีสันติ ไม่รบกวนซึ่งกันและกัน
พร้อมกล่าวยืนยันต่อไปว่า จะไม่ใช้มาตรา 44 เข้ามาแก้ไขปัญหา ทุกอย่างให้เป็นไปตามกระบวนตามกฏหมาย เพราะเป็นเรื่องของการทุจริต ต้องนำเข้าสู่กระบวนการยุติธรรม และเป็นหน้าที่ของหน่วยงานด้านกฎหมายที่ต้องรับผิดชอบดำเนินการตรวจสอบข้อเท็จจริง
-------------------------------------------

ที่มา : http://www.thaigov.go.th/news/contents/details/5287
