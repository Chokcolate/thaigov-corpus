รัฐบาลไทย-ข่าวทำเนียบรัฐบาล-กระทรวงการคลัง โดยกรมธนารักษ์เปิดรับจองเหรียญที่ระลึกในโอกาสการพระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพลอดุลยเดช บรมนาถบพิตร

วันจันทร์ที่ 21 สิงหาคม 2560
กระทรวงการคลัง โดยกรมธนารักษ์เปิดรับจองเหรียญที่ระลึกในโอกาสการพระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพลอดุลยเดช บรมนาถบพิตร
กระทรวงการคลัง โดยกรมธนารักษ์เปิดรับจองเหรียญที่ระลึกในโอกาสการพระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพลอดุลยเดช บรมนาถบพิตรเพื่อเป็นอนุสรณ์ให้แก่พสกนิกรชาวไทยและนานาประเทศ ได้มีไว้เคารพสักการะ
กระทรวงการคลัง โดยกรมธนารักษ์เปิดรับจองเหรียญที่ระลึกในโอกาสการพระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพลอดุลยเดช บรมนาถบพิตรเพื่อเป็นอนุสรณ์ให้แก่พสกนิกรชาวไทยและนานาประเทศ ได้มีไว้เคารพสักการะ ซึ่งตลอดระยะเวลาที่พระองค์ทรงครองสิริราชสมบัติมายาวนาน 70 ปี พระองค์ได้ทรงปฏิบัติพระราชกรณียกิจ อันมีคุณประโยชน์ต่อพสกนิกรชาวไทยนานัปการ  ทรงพระปรีชาสามารถปราดเปรื่องและพระจริยวัตรเปี่ยมด้วยคุณธรรมทุกประการ พระองค์เป็นพระมหากษัตริย์ผู้ทรงดำรงสิริราชสมบัติเพียบพร้อมด้วยทศพิธราชธรรมทรงเจริญด้วยพระเกียรติคุณบุญญาธิการ เป็นที่แซ่ซ้องสรรเสริญทุกทิศานุทิศนับแต่เสด็จเถลิงถวัลยราชสมบัติตราบจนปัจจุบัน
วันนี้ (21 สิงหาคม 2560) ณ  กระทรวงการคลังนายอภิศักดิ์ ตันติวรวงศ์รัฐมนตรีว่าการกระทรวงการคลัง เปิดเผยว่ากรมธนารักษ์ได้จัดทำเหรียญที่ระลึกในโอกาสการพระราชพิธีถวายพระเพลิงพระบรมศพ พระบาทสมเด็จพระปรมินทรมหาภูมิพลอดุลยเดช บรมนาถบพิตร ได้จัดทำเป็นเหรียญที่ระลึก 4 ประเภท ได้แก่ เหรียญที่ระลึกทองคำ ราคาเหรียญละ 50,000 บาท เหรียญที่ระลึกเงิน ราคาเหรียญละ 2,000 บาท เหรียญที่ระลึกทองแดงรมดำพ่นทราย ราคาเหรียญละ 3,000 บาท และเหรียญที่ระลึกคิวโปรนิกเกิล ราคาเหรียญละ 100 บาท โดยมีลวดลายด้านหน้ากลางเหรียญมีพระบรมรูปพระบาทสมเด็จพระปรมินทรมหาภูมิพลอดุลยเดช บรมนาถบพิตร ทรงฉลองพระองค์เครื่องแบบเต็มยศจอมทัพ ฉลองพระองค์ครุยมหาจักรีบรมราชวงศ์ ทรงเครื่องขัตติยราชอิสริยาภรณ์อันมีเกียรติคุณรุ่งเรืองยิ่งมหาจักรีบรมราชวงศ์ และสายสร้อยจุลจอมเกล้า ภายในวงขอบเหรียญเบื้องล่าง มีข้อความว่า “พระบาทสมเด็จพระปรมินทรมหาภูมิพล อดุลยเดช บรมนาถบพิตร” และ ด้านหลังกลางเหรียญมีรูปพระเมรุมาศพระบาทสมเด็จพระปรมินทรมหาภูมิพล อดุลยเดช บรมนาถบพิตร อยู่เหนือลายเมฆ เบื้องบนรูปพระเมรุมาศมีอักษรพระปรมาภิไธย ภปร ภายใต้     พระมหาพิชัยมงกุฎ เบื้องหลังรูปพระเมรุมาศมีรูปแสงพระอาทิตย์แผ่รัศมีผ่านปุยเมฆ ภายในวงขอบเหรียญ เบื้องล่างมีข้อความว่า “พระราชพิธีถวายพระเพลิงพระบรมศพ” และข้อความ“วันพฤหัสบดีที่ 26 ตุลาคม พุทธศักราช 2560” ซึ่งเป็นวันพระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพล อดุลยเดช บรมนาถบพิตร
นายพชร อนันตศิลป์ อธิบดีกรมธนารักษ์ กล่าวเพิ่มเติมว่ากระทรวงการคลัง โดยกรมธนารักษ์ ได้ร่วมมือกับสมาคมธนาคารไทย สภาสถาบันการเงินของรัฐ และธนาคาร 19 แห่งทุกสาขาทั่วประเทศ เปิดเป็นหน่วยรับจองเหรียญที่ระลึกดังกล่าว โดยกำหนดเปิดรับจองตั้งแต่วันที่22 สิงหาคม – 30 กันยายน2560     ซึ่งมีสถานที่เปิดรับจองเหรียญที่ระลึกทุกประเภท ได้แก่ สำนักการคลังกรมธนารักษ์ หน่วยรับและจ่ายแลกเหรียญกษาปณ์ สำนักบริหารเงินตราจังหวัดปทุมธานี พิพิธภัณฑ์เหรียญถนนจักรพงษ์ศาลาธนารักษ์ 1 จังหวัดเชียงใหม่ ศาลาธนารักษ์ 2 จังหวัดสงขลา สำนักงานธนารักษ์พื้นที่ 76พื้นที่ทั่วประเทศ สำหรับธนาคารต่างๆ จำนวน 19 แห่ง ทุกสาขาทั่วประเทศ เปิดรับจองเหรียญที่ระลึก 3 ประเภท ยกเว้นเหรียญ   ที่ระลึกทองแดงรมดำพ่นทราย โดยใช้หลักฐานที่แสดงความเป็นบุคคลสัญชาติไทยที่ทางราชการออกให้ และมีเลขประจำตัวประชาชน ทั้งนี้ ผู้สั่งจอง 1 คน สามารถสั่งจองได้ไม่เกิน 3 สิทธิ (รวมของตนเอง)
อธิบดีกรมธนารักษ์ กล่าวต่ออีกว่า  แต่ละสิทธิจะสามารถสั่งจองได้เพียงครั้งเดียว  ถึงแม้จะใช้สิทธิในครั้งแรกยังไม่ครบตามจำนวนที่กำหนด ยกเว้น ผู้สั่งจองเหรียญที่ระลึก ณ ธนาคารสามารถมาใช้สิทธิสั่งจองเหรียญที่ระลึกชนิดทองแดงรมดำพ่นทราย ที่หน่วยรับจองของกรมธนารักษ์ได้ โดยจะเปิดรับเหรียญที่ระลึก ณ สถานที่สั่งจอง ได้ตั้งแต่วันที่ 29มกราคม2561 เป็นต้นไป
สำหรับรายได้จากการจำหน่ายเหรียญที่ระลึกดังกล่าวหลังหักค่าใช้จ่ายต่างๆ แล้ว จะนำขึ้นทูลเกล้าฯ ถวายเพื่อทรงใช้สอยตามพระราชอัธยาศัย
สอบถามรายละเอียดเพิ่มเติมได้ที่สำนักการคลัง กรมธนารักษ์ ซอยอารีย์สัมพันธ์ ถนนพระรามที่ 6 กรุงเทพฯ โทร.0 2278 5446 พิพิธภัณฑ์เหรียญ ถนนจักรพงษ์ กรุงเทพฯโทร.0 2282 0818 หน่วยรับและจ่ายแลกเหรียญกษาปณ์ สำนักบริหารเงินตรา ถนนพหลโยธินจังหวัดปทุมธานี โทร. 0 2565 7900   ส่วนประชาสัมพันธ์ สำนักงานเลขานุการกรม กรมธนารักษ์ ซอยอารีย์สัมพันธ์ ถนนพระรามที่ 6 กรุงเทพฯ   โทร. 0 2278 5641

ที่มา : http://www.thaigov.go.th/news/contents/details/6081
