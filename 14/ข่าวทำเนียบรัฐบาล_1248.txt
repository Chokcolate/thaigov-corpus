รัฐบาลไทย-ข่าวทำเนียบรัฐบาล-นายกรัฐมนตรีทดลองขับขี่ทดสอบประสิทธิภาพ รถจักรยานยนต์ไฟฟ้าและรถตุ๊ก ตุ๊ก ไทยแลนด์ 4.0 ย้ำให้พัฒนาตามหลักการของมาตรฐานสากล

วันอังคารที่ 26 ธันวาคม 2560
นายกรัฐมนตรีทดลองขับขี่ทดสอบประสิทธิภาพ รถจักรยานยนต์ไฟฟ้าและรถตุ๊ก ตุ๊ก ไทยแลนด์ 4.0 ย้ำให้พัฒนาตามหลักการของมาตรฐานสากล
คณะผู้บริหาร อาจารย์ นักศึกษาสถาบันการพลศึกษาสุโขทัยเข้าพบนายกรัฐมนตรี ก่อนการประชุม ครม.จ.สุโขทัย-นายกรัฐมนตรีทดลองขับขี่ทดสอบประสิทธิภาพ รถจักรยานยนต์ไฟฟ้า-รถตุ๊ก ตุ๊ก ไทยแลนด์ 4.0 ย้ำให้พัฒนาตามหลักการของมาตรฐานสากล
วันนี้ (26 ธ.ค. 60)  เวลา 08.00 น. ณ ห้องรับรอง อาคารสำนักงานวิทยบริการ สถาบันการพลศึกษาสุโขทัย จ.สุโขทัย ก่อนการประชุมคณะรัฐมนตรีอย่างเป็นทางการนอกสถานที่จังหวัดสุโขทัย คณะสถาบันการพลศึกษาสุโขทัย เข้าพบ พลเอก ประยุทธ์ จันทร์โอชา นายกรัฐมนตรี โดยมีผู้บริหารสถาบัน อาจารย์ นักศึกษาคณะวิทยาศาสตร์การกีฬาและสุขภาพ คณะศิลปศาสตร์การจัดการกีฬาและนันทนาการ นักกีฬาโรงเรียนสุโขทัยวิทยาคม นักกีฬาผู้บกพร่องทางร่างกาย และอดีตนักศึกษา ซึ่งเป็นนักกีฬามวยสากลสมัครเล่นทีมชาติไทย ร่วมต้อนรับ  ซึ่งนายกรัฐมนตรีได้กล่าวทักทายพูดคุยอย่างเป็นกันเอง  พร้อมชมนิทรรศการการกีฬาและได้ร่วมถ่ายภาพกับคณะที่มาต้อนรับ
จากนั้น นายกรัฐมนตรีได้เดินชมนิทรรศการ และชมผลงานสุดยอดนวัตกรรมอาชีวศึกษา ของ วิทยาลัยการอาชีพศรีสัชนาลัย พร้อมกับชมผลงานวิจัยและจัดสร้างมือกลแขนกลเพื่อคนพิการ ทั้งนี้ นายกรัฐมนตรีได้ให้เร่งตรวจสอบเรื่องการจดทะเบียนที่ล่าช้า และขอให้มีการพัฒนาอย่างต่อเนื่อง จากนั้นนายกรัฐมนตรีชมรถจักรยานยนต์ไฟฟ้า รถตุ๊ก ตุ๊ก ไทยแลนด์ 4.0 พร้อมกับทดลองขับขี่เพื่อทดสอบประสิทธิภาพ และได้ย้ำว่าให้พัฒนาตามหลักการของมาตรฐานสากล โดยให้พัฒนาจนผ่านมาตรฐานเพื่อนำไปขยายผลต่อไป
.........................................................................
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/9011
