รัฐบาลไทย-ข่าวทำเนียบรัฐบาล-รัฐบาลปรับระบบการดูแลทรัพยากรธรรมชาติและสิ่งแวดล้อม

วันจันทร์ที่ 20 มีนาคม 2560
รัฐบาลปรับระบบการดูแลทรัพยากรธรรมชาติและสิ่งแวดล้อม
รัฐบาลปรับปรุงแก้ไข พ.ร.บ.อุทยานแห่งชาติ และ พ.ร.บ.สงวนและคุ้มครองสัตว์ป่า เพื่อให้การดูแลทรัพยากรธรรมชาติในพื้นที่ป่าอุดมสมบูรณ์สอดคล้องกับสถานการณ์ปัจจุบันและมาตรฐานสากล
ต่อจากนี้ไป ขอเชิญรับฟังไทยคู่ฟ้า ครับ
รัฐบาลปรับปรุงแก้ไข พ.ร.บ.อุทยานแห่งชาติ และ พ.ร.บ.สงวนและคุ้มครองสัตว์ป่า เพื่อให้การดูแลทรัพยากรธรรมชาติในพื้นที่ป่าอุดมสมบูรณ์สอดคล้องกับสถานการณ์ปัจจุบันและมาตรฐานสากล เช่น กำหนดให้ประชาชนในพื้นที่โดยรอบได้มีส่วนร่วมในการตรวจสอบและกำหนดแนวเขตพื้นที่อนุรักษ์และพื้นที่ใช้ประโยชน์ให้ชัดเจน เพิ่มอำนาจให้เจ้าหน้าที่สามารถรื้อถอนสิ่งปลูกสร้างที่ตั้งอยู่ในพื้นที่ป่าอย่างผิดกฎหมาย ส่วนผู้ที่สร้างความเสียหายให้แก่พื้นที่ป่าจะต้องชดใช้ค่าเสียหายและรับผิดชอบค่าใช้จ่ายในการฟื้นฟูสภาพป่าให้กลับมาดังเดิม พร้อมทั้งเปิดโอกาสให้ผู้มีรายได้น้อยที่อาศัยอยู่ในพื้นที่ป่าและขึ้นทะเบียนไว้กับกรมอุทยานฯ ได้อาศัยและทำกินเป็นการชั่วคราว เพื่อลดปัญหาความเหลื่อมล้ำและสร้างความเป็นธรรมให้แก่ประชาชน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/2496
