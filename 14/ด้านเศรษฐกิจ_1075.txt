รัฐบาลไทย-ข่าวทำเนียบรัฐบาล-งานศิลปาชีพประทีปไทย OTOP ก้าวไกลด้วยพระบารมี ครั้งที่ 6

วันอาทิตย์ที่ 13 สิงหาคม 2560
งานศิลปาชีพประทีปไทย OTOP ก้าวไกลด้วยพระบารมี ครั้งที่ 6
รองนายกรัฐมนตรีและรัฐมนตรีว่าการกระทรวงมหาดไทยให้เกียรติเยี่ยมชมบูทกระทรวงอุตสาหกรรมภายในงานศิลปาชีพประทีปไทย OTOP ก้าวไกลด้วยพระบารมี ครั้งที่ 6 โดยใช้ธีมงาน "หัตถศิลป์ทรงคุณค่า ภูมิปัญญาความเป็นไทย" ณ อิมแพ็ค เมืองทองธานี
นนทบุรี : วันนี้ (13 สิงหาคม 2560) พลเอกอนุพงษ์ เผ่าจินดา รองนายกรัฐมนตรีและรัฐมนตรีว่าการกระทรวงมหาดไทยให้เกียรติเยี่ยมชมบูทกระทรวงอุตสาหกรรมภายในงานศิลปาชีพประทีปไทย OTOP ก้าวไกลด้วยพระบารมี ครั้งที่ 6 โดยใช้ธีมงาน "หัตถศิลป์ทรงคุณค่า ภูมิปัญญาความเป็นไทย" โดยมีนางสาวนิสากร จึงเจริญธรรม รองปลัดกระทรวงอุตสาหกรรม นายพรเทพ  การศัพท์ รองอธิบดีกรมส่งเสริมอุตสาหกรรม นายเพทาย ล่อใจ ผู้อำนวยการสำนักพัฒนาอุตสาหกรรมชุมชน กรมส่งเสริมอุตสาหกรรม และนางสาวอริยาพร สุรนาทยุทธ์ ผู้อำนวยการส่วนพัฒนาการตลาดผลิตภัณฑ์ชุมชน กรมส่งเสริมอุตสาหกรรม ให้การต้อนรับ ณ อาคารชาเลนเจอร์ ศูนย์แสดงสินค้าและการประชุมอิมแพ็ค เมืองทองธานี

ที่มา : http://www.thaigov.go.th/news/contents/details/5917
