รัฐบาลไทย-ข่าวทำเนียบรัฐบาล-บสย.ระดมทีมให้คำปรึกษาค้ำประกันสินเชื่อในงาน Money Expo

วันจันทร์ที่ 8 พฤษภาคม 2560
บสย.ระดมทีมให้คำปรึกษาค้ำประกันสินเชื่อในงาน Money Expo
บสย.ได้ร่วมงานมหกรรมการเงิน ครั้งที่ 17 “Money Expo 2017”  โดยปีนี้ บสย.ได้ระดมทีมงานให้บริการคำปรึกษาด้านการค้ำประกันสินเชื่อ การขอสินเชื่อ หรือหากต้องการขอสินเชื่อต้องเตรียมตัวอย่างไร รวมถึงการให้คำแนะนำเรื่องการทำธุรกิจให้กับผู้ประกอบการ SMEs
บสย. ลุยงาน Money Expo 2017  ขนผลิตภัณฑ์ค้ำประกันสุดฮอต ทั้งโครงการค้ำประกันสินเชื่อ PGS 6, รายย่อย, Start-up & Innovation และ SMEs Tranformation Loan พร้อมจัดทีมงานเพียบคอยบริการให้คำปรึกษาและการขอสินเชื่อเอสเอ็มอีฟรี ตลอดทั้ง 4 วัน ภายในบูธยังเปิดออนไลน์บาร์ ฟรีโซนสำหรับลูกค้าที่ต้องการท่องโลกโซเชียลและใช้อินเตอร์เน็ต พร้อมร่วมเล่นเกมท่องโลกเสมือนจริง รับของรางวัลมากมาย
นายนิธิศ มนุญพร กรรมการและผู้จัดการทั่วไป บรรษัทประกันสินเชื่ออุตสาหกรรมขนาดย่อม (บสย.) เปิดเผยว่า บสย.ได้ร่วมงานมหกรรมการเงิน ครั้งที่ 17 “Money Expo 2017”  โดยปีนี้ บสย.ได้ระดมทีมงานให้บริการคำปรึกษาด้านการค้ำประกันสินเชื่อ การขอสินเชื่อ หรือหากต้องการขอสินเชื่อต้องเตรียมตัวอย่างไร รวมถึงการให้คำแนะนำเรื่องการทำธุรกิจให้กับผู้ประกอบการ SMEs ตลอดทั้ง 4 วัน
สำหรับผู้ประกอบการ SMEs ไม่ว่าจะเป็นผู้ประกอบการกลุ่มไหน บสย.มีผลิตภัณฑ์รองรับครบทุกกลุ่มเป้าหมาย ไม่ว่าจะเป็นผู้ประกอบการทั่วไป ผลิตภัณฑ์ค้ำประกัน SMEs ทวีทุน (PGS ระยะที่6) ,ผู้ประกอบการรายย่อย บสย.ก็มีผลิตภัณฑ์ค้ำประกันสินเชื่อรายย่อย ระยะที่ 2, ผู้ประกอบการใหม่และนวัตกรรม โครงการค้ำประกันสินเชื่อ Start-up & Innovation หรือผู้ประกอบการที่จดทะเบียนเป็นนิติบุคคล โครงการค้ำประกันสินเชื่อ SMEs Tranformation Loan
นอกจากทีมงานที่คอยให้คำปรึกษาแล้ว ภายในบูธ บสย.ยังเปิดให้บริการ “ออนไลน์ บาร์” สำหรับลูกค้าได้ท่องโลกโซเชียล และต้องการใช้อินเตอร์เน็ต พร้อมร่วมกิจกรรมออนไลน์ Like & Share และร่วมเล่นเกมท่องโลกเสมือนจริง รับของรางวัลมากมาย และที่พิเศษสุดสำหรับในงาน Money Expo ปีนี้ บสย.ได้จัดสัมมนาหัวข้อ “เทคนิคเตรียมตัวให้ได้เงินกู้ยุค 4.0” โดย คุณประภัสรา เนาวบุตร ผู้ช่วยผู้อำนวยการฝ่ายกิจการสาขา ในวันศุกร์ที่ 12 พ.ค.นี้ 17.30 น.เป็นต้นไป ณ ห้องสัมมนา อาคารชาเลนเจอร์ อิมแพ็ค เมืองทองธานี
สำหรับงาน Money Expo 2017 จัดขึ้นระหว่างวันที่ 11-14 พฤษภาคม 2560 ณ อาคารชาเลนเจอร์ อิมแพ็ค เมืองทองธานี โดยบสย.อยู่ที่บูธ J5
บรรษัทประกันสินเชื่ออุตสาหกรรมขนาดย่อม        ศูนย์ลูกค้าสัมพันธ์ 0-2890-9999
ชนิญญา สันสมภาค          081-860-7477      chaninya@tcg.or.th     www.tcg.or.th
ศรัญยู ตันติเสรี         091-771-2885      saranyu@tcg.or.th       www.facebook.com/tcg.or.th
วิขุดา ก้องกีรติ        089-605-9870     wichuda@tcg.or.th
ที่มา : กระทรวงการคลัง
ผู้นำเสนอ : กลุ่มสารนิเทศการคลัง สำนักงานปลัดกระทรวงการคลัง

ที่มา : http://www.thaigov.go.th/news/contents/details/3600
