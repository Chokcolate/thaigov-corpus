รัฐบาลไทย-ข่าวทำเนียบรัฐบาล-บตท. ได้คะแนนประเมินผลดำเนินงานหมวดบริหารจัดการองค์กร/กระบวนการ ติดหนึ่งในสิบของรัฐวิสาหกิจ

วันพุธที่ 24 พฤษภาคม 2560
บตท. ได้คะแนนประเมินผลดำเนินงานหมวดบริหารจัดการองค์กร/กระบวนการ ติดหนึ่งในสิบของรัฐวิสาหกิจ
บตท. ได้รับประกาศผลประเมินการดำเนินงานในหมวดบริหารจัดการองค์กร/กระบวนการ ที่ระดับคะแนน  4.4464 ซึ่งเป็นอันดับ 1 ของรัฐวิสาหกิจ สถาบันการเงินเฉพาะกิจ ในกลุ่ม BB  และได้รับคะแนนสูงสุดหนึ่งในสิบของรัฐวิสาหกิจจำนวน 54 แห่ง
นางวสุกานต์ วิศาลสวัสดิ์ กรรมการและผู้จัดการ บรรษัทตลาดรองสินเชื่อที่อยู่อาศัย (บตท.) รัฐวิสาหกิจ สังกัดกระทรวงการคลัง เปิดเผยผลการประเมินประจำปี 2559 โดยคณะกรรมการประเมินผลงานรัฐวิสาหกิจ (Performance Agreement Committee : PAC)  และสำนักงานคณะกรรมการนโยบายรัฐวิสาหกิจ (สคร.) ได้ประกาศผลประเมินการดำเนินงานในหมวดบริหารจัดการองค์กร/กระบวนการ ที่ระดับคะแนน  4.4464 ซึ่งเป็นอันดับ 1 ของรัฐวิสาหกิจ สถาบันการเงินเฉพาะกิจ ในกลุ่ม BB  และได้รับคะแนนสูงสุดหนึ่งในสิบของรัฐวิสาหกิจจำนวน 54 แห่ง  ผ่านทางเว็บไซต์ ซึ่งเป็นปีที่สองติดต่อกัน  โดยนางวสุกานต์  กล่าวถึงความสำเร็จนี้เกิดจากการทำงานที่ทุ่มเทและมุ่งมั่นของคณะกรรมการ และ พนักงาน บตท. มาโดยตลอด  นับเป็นความท้าทายของ บตท. ในปีต่อไปที่จะทำงานเพื่อสร้างประโยชน์ให้กับผู้มีส่วนได้เสีย และประชาชน เพื่อรักษาคุณค่าที่ดีนี้ต่อไป  ตามวิสัยทัศน์ของบตท. “เป็นกลไกหลักเพื่อรองรับการขยายสินเชื่อที่อยู่อาศัยของประเทศไทย”
สื่อมวลชนต้องการข้อมูลเพิ่มเติม กรุณาติดต่อ
• ฝ่ายสื่อสารองค์กร บรรษัทตลาดรองสินเชื่อที่อยู่อาศัย (บตท.) – ชิดขวัญ  โทร. 0-2018-3666 ต่อ 3627  หรือ E-mail : chidkwan_h@smc.or.th
ที่มา : กระทรวงการคลัง
ผู้นำเสนอ : กลุ่มสารนิเทศการคลัง สำนักงานปลัดกระทรวงการคลัง

ที่มา : http://www.thaigov.go.th/news/contents/details/3956
