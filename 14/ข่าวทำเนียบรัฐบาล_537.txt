รัฐบาลไทย-ข่าวทำเนียบรัฐบาล-รัฐบาลจัดพิธีมหามงคลเจริญพุทธมนต์ทำบุญตักบาตรพระสงฆ์และสามเณรพร้อมกันทั่วประเทศ เนื่องในโอกาสวันเฉลิมพระชนมพรรษาของสมเด็จพระเจ้าอยู่หัว

วันอังคารที่ 25 กรกฎาคม 2560
รัฐบาลจัดพิธีมหามงคลเจริญพุทธมนต์ทำบุญตักบาตรพระสงฆ์และสามเณรพร้อมกันทั่วประเทศ เนื่องในโอกาสวันเฉลิมพระชนมพรรษาของสมเด็จพระเจ้าอยู่หัว
รัฐบาลจัดพิธีมหามงคลเจริญพุทธมนต์ทำบุญตักบาตรพระสงฆ์และสามเณรพร้อมกันทั่วประเทศ เนื่องในโอกาสวันเฉลิมพระชนมพรรษาของสมเด็จพระเจ้าอยู่หัว
วันนี้ (25 กรกฎาคม 2560) เวลา 14.20 น. ณ บริเวณ ห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการเป็นประธานประชุมคณะรัฐมนตรีว่าเนื่องในโอกาสเดือนนี้เป็นเดือนมหามงคลของปวงชนชาวไทย เป็นเดือนเฉลิมพระชนมพรรษาของสมเด็จพระเจ้าอยู่หัว ซึ่งทรงพระราชสมภพในวันที่ 28 กรกฎาคม ถือว่าเป็นโอกาสอันเป็นมหามงคลอย่างยิ่ง รัฐบาลมุ่งหวังให้ประชาชนทุกคน ทุกหมู่เหล่าได้รวมพลังทำความดี แสดงความจงรักภักดี และสดุดีพระเกีรยติคุณสมเด็จพระเจ้าอยู่หัว ซึ่งทรงเป็นแบบอย่างของความกตัญญูที่ทรงมีต่อสมเด็จพระบรมราชชนก และสมเด็จพระบรมราชชนนีในการสืบสาน รักษาต่อยอดพระราชดำริ พระราชปณิธาน พระราชกรณียกิจของพระบาทสมเด็จพระเจ้าอยู่หัว และสมเด็จพระนางเจ้าสิริกิติ์ พระบรมราชินีนาถในรัชกาลที่ 9 รัฐบาลจึงได้ขอพระราชานุญาตจัดพิธีมหามงคลเจริญพุทธมนต์ทำบุญตักบาตรพระสงฆ์และสามเณรทั้งในกรุงเทพ ต่างจังหวัด รวมถึงวัดไทยในทั่วโลกเพื่อถวายพระราชกุศลพระบาทสมเด็จพระปรมินทรมหาภูมิพลอดุลยเดชบรมนาถบพิตร และถวายพระพรชัยมงคลกับถวายพระราชกุศลสมเด็จพระนางเจ้าสิริกิติ์ พระบรมราชินีนาถในรัชกาลที่ 9 และสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 65 พรรษา 28 กรกฎาคม 2560 นี้
โดยในวันที่ 27 กรกฎาคม 2560 รัฐบาลจะจัดพิธีทางศาสนามหามงคล 5 ศาสนา ในเวลา 07.00 น.  ณ ตึกสันติไมตรี ทำเนียบรัฐบาล และในช่วงเย็น เวลา 18.00 น. ณ พระลานพระราชวังดุสิต พิธีเจริญพระพุทธมนต์ ในวันที่ 28 กรกฎาคม 2560 เวลา 06.30 น. ณ พระลานพระราชวังดุสิต พิธีทำบุญตักบาตรพระสงฆ์ สามเณร จำนวน 651 รูป  โดยนายกรัฐมนตรีได้กล่าวเชิญชวนประชาชนเข้าร่วมพิธีอย่างพร้อมเพรียงกันในวันและเวลาดังกล่าว ตามสถานที่ที่รัฐบาลได้จัดขึ้น
ส่วนการแต่งกายของในวันที่ 27 กรกฎาคม 2560 ช่วงเช้า คณะรัฐมนตรี แต่งเครื่องแบบกากีคอพับแขนยาว   คู่สมรส เสื้อพระราชทานแขนยาวสีขาวนวล (ประดับเครื่องหมายหรือสัญลักษณ์ไว้ทุกข์) ช่วงเย็น คณะรัฐมนตรี ปกติขาว ไว้ทุกข์ คู่สมรส สีดำล้วน บุคคลทั่วไป สีดำล้วน และการแต่งกายในวันที่ 28 กรกฎาคม 2560 คณะรัฐมนตรี ปกติขาว ไว้ทกุข์ คู่สมรสบุรุษ ชุดขอเฝ้า ไว้ทกุข์ คู่สมรสสตรี ชุดไทยจิตรลดาหรือชุดไทยอมรินทร์สีดำ บุคคลทั่วไป บุรุษ เสื้อสีขาวนวล ติดโบสีดำ กางเกงดำ สตรี ชุดผ้าไทย หรือชุดสุภาพ สีขาวนวล ติดโบสีดำ
---------------------------------------

ที่มา : http://www.thaigov.go.th/news/contents/details/5455
