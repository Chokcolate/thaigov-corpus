รัฐบาลไทย-ข่าวทำเนียบรัฐบาล-รัฐบาลเชิญเที่ยวตลาดคลองผดุงกรุงเกษม เดือน มิ.ย.60

วันพฤหัสบดีที่ 8 มิถุนายน 2560
รัฐบาลเชิญเที่ยวตลาดคลองผดุงกรุงเกษม เดือน มิ.ย.60
ตลาดคลองผดุงกรุงเกษม หรือ ตลาดนายก เปิดตามดำริ พลเอก ประยุทธ์ จันทร์โอชา นายกรัฐมนตรี
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเชิญเที่ยวงานตลาดคลองผดุงกรุงเกษม สุดยอดสินค้า หลากหลายทั่วไทย หาได้ในที่เดียว ตามนโยบายของนายกรัฐมนตรีที่ต้องการส่งเสริมให้ผู้ประกอบการรายย่อย และเกษตรกรมีช่องทางจัดจำหน่ายถึงมือผู้บริโภคโดยตรง โดยในเดือนมิถุนายนนี้เน้นแนวคิด "เกษตรปลอดภัย" จัดจำหน่ายสัปปะรดราชบุรี ทุเรียนเกาะช้าง จ.ตราด ส้มเขียวหวาน จ.แพร่ หม้อแกงเพชรบุรี โคขุน นครปฐม มะพร้าวน้ำหอม สมุทรสาคร ทุเรียน ศรีษะเกษและอุตรดิตถ์ รวมทั้งของใช้ เช่น จักสานไม้ไผ่ จ.ชลบุรี เครื่องประดับมุก จากภาคใต้ เป็นต้น ทั้งนี้ ประชาชนที่สนใจเข้าร่วมงานได้ตั้งแต่วันนี้ ถึง 24 มิถุนายน 2560 ณ บริเวณริมคลองผดุงกรุงเกษม ข้างทำเนียบรัฐบาล ระหว่างเวลา 10.00 – 19.00 น.
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/4383
