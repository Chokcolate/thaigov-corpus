รัฐบาลไทย-ข่าวทำเนียบรัฐบาล-กระทรวงยุติธรรม โดยกรมคุ้มครองสิทธิและเสรีภาพ จัดงานประกาศวาระแห่งชาติ “สิทธิมนุษยชนร่วมขับเคลื่อน Thailand 4.0 เพื่อการพัฒนาที่ยั่งยืน”

วันจันทร์ที่ 12 กุมภาพันธ์ 2561
กระทรวงยุติธรรม โดยกรมคุ้มครองสิทธิและเสรีภาพ จัดงานประกาศวาระแห่งชาติ “สิทธิมนุษยชนร่วมขับเคลื่อน Thailand 4.0 เพื่อการพัฒนาที่ยั่งยืน”
กระทรวงยุติธรรม โดยกรมคุ้มครองสิทธิและเสรีภาพ จัดงานประกาศวาระแห่งชาติ “สิทธิมนุษยชนร่วมขับเคลื่อน Thailand 4.0 เพื่อการพัฒนาที่ยั่งยืน”
ในวันจันทร์ที่ 12 กุมภาพันธ์ 2561 เวลา 09.30 น. ณ ตึกสันติไมตรี ทำเนียบรัฐบาล
พลเอกประยุทธ์ จันทร์โอชา นายกรัฐมนตรี เป็นประธานในพิธีเปิดและปาฐกถาพิเศษ
ในงานประกาศวาระแห่งชาติ “สิทธิมนุษยชนร่วมขับเคลื่อน Thailand 4.0 เพื่อการพัฒนาที่ยั่งยืน”
โดยมี พลอากาศเอกประจิน จั่นตอง รองนายกรัฐมนตรีและรัฐมนตรีว่าการกระทรวงยุติธรรม เป็นผู้กล่าวรายงาน
ผู้เข้าร่วมงานประกอบด้วย คณะผู้บริหารกระทรวงยุติธรรม ประธานองค์กรอิสระ องค์กรศาล อัยการสูงสุด
ปลัดกระทรวงหรือหน่วยเทียบเท่า ผู้บริหารรัฐวิสาหกิจ ผู้บริหารองค์กรภาคเอกชน
องค์กรภาคประชาสังคม ทูตหรือผู้บริหารสถานทูตประจำประเทศไทย และตัวแทนเด็กและเยาวชน เข้าร่วมงานฯ
รองนายกรัฐมนตรีและรัฐมนตรีว่าการกระทรวงยุติธรรม กล่าวว่า การจัดงานประกาศวาระแห่งชาติ
“สิทธิมนุษยชนร่วมขับเคลื่อน Thailand 4.0 เพื่อการพัฒนาที่ยั่งยืน”
เป็นผลสืบเนื่องจากคณะรัฐมนตรีมีมติ เมื่อวันที่ 21 พฤศจิกายน 2560 เห็นชอบและประกาศวาระแห่งชาติ
เพื่อให้หน่วยงานที่เกี่ยวข้องนำวาระแห่งชาติไปสู่การปฏิบัติที่เป็นรูปธรรม ซึ่งการจัดงานครั้งนี้จัดขึ้น
เพื่อเป็นการรวมพลังความร่วมมือจากทุกภาคส่วนในการแสดงเจตนารมณ์และความมุ่งมั่นที่จะส่งเสริม
สนับสนุนและเพิ่มขีดความสามารถของการขับเคลื่อนยุทธศาสตร์ชาติ 20 ปี ให้เกิดความก้าวหน้าอย่างรวดเร็ว
และมีประสิทธิภาพ ประสิทธิผล อีกทั้งเป็นการต่อยอดการพัฒนาประเทศไปสู่ความมั่นคง มั่งคั่งและยั่งยืน
สำหรับการประกาศวาระแห่งชาติฯ มีจุดมุ่งหมายสำคัญอยู่ 4 ประการ คือ
1. ส่งเสริมนโยบาย Thailand 4.0 ให้ขับเคลื่อนไปด้วยความก้าวหน้าอย่างรวดเร็ว
และมีประสิทธิภาพมากยิ่งขึ้น ซึ่งจะเป็นการแก้ไขและป้องกันไม่ให้เกิดปัญหาสิทธิมนุษยชน
2. มุ่งมั่นในการส่งเสริมและคุ้มครองสิทธิมนุษยชนอย่างจริงจัง
ผ่านทางรัฐธรรมนูญแห่งราชอาณาจักรไทย พ.ศ.2560 ในมาตรา 4
ที่กล่าวถึง ศักดิ์ศรีความเป็นมนุษย์ สิทธิเสรีภาพ และความเสมอภาคของบุคคลย่อมได้รับความคุ้มครอง
และนโยบายของรัฐบาลข้อ 2 การรักษาความมั่นคงของรัฐ และการต่างประเทศเกี่ยวกับสร้างความเชื่อมั่น
ในกระบวนการยุติธรรมตามหลักนิติธรรมและหลักสิทธิมนุษยชน
3. เป็นการแสดงเจตนารมณ์ ความมุ่งมั่น
ร่วมมือกันกับคนในชาติในการส่งเสริม สนับสนุน และคุ้มครองสิทธิมนุษยชน
4. เป็นการเพิ่มศักยภาพการขับเคลื่อนแผนสิทธิมนุษยชนแห่งชาติ ฉบับที่ 3
และเป็นการวางรากฐานประกาศใช้แผนสิทธิมนุษยชนแห่งชาติ ในฉบับที่ 4 (พ.ศ.2562-2566)
ในช่วงปลายปีนี้ เพื่อให้เกิดการพัฒนาอย่างยั่งยืนในด้านสิทธิมนุษยชนของประเทศต่อไป

ที่มา : http://www.thaigov.go.th/news/contents/details/10045
