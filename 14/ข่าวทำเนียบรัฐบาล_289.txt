รัฐบาลไทย-ข่าวทำเนียบรัฐบาล-นรม. นำเจ้าหน้าที่ทำเนียบรัฐบาล ออกกำลังกายประจำสัปดาห์ในแบบผ่อนคลาย

วันพุธที่ 31 พฤษภาคม 2560
นรม. นำเจ้าหน้าที่ทำเนียบรัฐบาล ออกกำลังกายประจำสัปดาห์ในแบบผ่อนคลาย
นรม. นำเจ้าหน้าที่ทำเนียบรัฐบาล ออกกำลังกายประจำสัปดาห์ในแบบผ่อนคลาย
วันนี้ (31 พฤษภาคม 2560) เวลา 16.00 น. ณ ห้องโถงกลาง ตึกสันติไมตรี ทำเนียบรัฐบาล พลเอก ประยุทธ์ จันทร์โอชา นายกรัฐมนตรี นำเจ้าหน้าที่ทำเนียบรัฐบาลร่วมกันออกกำลังกายเพื่อเสริมสร้างร่างกายให้แข็งแรง ห่างไกลจากโรคภัยไข้เจ็บ รวมทั้งยังทำให้มีสุขภาพจิตใจที่ดี เกิดผลดีในการดำเนินชีวิตประจำวันให้มีความสดชื่นแจ่มใสและอารมณ์ดี อีกทั้งคนในครอบครัวและเพื่อนร่วมงานมีสัมพันธภาพที่ดีต่อกัน โดยคณะผู้บริหารและเจ้าหน้าที่ของสำนักเลขาธิการนายกรัฐมนตรี พร้อมหน่วยงานอื่นภายในทำเนียบรัฐบาล ร่วมออกกำลังกายด้วย
ในสัปดาห์นี้ นายกรัฐมนตรี ได้เต้นแอโรบิคตามจังหวะเพลงร่วมกับเจ้าหน้าที่ทำเนียบรัฐบาลประมาณ 30 นาที เพื่อเสริมสร้างร่างกายและจิตใจให้แข็งแรงสมบูรณ์ ต่อจากนั้น นายกรัฐมนตรีได้กล่าวขอบคุณเจ้าหน้าที่ทุกคนที่มาออกกำลังกายร่วมกันในวันนี้ด้วย พร้อมทั้งได้มอบเสื้อออกกำลังกายของสำนักเลขาธิการนายกรัฐมนตรีให้แก่เจ้าหน้าที่ทำเนียบรัฐบาลและสื่อมวลชนอย่างทั่วถึง
*******************************
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/4177
