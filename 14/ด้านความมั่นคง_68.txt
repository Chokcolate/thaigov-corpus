รัฐบาลไทย-ข่าวทำเนียบรัฐบาล-รอง นรม.และ รมว.กห.กำชับหน่วยงานความมั่นคง ติดตามความเคลื่อนไหวกลุ่มต่างๆที่ อาจมีผลกระทบต่อความมั่นคง โดยไม่ประมาท

วันพฤหัสบดีที่ 4 พฤษภาคม 2560
รอง นรม.และ รมว.กห.กำชับหน่วยงานความมั่นคง ติดตามความเคลื่อนไหวกลุ่มต่างๆที่ อาจมีผลกระทบต่อความมั่นคง โดยไม่ประมาท
รอง นรม.และ รมว.กห.กำชับหน่วยงานความมั่นคง ติดตามความเคลื่อนไหวกลุ่มต่างๆที่ อาจมีผลกระทบต่อความมั่นคง โดยไม่ประมาท
พล.ต.คงชีพ ตันตระวาณิชย์ โฆษก กห. เปิดเผย กรณีที่สื่อมวลชนเสนอข่าว ทางการมาเลเซียจับกุมผู้ต้องสงสัยที่อยู่ในกลุ่มขบวนการก่อการร้ายไอเอส และมีส่วนหนึ่งหลบหนีเข้ามาไทยในพื้นที่ชายแดนใต้ว่า  ขณะนี้ฝ่ายความมั่นคง ยังไม่ได้รับการประสานจากทางการมาเลเซีย.
อย่างไรก็ตาม พล.อ.ประวิตร วงษ์สุวรรณ รองนรม.และรมว.กห. ได้สั่งการและกำชับให้หน่วยงานด้านการข่าว ได้ตรวจสอบ ติดตามและประสานข้อมูลร่วมกันอย่างใกล้ชิด  พร้อมทั้ง ให้กองทัพบกโดยกองทัพภาค 4 และสำนักงานตำรวจแห่งชาติ เฝ้าระวังและติดตามสถานการณ์ร่วมกันโดยไม่ประมาท
พล.ต.คงชีพ กล่าวเพิ่มเติมว่า ขอให้ความเชื่อมั่นร่วมกันว่า การทำงานของฝ่ายความมั่นคงที่ผ่านมา เราอยู่บนพื้นฐานของความไม่ประมาท โดยได้ประสานและทำงานร่วมกันอย่างใกล้ชิดมาโดยตลอด โดยเฉพาะการการดำเนินการและติดตามความเคลื่อนไหวต่อกลุ่มต่างๆ ทั้งในและต่างประเทศ ที่อาจมีผลกระทบต่อเสถียรภาพและความมั่นคงของประเทศ  ขณะเดียวกัน ต้องขอถือโอกาสนี้ ขอความร่วมมือจากสื่อมวลชน ได้กรุณาใช้ดุลยพินิจในการเสนอข่าวที่มีความละเอียดอ่อนที่มีผลกระทบต่อความมั่นคง เพื่อมิให้สังคมเกิดความตื่นตระหนกและสับสนร่วมกันในภาพรวม

ที่มา : http://www.thaigov.go.th/news/contents/details/3519
