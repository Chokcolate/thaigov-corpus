รัฐบาลไทย-ข่าวทำเนียบรัฐบาล-รัฐบาลชวนประชาชนใช้แอพพลิเคชั่น Police I lert u ไว้แจ้งเหตุฉุกเฉิน

วันศุกร์ที่ 19 พฤษภาคม 2560
รัฐบาลชวนประชาชนใช้แอพพลิเคชั่น Police I lert u ไว้แจ้งเหตุฉุกเฉิน
แอพลิเคชั่น Police i lert u ต่อตรงถึง 191 ให้เจ้าหน้าที่ตำรวจสามารถดูแลประชาชนได้ใกล้ชิดมากยิ่งขึ้น
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเชิญชวนประชาชนดาวน์โหลดแอพลิเคชั่น Police I lert u ไว้ในโทรศัพท์มือถือเพื่อให้สามารถแจ้งเหตุด่วนเหตุร้าย เบาะแสคนร้าย หรือสิ่งของผิดกฎหมาย ได้สะดวกรวดเร็วทุกที่ทุกเวลา โดยระบบของแอพพลิเคชั่นนี้จะเชื่อมต่อกับศูนย์ 191 ในทุกจังหวัด ทำให้สามารถแจ้งเหตุได้ง่าย โดยโทรศัพท์ออนไลน์ผ่านปุ่ม I call หรือส่งข้อความผ่านปุ่ม I chat และส่งหลักฐานประกอบการแจ้งเหตุ เช่น ภาพถ่าย คลิปวิดีโอ คลิปเสียง ตลอดจนระบุพิกัดที่เกิดเหตุได้ด้วยระบบ GPS ได้ทันที และเจ้าหน้าที่ตำรวจจะติดต่อกลับผู้แจ้งเหตุในเวลาไม่เกิน 2 นาที ทั้งนี้ รัฐบาลต้องการสร้างความเชื่อมั่นในความปลอดภัยของพี่น้องประชาชนด้วยการใช้ประโยชน์จากนวัตกรรมและเทคโนโลยีตามนโยบายไทยแลนด์ 4.0
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/3845
