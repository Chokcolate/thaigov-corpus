รัฐบาลไทย-ข่าวทำเนียบรัฐบาล-“อัจฉรินทร์ พัฒนพันธ์ชัย” ปลัดกระทรวงดิจิทัลฯ เข้ารับตำแหน่งเป็นทางการ พร้อมมอบนโยบายการทำงานแก่บุคลากรของกระทรวงฯ

วันอังคารที่ 3 ตุลาคม 2560
“อัจฉรินทร์ พัฒนพันธ์ชัย” ปลัดกระทรวงดิจิทัลฯ เข้ารับตำแหน่งเป็นทางการ พร้อมมอบนโยบายการทำงานแก่บุคลากรของกระทรวงฯ
“อัจฉรินทร์ พัฒนพันธ์ชัย” ปลัดกระทรวงดิจิทัลฯ
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม (ดีอี) เข้าสักการะท้าวมหาพรหม บริเวณศาลพระพรหมประจำอาคารรัฐประศาสนภักดี เนื่องในโอกาสเข้ารับตำแหน่งปลัดกระทรวงดิจิทัลฯ อย่างเป็นทางการ ตั้งแต่วันที่ 1 ตุลาคม 2560 เป็นต้นไป โดยมี นาวาอากาศเอก สมศักดิ์ ขาวสุวรรณ์ รองปลัดกระทรวงดิจิทัลฯ พร้อมด้วยข้าราชการ พนักงานราชการ และเจ้าหน้าที่กระทรวงฯ ให้การต้อนรับ จากนั้นได้มีการประชุมร่วมกับผู้บริหาร ข้าราชการ พนักงานราชการ และเจ้าหน้าที่สำนักงานปลัดกระทรวงฯ เพื่อมอบแนวทางการดำเนินงานตามนโยบายรัฐบาล เพื่อขับเคลื่อนภารกิจหลักของกระทรวงฯ ให้ประสบผลสำเร็จตามเป้าหมาย โดยเฉพาะการผลักดันการใช้เทคโนโลยีดิจิทัลให้สร้างประโยชน์ต่อประชาชนในทุกมิติเพื่อยกระดับคุณภาพชีวิต รวมทั้งพัฒนาเศรษฐกิจและสังคมไทยให้เกิดความมั่นคงและยั่งยืนตามแนวนโยบายไทยแลนด์ 4.0 ต่อไป เมื่อวันที่ 2 ตุลาคม 2560 ณ ชั้น 9 กระทรวงดิจิทัลฯ อาคารรัฐประศาสนภักดี ศูนย์ราชการเฉลิมพระเกียรติ 80 พรรษาฯ ถนนแจ้งวัฒนะ เขตหลักสี่ กรุงเทพฯ
*************************

ที่มา : http://www.thaigov.go.th/news/contents/details/7142
