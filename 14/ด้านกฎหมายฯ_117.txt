รัฐบาลไทย-ข่าวทำเนียบรัฐบาล-การขับเคลื่อนและปฏิรูปด้านระบบราชการ กฎหมาย กระบวนการยุติธรรม และสร้างความปรองดองสมานฉันท์

วันศุกร์ที่ 23 มิถุนายน 2560
การขับเคลื่อนและปฏิรูปด้านระบบราชการ กฎหมาย กระบวนการยุติธรรม และสร้างความปรองดองสมานฉันท์
นายวิษณุ เครืองาม รองนายกรัฐมนตรี เป็นประธานการประชุมคณะกรรมการขับเคลื่อนและปฏิรูปการบริหารราชการแผ่นดินคณะที่ ๓ คณะกรรมการขับเคลื่อนและปฏิรูปด้านระบบราชการ กฎหมาย กระบวนการยุติธรรม และสร้างความปรองดองสมานฉันท์ ครั้งที่ ๑/๒๕๖๐
เมื่อวันพฤหัสบดีที่ ๒๒ มิถุนายน ๒๕๖๐ เวลา ๑๐.๓๐ น.
นายวิษณุ เครืองาม รองนายกรัฐมนตรี
เป็นประธานการประชุมคณะกรรมการขับเคลื่อนและปฏิรูปการบริหารราชการแผ่นดินคณะที่ ๓
คณะกรรมการขับเคลื่อนและปฏิรูปด้านระบบราชการ กฎหมาย กระบวนการยุติธรรม
และสร้างความปรองดองสมานฉันท์ ครั้งที่ ๑/๒๕๖๐
โดยที่ประชุมได้มีมติรับทราบผลการดำเนินงาน ดังนี้
๑) รายงานสถานะข้อเสนอประเด็นปฏิรูปตามแผนการปฏิรูปของสภาขับเคลื่อนการปฏิรูปประเทศ
๒) ข้อเสนอแนะเพื่อการขับเคลื่อนการปฏิรูปประเทศส่ง กขป. ๓ จำนวน ๓๗ เรื่อง
๓) แนวทางการจัดทำร่างกฎหมายให้เป็นไปตามรัฐธรรมนูญแห่งไทย (มาตรา ๒๖ ของรัฐธรรมนูญ)
๔) แนวทางการจัดทำและเสนอร่างกฎหมายตามบทบัญญัติมาตรา ๗๗ ของรัฐธรรมนูญแห่งราชอาณาจักรไทย
๕) รายงานผลการติดตามการดำเนินการตามรัฐธรรมนูญ
๖) การจัดทำงบประมาณในลักษณะบูรณาการ ด้านการปฏิรูปกฎหมายและพัฒนากระบวนการยุติธรรม
๗) ข้อเสนอในการปรับปรุงกฎหมายเกี่ยวกับโทษประหารชีวิตและหลักสิทธิมนุษยชน
๘) กรอบการวิจัยด้านการพัฒนากระบวนการยุติธรรม
๙) แนวทางการเตรียมบุคลากรก่อนเข้าสู่กระบวนการยุติธรรมและพัฒนาบุคลากรในกระบวนการยุติธรรม
๑๐) แนวทางการเผยแพร่กฎหมายเพื่อสร้างการรับรู้ให้แก่ประชาชนและหน่วยงานภาครัฐ
๑๑) กรอบแนวทางในการป้องกันอาชญากรรมที่มีประสิทธิภาพ
๑๒) ข้อเสนอการปฏิรูปกิจการตำรวจ
๑๓) การแต่งตั้งคณะกรรมการพัฒนาการบริหารงานยุติธรรมระดับจังหวัด
โดยมีนายถาวร พรหมมีชัย เลขานุการรัฐมนตรีว่าการกระทรวงยุติธรรม
พร้อมด้วยศาสตราจารย์พิเศษ วิศิษฏ์ วิศิษฏ์สรอรรถ ปลัดกระทรวงยุติธรรม
นายวัลลภ นาคบัว ผู้อำนวยการสำนักงานกิจการยุติธรรม
ตลอดจนคณะกรรมการฯ และผู้เกี่ยวข้อง เข้าร่วมประชุมฯ
ณ ทำเนียบรัฐบาล

ที่มา : http://www.thaigov.go.th/news/contents/details/4751
