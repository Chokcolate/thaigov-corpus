รัฐบาลไทย-ข่าวทำเนียบรัฐบาล-ยธ.วางแนวทางฟื้นฟูสมรรถภาพผู้ติดยาเสพติด

วันจันทร์ที่ 27 มีนาคม 2560
ยธ.วางแนวทางฟื้นฟูสมรรถภาพผู้ติดยาเสพติด
นายชาญเชาวน์ ไชยานุกิจ ปลัดกระทรวงยุติธรรม เป็นประธานการประชุมคณะกรรมการฟื้นฟูสมรรถภาพผู้ติดยาเสพติด ครั้งที่ ๑/๒๕๖๐
เมื่อวันจันทร์ที่ ๒๗ มีนาคม ๒๕๖๐ เวลา ๑๓.๓๐ น.
นายชาญเชาวน์ ไชยานุกิจ ปลัดกระทรวงยุติธรรม
เป็นประธานการประชุมคณะกรรมการฟื้นฟูสมรรถภาพผู้ติดยาเสพติด ครั้งที่ ๑/๒๕๖๐
โดยที่ประชุมได้ร่วมกันหารือในประเด็นต่างๆ อาทิ
ติดตามการดำเนินงานฟื้นฟูสมรรถภาพผู้ติดยาเสพติด
ในช่วงที่ผ่านมา และวางแนวทางการบริหารจัดการคดีคั่งค้าง
และการติดตามผู้เข้ารับการฟื้นฟูสมรรถภาพฯ ที่ผิดเงื่อนไขการเข้ารับบำบัด
การพิจารณาแต่งตั้งอนุกรรมการในคณะอนุกรรมการฟื้นฟูสมรรถภาพผู้ติดยาเสพติด
ตามพระราชบัญญัติฟื้นฟูสมรรถภาพผู้ติดยาเสพติด พ.ศ. ๒๕๔๕
พร้อมทั้งการประกาศให้สถานกักขังจังหวัดสกลนครแห่งใหม่เป็นสถานที่เพื่อการควบคุมตัว
และสถานที่เพื่อการตรวจพิสูจน์
ตามพระราชบัญญัติฟื้นฟูสมรรถภาพผู้ติดยาเสพติด พ.ศ.๒๕๔๕
โดยมี พันตำรวจเอก ณรัชต์ เศวตนันทน์ อธิบดีกรมคุมประพฤติ
และผู้ที่เกี่ยวข้อง เข้าร่วมฯ
ณ ห้องประชุมกระทรวงยุติธรรม ๑ ชั้น ๙ อาคารราชบุรีดิเรกฤทธิ์
ศูนย์ราชการเฉลิมพระเกียรติฯ กรุงเทพฯ

ที่มา : http://www.thaigov.go.th/news/contents/details/2669
