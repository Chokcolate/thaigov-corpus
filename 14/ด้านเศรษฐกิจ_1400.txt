รัฐบาลไทย-ข่าวทำเนียบรัฐบาล-บสย. –กรุงไทย ผนึกความร่วมมือผลักดัน SMEs เข้าถึงแหล่งทุน

วันศุกร์ที่ 29 กันยายน 2560
บสย. –กรุงไทย ผนึกความร่วมมือผลักดัน SMEs เข้าถึงแหล่งทุน
บรรษัทประกันสินเชื่ออุตสาหกรรมขนาดย่อม (บสย.) และธนาคารกรุงไทย จำกัด (มหาชน) ผนึกความร่วมมือผลักดัน SMEs เข้าถึงแหล่งทุน “สินเชื่อช่วยเหลือ SMEs เข้าถึงแหล่งเงินทุนโดยใช้ บสย.ค้ำประกัน”
โดยวันนี้ (29 ก.ย.) ณ ธนาคารกรุงไทย สำนักงานใหญ่ นายนิธิศ มนุญพร กรรมการและผู้จัดการทั่วไป บรรษัทประกันสินเชื่ออุตสาหกรรมขนาดย่อม (บสย.) พร้อมด้วย นายปฏิเวช สันตะวานนท์ ผู้ช่วยกรรมการผู้จัดการใหญ่อาวุโส ผู้บริหารสายงาน สายงานธุรกิจขนาดกลาง ธนาคารกรุงไทย จำกัด (มหาชน) เดินหน้าความร่วมมือ ให้ความช่วยเหลือผู้ประกอบการ SMEs เข้าถึงสินเชื่อธนาคารกรุงไทย ภายใต้ชื่อ “สินเชื่อ ช่วยเหลือ SMEs เข้าถึงแหล่งเงินทุน โดยใช้ บสย. ค้ำประกัน” ผ่านโครงการค้ำประกันสินเชื่อ SMEs ทวีทุน (PGS 6) ปรับปรุงใหม่ โดยมอบสิทธิประโยชน์ 4 คุ้ม ดังนี้
คุ้มที่ 1 ฟรีค่าธรรมเนียมค้ำประกันสินเชื่อ บสย. 4 ปี
คุ้มที่ 2 วงเงินเพิ่ม 20% สำหรับลูกค้าของธนาคารกรุงไทย โดยมี บสย.ค้ำประกันสินเชื่อ
คุ้มที่ 3 อัตราดอกเบี้ยต่ำ 6% ระยะเวลา 6 เดือน สำหรับลูกค้าที่ใช้ บสย.ค้ำประกัน
คุ้มที่ 4 ปลอดเงินต้น 12 เดือน
ทั้งนี้ ผู้ประกอบการ SMEs สามารถสมัคร ขอสินเชื่อได้ที่สำนักงานธุรกิจและที่สาขาของธนาคารกรุงไทย ทุกสาขาทั่วประเทศ ตั้งแต่วันนี้ -29 ธันวาคม 2560
บรรษัทประกันสินเชื่ออุตสาหกรรมขนาดย่อม ศูนย์ลูกค้าสัมพันธ์ 0-2890-9999
ชนิญญา สันสมภาค 081-860-7477 chaninya@tcg.or.th www.tcg.or.th
ศรัญยู ตันติเสรี 091-771-2885 saranyu@tcg.or.th www.facebook.com/tcg.or.th
วิชุดา ก้องกีรติ 089-605-9870 wichuda@tcg.or.th

ที่มา : http://www.thaigov.go.th/news/contents/details/7087
