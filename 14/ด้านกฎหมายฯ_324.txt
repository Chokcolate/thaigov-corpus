รัฐบาลไทย-ข่าวทำเนียบรัฐบาล-“ยุติธรรม” หารือหน่วยงานที่เกี่ยวข้อง พิจารณาร่างรายงานข้อมูล  ด้านการต่อต้านการละเมิดทางเพศออนไลน์

วันพุธที่ 22 พฤศจิกายน 2560
“ยุติธรรม” หารือหน่วยงานที่เกี่ยวข้อง พิจารณาร่างรายงานข้อมูล  ด้านการต่อต้านการละเมิดทางเพศออนไลน์
นายวิทยา สุริยะวงค์ รองปลัดกระทรวงยุติธรรม เป็นประธานการประชุมเพื่อพิจารณาร่างรายงานข้อมูลของประเทศประจำปี ๒๕๖๐/๒๕๖๑
ในวันพุธที่ ๒๒ พฤศจิกายน ๒๕๖๐ เวลา ๑๓.๓๐ น.
นายวิทยา สุริยะวงค์ รองปลัดกระทรวงยุติธรรม
เป็นประธานการประชุมเพื่อพิจารณาร่างรายงานข้อมูลของประเทศประจำปี ๒๕๖๐/๒๕๖๑
(National Reporting Survey ๒๐๑๗/๑๘)
โดยมีผู้แทนจากหน่วยงานที่เกี่ยวข้องเข้าร่วมประชุมฯ
ณ ห้องประชุมกระทรวงยุติธรรม ๑ ชั้น ๙
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพฯ
รองปลัดกระทรวงยุติธรรม กล่าวว่า การประชุมในครั้งนี้
มีวัตถุประสงค์เพื่อให้หน่วยงานที่เกี่ยวข้องร่วมกันพิจารณาร่างรายงานข้อมูลของประเทศ
ประจำปี ๒๕๖๐/๒๕๖๑ (National Reporting Survey ๒๐๑๗/๑๘)
ซึ่งเป็นการจัดทำรายงานข้อมูลประเทศไทย ด้านการต่อต้านการละเมิดทางเพศออนไลน์
จำนวน ๖ หมวด ได้แก่ ๑) มาตรการป้องกันการละเมิดทางเพศ
๒) การให้ความสำคัญต่อเหยื่อในกระบวนการสืบสวน สอบสวน และการดำเนินการต่อผู้กระทำผิด
๓) การเข้าถึงการให้ความช่วยเหลือเหยื่อในกระบวนการสืบสวน สอบสวน และการดำเนินคดีทางอาญา
๔) การส่งเสริมให้เด็กได้รับข้อมูลเกี่ยวกับการป้องกันตัวเองจากการถูกละเมิดทางเพศออนไลน์
๕) การประสานความร่วมมือกับภาคเอกชนและผู้ให้บริการอินเตอร์เน็ต ในการรายงาน สกัด
และลบภาพวัตถุลามกอนาจารในอินเตอร์เน็ต
และ ๖) ความร่วมมือกับสื่อสาธารณะในการสร้างความตระหนักรู้เกี่ยวกับการละเมิดทางเพศเด็ก
ทั้งนี้ เพื่อที่กระทรวงยุติธรรมจะได้นำข้อมูลดังกล่าวไปประกอบการจัดทำ
รายงาน ข้อมูลของประเทศ ประจำปี ๒๕๖๐/๒๕๖๑ (National Reporting Survey ๒๐๑๗/๑๘) ต่อไป

ที่มา : http://www.thaigov.go.th/news/contents/details/8290
