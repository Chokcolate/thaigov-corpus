รัฐบาลไทย-ข่าวทำเนียบรัฐบาล-วันธรรมสวนะ (วันพระ) ณ วัดพระเชตุพนวิมลมังคลาราม เขตพระนคร กรุงเทพมหานคร

วันพฤหัสบดีที่ 23 มีนาคม 2560
วันธรรมสวนะ (วันพระ) ณ วัดพระเชตุพนวิมลมังคลาราม เขตพระนคร กรุงเทพมหานคร
วันธรรมสวนะ (วันพระ) ณ วัดพระเชตุพนวิมลมังคลาราม เขตพระนคร กรุงเทพมหานคร
วันจันทร์ที่ ๒๐ มีนาคม ๒๕๖๐ ตรงกับวันธรรมสวนะ (วันพระ) เเรม ๘ ค่ำ เดือน ๔ เวลา ๐๙.๓๐ น. พลเอกธนะศักดิ์ ปฏิมาประกร รองนายกรัฐมนตรี เป็นประธานฝ่ายฆราวาส พร้อมด้วย นายวีระ โรจน์พจนรัตน์ รัฐมนตรีว่าการกระทรวงวัฒนธรรม นายกฤษศญพงษ์ ศิริ ปลัดกระทรวงวัฒนธรรม ดร.พงศ์ศักติฐ์ เสมสันต์ ที่ปรึกษารัฐมนตรีว่าการกระทรวงวัฒนธรรม ดร.ฉวีรัตน์ เกษตรสุนทร ผู้ช่วยรัฐมนตรีประจำกระทรวงวัฒนธรรม นายปรารพ เหล่าวานิช เลขานุการรัฐมนตรีว่าการกระทรวงวัฒนธรรม นายมานัส ทารัตน์ใจ อธิบดีกรมการศาสนา ผู้บริหารระดับสูงกระทรวงวัฒนธรรม หน่วยงานภาครัฐเเละเอกชน สื่อมวลชน ผู้บริหาร เเละเจ้าหน้าที่กรมการศาสนา เข้าร่วมสวดมนต์ทำวัตรเช้า ฟังพระธรรม โดยมี พระเทพวีราภรณ์ เจ้าอาวาสวัดพระเชตุพนวิมลมังคลาราม เป็นประธานสงฆ์ เเละ พระครูวินัยธร กิตติศักดิ์ โคตมสิสฺโส เป็นองค์แสดงพระธรรมเทศนา ณ วัดพระเชตุพนวิมลมังคลาราม เขตพระนคร กรุงเทพมหานคร
กรมการศาสนา กระทรวงวัฒนธรรม ได้ฟื้นฟูโครงการเข้าวัดปฎิบัติธรรมวันธรรมสวนะขึ้น โดยได้ตระหนักถึงความต้องการของพุทธศาสนิกชนที่ต้องการเข้าวัดปฎิบัติธรรมในวันธรรมสวนะเป็นการส่งเสริมให้ประชาชนได้ใกล้ชิดพระพุทธศาสนา ได้รับฟังเเละน้อมนำหลักธรรมคำสอนของพระพุทธศาสนามากล่อมเกลาจิตใจ นำมาปรับใช้ในการดำรงชีวิตประจำวัน และร่วมรณรงค์ให้ประชาชน นุ่งขาว รักษาศีล ๕ ทุกวันพระ

ที่มา : http://www.thaigov.go.th/news/contents/details/2541
