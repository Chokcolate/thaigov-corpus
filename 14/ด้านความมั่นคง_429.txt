รัฐบาลไทย-ข่าวทำเนียบรัฐบาล-กระทรวงมหาดไทย ให้การต้อนรับและบรรยายพิเศษให้แก่ข้าราชการโครงการ International Center for Development Communication (ICDC) จากประเทศบังกลาเทศ

วันอังคารที่ 28 พฤศจิกายน 2560
กระทรวงมหาดไทย ให้การต้อนรับและบรรยายพิเศษให้แก่ข้าราชการโครงการ International Center for Development Communication (ICDC) จากประเทศบังกลาเทศ
กระทรวงมหาดไทย ให้การต้อนรับและบรรยายพิเศษให้แก่ข้าราชการโครงการ International Center for Development Communication (ICDC) จากประเทศบังกลาเทศ
วันนี้ (28 พ.ย.60) เวลา 10:00 น. นายบุญธรรม เลิศสุขีเกษม รองปลัดกระทรวงมหาดไทย เป็นประธานกล่าวต้อนรับข้าราชการผู้เข้ารับการอบรมโครงการ International Center for Development Communication (ICDC) หลักสูตร Project Appraisal and Risk Management จากประเทศบังกลาเทศ โดยมี ผู้บริหารกระทรวงมหาดไทย และผู้บริหารกรมการพัฒนาชุมชนร่วมให้การต้อนรับและบรรยายสรุป
การอบรมในครั้งนี้ สำนักส่งเสริมและฝึกอบรม มหาวิทยาลัยเกษตรศาสตร์จัดขึ้น โดยมีวัตถุประสงค์เพื่อฝึกอบรมและศึกษาดูงานด้านการบริหารจัดการภายในของภาครัฐให้แก่ข้าราชการของประเทศบังกลาเทศในโครงการ International Center for Development Communication (ICDC) หลักสูตร Project Appraisal and Risk Management โดยมุ่งเน้นเรียนรู้งานจากสถานที่ราชการที่เป็นหน่วยงานยุทธศาสตร์ของประเทศ จึงได้ร่วมกับกระทรวงมหาดไทย จัดให้มีการศึกษาดูงานขึ้น ซึ่งกระทรวงมหาดไทย โดยสำนักงานปลัดกระทรวงมหาดไทย และกรมการพัฒนาชุมชน ได้จัดบรรยายสรุปในหัวข้อ "การบริหารราชการของกระทรวงมหาดไทยในภาพรวมและการสนับสนุนให้เกิดการพัฒนาชุมชน" ให้แก่ผู้เข้ารับการอบรมฯ ดังกล่าว.
ครั้งที่ 182/2560
กองสารนิเทศ สำนักงานปลัดกระทรวงมหาดไทย
โทร. 0-22224131-2

ที่มา : http://www.thaigov.go.th/news/contents/details/8422
