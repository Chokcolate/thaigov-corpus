รัฐบาลไทย-ข่าวทำเนียบรัฐบาล-ทส. ขับเคลื่อนโครงการ “ป่าในเมือง” เปิดตัว “ป่าชายเลนพระเจดีย์กลางน้ำ อัญมณีหนึ่งเดียวในระยอง”

วันจันทร์ที่ 22 มกราคม 2561
ทส. ขับเคลื่อนโครงการ “ป่าในเมือง” เปิดตัว “ป่าชายเลนพระเจดีย์กลางน้ำ อัญมณีหนึ่งเดียวในระยอง”
ทส. ขับเคลื่อนโครงการ “ป่าในเมือง” เปิดตัว “ป่าชายเลนพระเจดีย์กลางน้ำ อัญมณีหนึ่งเดียวในระยอง”
เมื่อวันที่ ๒๑ มกราคม ๒๕๖๑ กระทรวงทรัพยากรธรรมชาติและสิ่งแวดล้อม โดย กรมทรัพยากรทางทะเลและชายฝั่ง เปิดโครงการป่าในเมืองจังหวัดระยอง “ป่าชายเลนพระเจดีย์กลางน้ำ อัญมณีหนึ่งเดียวในระยอง” ณ สวนสาธารณะโขดปอ เพื่อเพิ่มพื้นที่ป่าหรือพื้นที่สีเขียว เป็นแหล่งศึกษาธรรมชาติ และท่องเที่ยวเชิงนิเวศน์
โดยโครงการดังกล่าว เป็นการพัฒนาพื้นที่ป่าชายเลนบริเวณปากแม่น้ำระยอง ท้องที่ ต.ปากน้ำ และ ต.เนินพระ อ.เมือง จ.ระยอง มีพื้นที่รวมทั้งสิ้นจำนวน ๕๐๐ ไร่ ภายใต้ความร่วมมือระหว่างหน่วยงานภาครัฐ ภาคประชาชน องค์กรปกครองส่วนท้องถิ่น และภาคเอกชน
ในการนี้ ได้รับเกียรติจาก พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานในพิธีเปิดและมอบป้ายโครงการป่าในเมืองจังหวัดระยอง จากนั้นได้ปลูกต้นไม้ชายฝั่ง(ต้นลำภู) ปล่อยปลา และเสวนาในเรื่อง “แนวทางการบริหารจัดการร่วมกันกับโครงการป่าในเมือง” ระหว่างหน่วยงานภาครัฐ องค์กรปกครองส่วนท้องถิ่น ภาคประชาชาชน และภาคเอกชนในพื้นที่

ที่มา : http://www.thaigov.go.th/news/contents/details/9530
