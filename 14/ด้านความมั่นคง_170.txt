รัฐบาลไทย-ข่าวทำเนียบรัฐบาล-ทส. เปิดโครงการฝึกอบรมฯ กิจกรรมดำน้ำตื้น (Snorkeling) ในเขตอุทยานแห่งชาติทางทะเล

วันพุธที่ 28 มิถุนายน 2560
ทส. เปิดโครงการฝึกอบรมฯ กิจกรรมดำน้ำตื้น (Snorkeling) ในเขตอุทยานแห่งชาติทางทะเล
กระทรวงทรัพยากรธรรมชาติและสิ่งแวดล้อม เปิดโครงการฝึกอบรมหลักสูตรการจัดการและมาตรฐานความปลอดภัยในการประกอบกิจกรรมดำน้ำตื้น (Snorkeling) ในเขตอุทยานแห่งชาติทางทะเล
วันที่ 28 มิ.ย.60 เวลา 13.30 น. พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานเปิดโครงการฝึกอบรมหลักสูตรการจัดการและมาตรฐานความปลอดภัยในการประกอบกิจกรรมดำน้ำตื้น (Snorkeling) ในเขตอุทยานแห่งชาติทางทะเล โดยมี นายธัญญา เนติธรรมกุล อธิบดีกรมอุทยานแห่งชาติฯ นายปิ่นสักก์ สุรัสวดี รองอธิบดีกรมอุทยานแห่งชาติฯ ดร.ธรณ์ ธำรงนาวาสวัสดิ์ รองคณบดีคณะประมง มหาวิทยาลัยเกษตรศาสตร์ วิทยาเขตบางเขน นายทรงธรรม สุขสว่าง ผอ.สอช. นายสุพจน์ เพริดพริ้ง ผอ.สบอ.5 นายธนโรจน์ โพธิสาโร ผอ.สบอ. 4 นายณัฐพล รัตนพันธ์ ผอ.ส่วนอุทยานแห่งชาติทางทะเล และผู้เข้ารับการฝึกที่เป็นข้าราชการ ลูกจ้างประจำ ลูกจ้าง เจ้าหน้าที่ที่ปฏิบัติงานประจำอุทยานแห่งชาติทางทะเล มัคคุเทศก์ และผู้ประกอบการ ตลอดจนผู้เกี่ยวข้อง จำนวน 2 รุ่น รุ่นละ 40 คน ณ อุทยานแห่งชาติสิรินาถ จ.ภูเก็ต

ที่มา : http://www.thaigov.go.th/news/contents/details/4860
