รัฐบาลไทย-ข่าวทำเนียบรัฐบาล-กฎหมายใหม่ในการขอใบขับขี่ เพิ่มความปลอดภัยแก่ผู้ใช้รถใช้ถนน

วันพฤหัสบดีที่ 23 มีนาคม 2560
กฎหมายใหม่ในการขอใบขับขี่ เพิ่มความปลอดภัยแก่ผู้ใช้รถใช้ถนน
รัฐบาลเตรียมออกกฎหมายใหม่ในการขอทำใบอนุญาตขับขี่ เน้นการปลูกฝังวินัยในการขับขี่แก่ผู้ใช้รถ รวมทั้งได้เพิ่มทางเลือกให้กับประชาชนในการเข้ารับการอบรมและทดสอบขับขี่
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเตรียมออกกฎหมายใหม่ในการขอทำใบอนุญาตขับขี่ โดยเพิ่มชั่วโมงการอบรมจากเดิม 5 ชั่วโมง เป็น 15 ชั่วโมง เพื่อเน้นการปลูกฝังวินัยในการขับขี่แก่ผู้ใช้รถ รวมทั้งได้เพิ่มทางเลือกให้กับประชาชนในการเข้ารับการอบรมและทดสอบขับขี่ โดยสามารถเลือกใช้บริการได้ทั้งที่กรมการขนส่งทางบกส่วนกลาง สำนักงานขนส่งจังหวัดทุกจังหวัด โรงเรียนการขนส่ง จ.ชัยภูมิ จ.เพชรบูรณ์ จ.ชลบุรี จ.ปทุมธานี และกรุงเทพฯ  รวมถึงโรงเรียนสอนขับรถเอกชนที่ได้รับการรับรองจากกรมการขนส่งทางบกจำนวน 90 แห่งทั่วประเทศ โดยย้ำว่าการตัดสินใจเลือกรับบริการนั้นขึ้นอยู่กับความพึงพอใจของประชาชนแต่ละราย ทั้งนี้ เพื่อเพิ่มความสะดวกรวดเร็วภายใต้มาตรฐานเดียวกัน และยกระดับความปลอดภัยในชีวิตและทรัพย์สินของผู้ใช้รถใช้ถนน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/2620
