รัฐบาลไทย-ข่าวทำเนียบรัฐบาล-รัฐบาลใช้มาตรการภาษีจูงใจผู้มีความสามารถสูงระดับโลก ใน 10 อุตสาหกรรมเป้าหมาย

วันศุกร์ที่ 17 มีนาคม 2560
รัฐบาลใช้มาตรการภาษีจูงใจผู้มีความสามารถสูงระดับโลก ใน 10 อุตสาหกรรมเป้าหมาย
รัฐบาลอนุมัติมาตรการภาษีเพื่อจูงใจผู้มีความสามารถสูงระดับโลกทั้งผู้บริหาร ผู้เชี่ยวชาญ และนักวิจัยในกลุ่มอุตสาหกรรมเป้าหมาย
ต่อจากนี้ไป ขอเชิญรับฟังไทยคู่ฟ้า ครับ
รัฐบาลอนุมัติมาตรการภาษีเพื่อจูงใจผู้มีความสามารถสูงระดับโลกทั้งผู้บริหาร ผู้เชี่ยวชาญ และนักวิจัยในกลุ่มอุตสาหกรรมเป้าหมาย เช่น อุตสาหกรรมยานยนต์สมัยใหม่ อุตสาหกรรมอิเล็กทรอนิกส์อัจริยะ ให้ย้ายถิ่นฐานเข้ามาทำงานในประเทศไทยโดยเฉพาะในพื้นที่ระเบียงเศรษฐกิจพิเศษภาคตะวันออกซึ่งเป็นพื้นที่ที่มีศักยภาพสูง ที่รัฐบาลส่งเสริมให้เกิดการลงทุนรอบใหม่ โดยจะได้รับสิทธิลดอัตราภาษีเงินได้บุคคลธรรมดาร้อยละ 17 หรือใช้หลักเกณฑ์หักลดหย่อนตามปกติ ไม่กระทบต่อค่าตอบแทนที่เคยได้รับในต่างประเทศ และไม่เกิดความเหลื่อมล้ำกับคนไทยหรือชาวต่างชาติที่ทำงานอยู่ในปัจจุบัน ทั้งนี้ มาตรการดังกล่าวจะทำให้เกิดการถ่ายทอดองค์ความรู้และช่วยยกระดับศักยภาพในการแข่งขันของไทยให้มากขึ้น
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/2458
