รัฐบาลไทย-ข่าวทำเนียบรัฐบาล-พิธีลงนามความร่วมมือระหว่าง EEC สมาคมธนาคารไทย และธนาคาร ICBC  สนับสนุนนักลงทุนจีนมาลงทุนใน EEC

วันศุกร์ที่ 26 พฤษภาคม 2560
พิธีลงนามความร่วมมือระหว่าง EEC สมาคมธนาคารไทย และธนาคาร ICBC  สนับสนุนนักลงทุนจีนมาลงทุนใน EEC
รมต.ก.อุตฯ เป็นสักขีพยานพิธีลงนามความร่วมมือระหว่าง EEC สมาคมธนาคารไทย และธนาคาร ICBC  สนับสนุนนักลงทุนจีนมาลงทุนใน EEC
วันนี้ (26 พฤษภาคม 2560) นายอุตตม สาวนายน รัฐมนตรีว่าการกระทรวงอุตสาหกรรม นายสมชาย หาญหิรัญ ปลัดกระทรวงอุตสาหกรรม ร่วมเป็นสักขีพยานในพิธีลงนามความร่วมมือระหว่างสำนักงานเพื่อการพัฒนาระเบียงเศรษฐกิจพิเศษภาคตะวันออก สมาคมธนาคารไทย และธนาคาร Industrial and Commercial Bank of China Limited (ICBC) ณ อาคารสำนักงานปลัดกระทรวงอุตสาหกรรม เพื่อสนับสนุนให้นักธุรกิจจีนเข้ามาลงทุนในพื้นที่ระเบียงเศรษฐกิจภาคตะวันออก (อีอีซี) ซึ่งเป็นการแสดงถึงความตั้งใจของ ICBC และพันธมิตรเครือข่ายภายในประเทศไทย รวมทั้งสมาคมธนาคารไทยที่จะทำงานร่วมกันกับสำนักงานเพื่อการพัฒนาระเบียงเศรษฐกิจพิเศษภาคตะวันออก เพื่อดึงดูดนักลงทุนจีนที่มีศักยภาพให้มาลงทุนในพื้นที่อีอีซี โดยเริ่มจากการคัดกรองนักลงทุนที่มีขีดความสามารถในการเข้ามาลงทุนในกลุ่ม 10 อุตสาหกรรมเป้าหมายของไทยให้เข้ามาลงทุนพื้นที่อีอีซี

ที่มา : http://www.thaigov.go.th/news/contents/details/4054
