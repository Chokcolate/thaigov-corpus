รัฐบาลไทย-ข่าวทำเนียบรัฐบาล-ครม.อนุมัติแต่งตั้งศึกษาธิการภาค 3 ราย

วันพฤหัสบดีที่ 4 พฤษภาคม 2560
ครม.อนุมัติแต่งตั้งศึกษาธิการภาค 3 ราย
ผลการประชุมคณะรัฐมนตรี เมื่อวันอังคารที่ 2 พฤษภาคม 2560 ในส่วนที่เกี่ยวข้องกับกระทรวงศึกษาธิการ คือ มีมติอนุมัติตามที่กระทรวงศึกษาธิการเสนอแต่งตั้งข้าราชการพลเรือนสามัญ สังกัดกระทรวงศึกษาธิการ ให้ดำรงตำแหน่งประเภทบริหารระดับสูง จำนวน 3 ราย
1. นายวีระกุล อรัณยะนาค ผู้ตรวจราชการกระทรวงศึกษาธิการ ดำรงตำแหน่ง ศึกษาธิการภาค สำนักงานศึกษาธิการภาค 1 (ปทุมธานี) สำนักงานปลัดกระทรวง กระทรวงศึกษาธิการ
2. นายพิธาน พื้นทอง ที่ปรึกษาด้านพัฒนาระบบเครือข่ายและการมีส่วนร่วม สำนักงานคณะกรรมการการศึกษาขั้นพื้นฐาน ดำรงตำแหน่ง ศึกษาธิการภาค สำนักงานศึกษาธิการภาค 4 (ราชบุรี) สำนักงานปลัดกระทรวง กระทรวงศึกษาธิการ
3. นายพีระ รัตนวิจิตร ที่ปรึกษาด้านมาตรฐานการศึกษา สำนักงานคณะกรรมการการศึกษาขั้นพื้นฐาน ดำรงตำแหน่ง ศึกษาธิการภาค สำนักงานศึกษาธิการภาค 9 (ชลบุรี) สำนักงานปลัดกระทรวง กระทรวงศึกษาธิการ
ทั้งนี้ ตั้งแต่วันที่ทรงพระกรุณาโปรดเกล้าโปรดกระหม่อมแต่งตั้งเป็นต้นไป เพื่อให้เป็นไปตามคำสั่งหัวหน้าคณะรักษาความสงบแห่งชาติ ที่ 1/2560 เรื่อง การแก้ไขปัญหาการบริหารงานบุคคลของกระทรวงศึกษาธิการ ลงวันที่ 10 มกราคม 2560 ที่ให้กระทรวงศึกษาธิการมีตำแหน่งศึกษาธิการภาค เป็นตำแหน่งประเภทบริหารระดับสูง โดย ก.พ. ได้มีมติรับทราบการกำหนดตำแหน่งดังกล่าว และรองนายกรัฐมนตรี (พล.อ.อ.ประจิน จั่นตอง) กำกับการบริหารราชการกระทรวงศึกษาธิการ ได้ให้ความเห็นชอบด้วยแล้ว

ที่มา : http://www.thaigov.go.th/news/contents/details/3491
