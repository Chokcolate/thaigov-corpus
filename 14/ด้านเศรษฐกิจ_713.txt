รัฐบาลไทย-ข่าวทำเนียบรัฐบาล-ดร.อรรชกา พบปะ ประชาคมวิสาหกิจเริ่มต้น หารือผลักดันธุรกิจ Startup

วันพฤหัสบดีที่ 22 มิถุนายน 2560
ดร.อรรชกา พบปะ ประชาคมวิสาหกิจเริ่มต้น หารือผลักดันธุรกิจ Startup
รัฐมนตรีว่าการกระทรวงวิทยาศาสตร์และเทคโนโลยี พร้อมด้วย นายพันธุ์อาจ ชัยรัตน์ ผู้อำนวยการสำนักงานนวัตกรรมแห่งชาติ (องค์การมหาชน) พบปะกับ ประชาคมวิสาหกิจเริ่มต้น(Startup)
22 มิถุนายน 2560 ดร.อรรชกา สีบุญเรือง รัฐมนตรีว่าการกระทรวงวิทยาศาสตร์และเทคโนโลยี พร้อมด้วย นายพันธุ์อาจ ชัยรัตน์ ผู้อำนวยการสำนักงานนวัตกรรมแห่งชาติ (องค์การมหาชน) พบปะกับ ประชาคมวิสาหกิจเริ่มต้น(Startup) นำโดย นายวัชระ เอมวัฒน์ นายกสมาคมการค้าเพื่อส่งเสริมผู้ประกอบการเทคโนโลยีรายใหม่ , นายธนพงษ์ ณ ระนอง ผู้แทนสมาคมไทยผู้ประกอบธุรกิจเงินร่วมลงทุน และนายราชิต ไชยรัตน์ คณะทำงานแก้ไขกฎหมาย ร่วมหารือแนวทางการดำเนินงานและสนับสนุน Startup ในการพัฒนาประเทศ เพื่อสร้างเป้าหมายภายในปี 2020 ณ สำนักงานนวัตกรรมแห่งชาติ (องค์การมหาชน)
ดร.อรรชกา สีบุญเรือง รัฐมนตรีว่าการกระทรวงวิทยาศาสตร์และเทคโนโลยี เผยว่า " รัฐบาลมีมาตรการสนับสนุนธุรกิจที่ใช้เทคโนโลยีและนวัตกรรมในการดำเนินธุรกิจ (Startup) หลายอย่างในอนาคตอาจจะต้องมีกฎหมายที่เข้ามารองรับกลุ่มธุรกิจ Startup ให้ชัดเจนซึ่งในปัจจุบัน สำนักงานนวัตกรรมแห่งชาติ หรือ สนช. ได้แบ่งธุรกิจ Startup ออกเป็น 9 กลุ่มด้วยกัน ได้แก่ ธุรกิจเกษตรและอาหาร , ธุรกิจการแพทย์และสาธารณสุข , ธุรกิจการเงินและการธนาคาร, ธุรกิจอุตสาหกรรมการศึกษา , ธุรกิจการท่องเที่ยว , ธุรกิจไลฟ์สไตล์ , ธุรกิจพาณิชยกรรมอิเล็กทรอนิกส์ , ธุรกิจภาครัฐ/การศึกษา และธุรกิจอสังหาริมทรัพย์  เพื่อไม่ให้เกิดการสับสน ในการที่จะสนับสนุนธุรกิจ Startup แต่ละประเภท เช่น ด้านการเงิน ก็จะมีกองทุนสนับสนุนธุรกิจที่อยู่ในช่วงกำลังพัฒนาร่วมไปถึงในกลุ่มของนักศึกษาที่จะก่อเกิดธุรกิจ Startup ในจำนวนที่เพียงพอกับนักลงทุน เพื่อพัฒนาตลาด Startup  ในประเทศไทย”

ที่มา : http://www.thaigov.go.th/news/contents/details/4727
