รัฐบาลไทย-ข่าวทำเนียบรัฐบาล-ปลัดกระทรวงดิจิทัลฯ เปิดการอบรมหลักสูตร “การพัฒนาวิทยากรแกนนำเพื่อการใช้ประโยชน์จากเน็ตประชารัฐ”

วันพุธที่ 22 พฤศจิกายน 2560
ปลัดกระทรวงดิจิทัลฯ เปิดการอบรมหลักสูตร “การพัฒนาวิทยากรแกนนำเพื่อการใช้ประโยชน์จากเน็ตประชารัฐ”
ปลัดกระทรวงดิจิทัลฯ
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานกล่าวเปิดการอบรมหลักสูตร “การพัฒนาวิทยากรแกนนำเพื่อการใช้ประโยชน์จากเน็ตประชารัฐ” ภายใต้โครงการยกระดับโครงสร้างพื้นฐานโทรคมนาคมเพื่อขับเคลื่อนเศรษฐกิจของประเทศ (เน็ตประชารัฐ) รุ่นที่ 1 โดยกระทรวงดิจิทัลฯ ร่วมกับสำนักงานส่งเสริมการศึกษานอกระบบและการศึกษาตามอัธยาศัย (กศน.) และสถาบันวิชาการทีโอทีจัดกิจกรรมการสร้างการรับรู้การใช้ประโยชน์จากเน็ตประชารัฐขึ้น เพื่อเพิ่มความรู้ด้านดิจิทัลและให้ข้อมูลเกี่ยวกับเน็ตประชารัฐ รวมทั้งการส่งเสริมการใช้งานเน็ตประชารัฐแก่วิทยากรแกนนำเน็ตประชารัฐ เพื่อให้ทำหน้าที่ในการสร้างความรู้ความเข้าใจเกี่ยวกับเน็ตประชารัฐและการใช้งานอินเทอร์เน็ตในระดับพื้นฐานให้กับกลุ่มผู้นำชุมชนจาก 24,700 หมู่บ้าน ตลอดจนสามารถต่อยอดการเรียนรู้และสร้างประโยชน์ได้ด้วยตนเอง พร้อมรับกับการเปลี่ยนแปลงเทคโนโลยีดิจิทัลที่รวดเร็วอย่างรู้เท่าทัน โดยการจัดอบรมหลักสูตรดังกล่าว แบ่งเป็น 5 รุ่น ใน 5 ภูมิภาคทั่วประเทศ สำหรับพิธีเปิดการอบรมฯ ครั้งนี้ จัดขึ้นเมื่อวันที่ 20 พฤศจิกายน 2560 ณ สถาบันวิชาการทีโอที ถนนงามวงศ์วาน อำเภอเมือง จังหวัดนนทบุรี
*************************

ที่มา : http://www.thaigov.go.th/news/contents/details/8285
