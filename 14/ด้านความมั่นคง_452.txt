รัฐบาลไทย-ข่าวทำเนียบรัฐบาล-ชาวแฟลต แห่ขอบคุณ“บิ๊กอู่”ขับเคลื่อนโครงการฟื้นฟูเมืองชุมชนดินแดงสำเร็จ

วันพฤหัสบดีที่ 7 ธันวาคม 2560
ชาวแฟลต แห่ขอบคุณ“บิ๊กอู่”ขับเคลื่อนโครงการฟื้นฟูเมืองชุมชนดินแดงสำเร็จ
พล.ต.อ.อดุลย์ แสงสิงแก้ว รมว.แรงงาน ให้การต้อนรับชาวชุมชนแฟลตดินแดง นำโดย นายสนิท คงมั่น ผู้นำชุมชนดินแดง รวมทั้งผู้นำศาสนามัสยิดมูฮายีรีน จนท.การเคหะแห่งชาติ และประชาชนชาวดินแดงกว่า ๕๐ คน ร่วมแสดงความยินดีและกล่าวขอบคุณเนื่องในโอกาสเข้ารับตำแหน่ง
พล.ต.อ.อดุลย์ แสงสิงแก้ว รัฐมนตรีว่าการกระทรวงแรงงาน ให้การต้อนรับชาวชุมชนแฟลตดินแดง นำโดย นายสนิท คงมั่น ผู้นำชุมชนดินแดง รวมทั้งผู้นำศาสนามัสยิดมูฮายีรีน เจ้าหน้าที่การเคหะแห่งชาติ และประชาชนชาวดินแดงกว่า ๕๐ คน เข้าร่วมแสดงความยินดีและกล่าวขอบคุณเนื่องในโอกาสรัฐมนตรีว่าการกระทรวงแรงงานเข้ารับตำแหน่ง ณ บริเวณโถงชั้นล่าง อาคารกระทรวงแรงงาน
โอกาสนี้ ผู้นำชุมชนดินแดงได้กล่าวขอบคุณที่รัฐมนตรีว่าการกระทรวงแรงงาน ได้ขับเคลื่อนโครงการฟื้นฟูเมืองชุมชนดินแดงให้เป็นผลสำเร็จ ซึ่งทำให้ปัจจุบันโครงการก่อสร้างมีความคืบหน้าตามแผนที่กำหนด โดยโครงการฟื้นฟูเมืองชุมชนดินแดงตามแผนแม่บทนั้นจะใช้ระยะเวลาดำเนินการ ๘ ปี (พ.ศ.๒๕๕๙-๒๕๖๗) จึงจะแล้วเสร็จสมบูรณ์
------------------------------
กองเผยแพร่และประชาสัมพันธ์/
ชนินทร เพ็ชรทับ – ข่าว/
สมภพ ศีลบุตร - ภาพ/
7 ธันวาคม 2560

ที่มา : http://www.thaigov.go.th/news/contents/details/8602
