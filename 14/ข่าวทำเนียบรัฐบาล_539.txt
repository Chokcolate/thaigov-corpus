รัฐบาลไทย-ข่าวทำเนียบรัฐบาล-นายกรัฐมนตรีห่วงมวลชนให้กำลังใจอดีตนายกรัฐมนตรี ในวันตัดสินคดี ขอให้ระมัดระวังอย่าทำอะไรผิดกฎหมาย

วันอังคารที่ 25 กรกฎาคม 2560
นายกรัฐมนตรีห่วงมวลชนให้กำลังใจอดีตนายกรัฐมนตรี ในวันตัดสินคดี ขอให้ระมัดระวังอย่าทำอะไรผิดกฎหมาย
นายกรัฐมนตรีห่วงมวลชนให้กำลังใจอดีตนายกรัฐมนตรี ในวันตัดสินคดี ขอให้ระมัดระวังอย่าทำอะไรผิดกฎหมาย
วันนี้ (25 กรกฎาคม 2560) เวลา 14.20 น. ณ บริเวณ ห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการเป็นประธานประชุมคณะรัฐมนตรีถึงการดูแลมวลชนที่จะมาให้กำลังใจนางสาวยิ่งลักษณ์ ชินวัตร อดีตนายกรัฐมนตรี และนายสมชาย วงษ์สวัสดิ์ อดีตนายกรัฐมนตรี ที่จะมีการตัดสินในวันที่ 25 สิงหาคม 2560 ว่า เป็นห่วงพี่น้องประชาชนที่เดินทางไปร่วมให้กำลังใจในวันตัดสิน ขอให้ระมัดระวัง ถ้าเกิดเหตุการณ์เดือนร้อนขึ้นมา ไม่สามารถจะช่วยอะไรได้  ซึ่งรัฐบาลจะไม่สะกัดกั้นประชาชน แต่ขอให้ประชาชนสะกัดกั้นใจตัวเองดีกว่า ไม่ว่าจะไปน้อยหรือไปมากก็ไม่มีผลต่อการตัดสิน ทั้งนี้ คดีความทุกคดีความตัดสินด้วยกระบวนการยุติธรรม ไม่ใช่คณะรักษาความสงบแห่งชาติเป็นผู้ตัดสิน ดังนั้นจึงขอให้สังคมเข้าใจว่า ถ้าไม่ได้ทำผิด จะถูกนำตัวเข้าสู่กระบวนการยุติธรรมได้อย่างไร  ซึ่งการมาชุมนุมนอกศาลถือว่าผิดกฏหมาย ดังนั้นอะไรที่ขัดแย้ง อยากให้เบากันบ้าง เพราะสุดท้ายคนที่เดือนร้อน คือ ประชาชน ติดคุกก่อนแกนนำ ขอให้แกนนำสงสารประชาชน แต่ประชาชนต้องห้ามใจตนเอง ซึ่งหากเดินทางมาศาล เดินทางเองไม่ผิด แต่หากมีการนำรถไปรับส่ง ถือว่ามีความผิดชัดเจน
----------------------------------

ที่มา : http://www.thaigov.go.th/news/contents/details/5460
