รัฐบาลไทย-ข่าวทำเนียบรัฐบาล-ปลัดกระทรวงดิจิทัลฯ ร่วมหารือกับประธานหอการค้าอเมริกัน หนุนขับเคลื่อนเศรษฐกิจดิจิทัล

วันจันทร์ที่ 6 พฤศจิกายน 2560
ปลัดกระทรวงดิจิทัลฯ ร่วมหารือกับประธานหอการค้าอเมริกัน หนุนขับเคลื่อนเศรษฐกิจดิจิทัล
ปลัดกระทรวงดิจิทัลฯ
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม (ดีอี) ร่วมประชุมกับ นายเจฟฟรีย์ ไนการ์ด (Mr.Jeffrey Nygaard) ประธานหอการค้าอเมริกัน และคณะ ในประเด็นเกี่ยวกับบทบาทของหอการค้าอเมริกันในประเทศไทย รวมถึงทิศทางและนโยบายสำคัญในด้านต่างๆ ของกระทรวงดิจิทัลฯ เช่น การพัฒนาระเบียงเศรษฐกิจพิเศษภาคตะวันออก (Eastern Economic Corridor : EEC) โดยเฉพาะในส่วนของเขตส่งเสริมอุตสาหกรรมและนวัตกรรมดิจิทัล (Digital Park) นโยบายเกี่ยวกับความน่าเชื่อถือทางอินเทอร์เน็ต (Trusted Internet) ความมั่นคงปลอดภัยทางไซเบอร์ (National Cyber Security) การพัฒนาทรัพยากรมนุษย์ (Human Resource Development) นโยบายด้านระบบการยืนยันตัวบุคคล (Unified Digital Identity Platform) รวมถึงสถานะและความคืบหน้าการปรับแก้ไขร่างกฎหมายคุ้มครองข้อมูลส่วนบุคคล ตลอดจนผลกระทบกับภาคธุรกิจ เมื่อวันที่ 2 พฤศจิกายน 2560 ณ ห้องประชุม ชั้น 8 อาคารรัฐประศาสนภักดี ศูนย์ราชการเฉลิมพระเกียรติ 80 พรรษาฯ ถนนแจ้งวัฒนะ เขตหลักสี่ กรุงเทพฯ
**************************

ที่มา : http://www.thaigov.go.th/news/contents/details/7830
