รัฐบาลไทย-ข่าวทำเนียบรัฐบาล-“ปลัดแรงงาน” ทดสอบระบบการทำงานศูนย์ฯ ต่างด้าว ย้ำ พร้อมเปิดบริการ 24 ก.ค.นี้

วันอาทิตย์ที่ 23 กรกฎาคม 2560
“ปลัดแรงงาน” ทดสอบระบบการทำงานศูนย์ฯ ต่างด้าว ย้ำ พร้อมเปิดบริการ 24 ก.ค.นี้
“ปลัดแรงงาน” ตรวจสอบความพร้อมศูนย์รับแจ้งการทำงานของคนต่างด้าว มั่นใจทุกศูนย์ฯ พร้อมให้บริการทั่วประเทศวันพรุ่งนี้ (24 ก.ค.60) เปิดรับบัตรคิวเวลา 07.30 น. ย้ำ “รัฐมนตรีแรงงาน” กำชับเจ้าหน้าที่คอยอำนวยความสะดวก มีทางเลือกสามารถแจ้งผ่านระบบออนไลน์
“ปลัดแรงงาน” ตรวจสอบความพร้อมศูนย์รับแจ้งการทำงานของคนต่างด้าว มั่นใจทุกศูนย์ฯ พร้อมให้บริการทั่วประเทศวันพรุ่งนี้ (24 ก.ค.60) เปิดรับบัตรคิวเวลา 07.30 น. ย้ำ “รัฐมนตรีแรงงาน” กำชับเจ้าหน้าที่คอยอำนวยความสะดวก มีทางเลือกสามารถแจ้งผ่านระบบออนไลน์ สะดวก รวดเร็ว ไม่ต้องเดินทาง
หม่อมหลวงปุณฑริก สมิติ ปลัดกระทรวงแรงงาน เผยว่า ได้รับรายงานจากศูนย์รับแจ้งการทำงานของคนต่างด้าวทั่วประเทศทั้ง 100 แห่งว่าขณะนี้ทุกศูนย์มีความพร้อมทั้งหมดแล้ว บริการด้วยระบบคอมพิวเตอร์ทั้งในกรุงเทพมหานครและภูมิภาค ซึ่งในวันพรุ่งนี้ (24 ก.ค.60) จะเปิดแจกบัตรคิวตั้งแต่เวลา 07.30 น.
ปลัดกระทรวงแรงงาน ยังได้เน้นย้ำว่าการดำเนินการในครั้งนี้ กระทรวงแรงงานได้กำหนดการดำเนินการไว้ 3 ขั้นตอนด้วยกัน คือ ขั้นตอนที่ 1) ระหว่าง 24 ก.ค. – 7 ส.ค. 2560 กรอกแบบฟอร์มคำขอจ้างแรงงานต่างด้าวพร้อมติดรูปถ่ายของลูกจ้าง นำมาส่งที่ศูนย์รับแจ้ง กทม.มี 11 พื้นที่ โดยให้ใครมาส่งก็ได้ จากนั้นเจ้าหน้าที่จะให้ใบรับเอกสารไว้เป็นหลักฐาน พร้อมนัดหมาย ขั้นตอนที่ 2) ระหว่าง 8 ส.ค. - 6 ก.ย. 2560 นายจ้างจะต้องพาลูกจ้างไปพบเจ้าหน้าที่เพื่อยืนยันความเป็นนายจ้าง ลูกจ้าง ตามใบนัด ขั้นตอนที่ 3) ไปทำเอกสารรับรองตัวบุคคล หรือ CI ซึ่งทางการเมียนมาและกัมพูชาจะส่งเจ้าหน้าที่มาเปิดให้บริการที่ศูนย์บริการเบ็ดเสร็จ (One Stop Service) ในประเทศไทย สำหรับลาวจะต้องกลับไปทำพาสปอร์ตที่ประเทศต้นทาง เพื่อมาขอวีซ่าทำงาน ตรวจโรค และขอใบอนุญาตทำงานในพื้นที่การจ้างงาน สำหรับค่าใช้จ่ายในการดำเนินการ สัญชาติกัมพูชา 4,400 บาท เมียนมา 2,360 บาท และลาว 2,050 บาท
ปลัดกระทรวงแรงงาน กล่าวเพิ่มเติมว่า พล.อ. ศิริชัย ดิษฐกุล รัฐมนตรีว่าการกระทรวงแรงงาน
ได้สั่งการให้ทุกหน่วยงานในสังกัดร่วมกันดำเนินกาให้เป็นวาระของกระทรวง จัดเจ้าหน้าที่คอยอำนวยความสะดวกในด้านต่างๆ ให้เป็นไปอย่างมีประสิทธิภาพ นอกจากนี้ ยังมีช่องทางให้นายจ้างสามารถส่งแบบฟอร์มผ่านระบบออนไลน์ได้โดยไม่จำเป็นต้องมาที่ศูนย์ฯ หากไม่สะดวกสามารถดาวน์โหลดแบบฟอร์มหรือมากรอกแบบฟอร์มที่ศูนย์ฯ ซึ่งสามารถดาวน์โหลดแบบฟอร์มล่วงหน้าได้ที่เว็บไซต์กรมการจัดหางาน www.doe.go.th เว็บไซต์กระทรวงแรงงาน www.mol.go.th และสำนักบริหารแรงงานต่างด้าว www.doe.go.th/alien สอบถามรายละเอียดเพิ่มเติมได้ที่ สายด่วนกรมการจัดหางาน กระทรวงแรงงาน โทรศัพท์ 1694
-----------------------------------------
กองเผยแพร่และประชาสัมพันธ์/
ชนินทร เพ็ชรทับ – ข่าว/
สมภพ ศีลบุตร – ภาพ/
23 กรกฎาคม 2560

ที่มา : http://www.thaigov.go.th/news/contents/details/5399
