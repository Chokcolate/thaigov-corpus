รัฐบาลไทย-ข่าวทำเนียบรัฐบาล-“ยุติธรรม” เปิดจำหน่ายผลิตภัณฑ์ราชทัณฑ์ พร้อมเพิ่มช่องทางสั่งซื้อผ่านระบบ E – commerce

วันอังคารที่ 21 มีนาคม 2560
“ยุติธรรม” เปิดจำหน่ายผลิตภัณฑ์ราชทัณฑ์ พร้อมเพิ่มช่องทางสั่งซื้อผ่านระบบ E – commerce
นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม เป็นประธานเปิดงานนิทรรศการผลิตภัณฑ์ราชทัณฑ์ ประจำปี ๒๕๖๐ ภายใต้แนวคิด “๑ คน ๑ ทักษะ”
เมื่อวันศุกร์ที่ ๑๗ มีนาคม ๒๕๖๐ เวลา ๑๖.๓๐ น.
นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม
เป็นประธานเปิดงานนิทรรศการผลิตภัณฑ์ราชทัณฑ์ ประจำปี ๒๕๖๐ ภายใต้แนวคิด “๑ คน ๑ ทักษะ”
กำหนดจัดขึ้นระหว่างวันที่ ๑๗ – ๒๖ มีนาคม ๒๕๖๐
ณ บริเวณสนามหน้าเรือนจำกลางคลองเปรม กรุงเทพมหานคร
เพื่อจัดจำหน่ายสินค้าและผลิตภัณฑ์จากฝีมือของผู้ต้องขังที่ได้รับการฝึกวิชาชีพภายในเรือนจำ
และทัณฑสถาน จำนวนกว่า ๕๐ แห่งทั่วประเทศ โดยนำสินค้ามาจัดจำหน่ายในราคาพิเศษ
อาทิ งานแกะสลัก งานเฟอร์นิเจอร์ตกแต่งบ้าน งานปั้นภาพวาด และงานหัตถกรรม
ในการนี้ ได้เปิดตัวช่องทางการจัดจำหน่ายผลิตภัณฑ์ ผ่านระบบ E – commerce
ภายใต้แบรนด์ “Good Products, Good People”
ผ่านสื่อออนไลน์ที่ www.gpgpthai.com
เพื่อสอดรับกับนโยบายของรัฐบาลในการก้าวเข้าสู่ยุค Thailand ๔.๐
นอกจากนี้ ยังสามารถเลือกซื้อสินค้าได้ผ่านช่องทางแอพพลิเคชั่นไลน์ เฟสบุ๊ค และหมายเลขโทรศัพท์
ซึ่งจะช่วยนำสินค้าและผลิตภัณฑ์ไปสู่ผู้บริโภคได้มากขึ้น อีกทั้งเป็นการแนะนำสินค้าให้เป็นที่รู้จักไปสู่สากล

ที่มา : http://www.thaigov.go.th/news/contents/details/2527
