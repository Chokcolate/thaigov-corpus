รัฐบาลไทย-ข่าวทำเนียบรัฐบาล-รัฐบาลอนุมัติหลักการร่าง พ.ร.บ.การส่งเสริมและคุ้มครองประชาชนในการต่อต้านการทุจริต

วันศุกร์ที่ 5 มกราคม 2561
รัฐบาลอนุมัติหลักการร่าง พ.ร.บ.การส่งเสริมและคุ้มครองประชาชนในการต่อต้านการทุจริต
เพื่อให้ประชาชนมีความกล้าที่จะช่วยกันสอดส่องดูแล และแจ้งเบาแสการทุจริตและประพฤติมิชอบทุกรูปแบบ ร่วมกันสร้างประเทศไทยที่ใสสะอาด ปราศจากคอร์รัปชั่น
ต่อจากนี้ไป ขอเชิญรับฟังไทยคู่ฟ้า ครับ
รัฐบาลอนุมัติหลักการร่าง พ.ร.บ.การส่งเสริมและคุ้มครองประชาชนในการต่อต้านการทุจริตและประพฤติมิชอบ สนับสนุนให้ภาคประชาชนแสดงพลังต่อต้านการทุจริตอย่างเป็นรูปธรรมร่วมกัน โดยกำหนดให้มีคณะกรรมการทำหน้าที่ออกหลักเกณฑ์ต่าง ๆ เพื่อส่งเสริมและคุ้มครองประชาชนที่ทำกิจกรรมรณรงค์สร้างความรู้แก่สังคม ต่อต้านหรือชี้เบาะแสการทุจริตและประพฤติมิชอบทุกรูปแบบ รวมทั้งจัดให้มีศูนย์ประสานความร่วมมือขึ้นในสำนักงาน ป.ป.ท. สนับสนุนงบประมาณแก่เครือข่ายภาคประชาชน รวมทั้งกำหนดโทษแก่ผู้ที่ใช้อิทธิพลข่มเหงรังแกประชาชนที่ต่อต้านการทุจริต เช่น จำคุก 3 ปี เป็นต้น ทั้งนี้ รัฐบาลมุ่งมั่นป้องกันและปราบปรามการทุจริตอย่างจริงจัง เพื่อสร้างประเทศไทยให้ใสสะอาดอย่างยั่งยืน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/9198
