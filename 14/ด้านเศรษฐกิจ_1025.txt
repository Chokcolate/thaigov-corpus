รัฐบาลไทย-ข่าวทำเนียบรัฐบาล-ผู้บริหารกระทรวงอุตสาหกรรม ตรวจเยี่ยมและให้กำลังใจเจ้าหน้าที่ในการจัดเตรียมอาหารเพื่อบริการประชาชนที่มาร่วมถวายสักการะพระบรมศพฯ

วันอาทิตย์ที่ 6 สิงหาคม 2560
ผู้บริหารกระทรวงอุตสาหกรรม ตรวจเยี่ยมและให้กำลังใจเจ้าหน้าที่ในการจัดเตรียมอาหารเพื่อบริการประชาชนที่มาร่วมถวายสักการะพระบรมศพฯ
ผู้บริหารกระทรวงอุตสาหกรรม ตรวจเยี่ยมและให้กำลังใจเจ้าหน้าที่ในการจัดเตรียมอาหารเพื่อบริการประชาชนที่มาร่วมถวายสักการะพระบรมศพฯ ณ บริเวณมณฑลพิธีท้องสนามหลวง
วันนี้ (6 สิงหาคม 2560) รัฐบาลโดยสถาบันเครือข่าย กระทรวงอุตสาหกรรม ประกอบด้วยสถาบันรับรองมาตรฐานไอเอสโอ จำนวน 43 คน สถาบันพัฒนาอุตสาหกรรมสิ่งทอ จำนวน 17 คน สถาบันพลาสติก จำนวน 3 คน และธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) จำนวน 27 คน รวม 4 หน่วยงาน จำนวน 90 คน นำโดยนางพรรณี อังศุสิงห์ ผู้อำนวยการสถาบันรับรองมาตรฐานไอเอสโอ นายชาญชัย สิริเกษมเลิศ ผู้อำนวยการสถาบันพัฒนาอุตสาหกรรมสิ่งทอ นางสาวจันทร์สถิตย์  เวคะวากยานนท์ ผู้อำนวยการฝ่ายบริหารความเสี่ยง ธพว. คุณนงลักษณ์ นิลวงษานุวัตน์ ผู้อำนวยการฝ่ายบัญชีสินเชื่อ ธพว. และเจ้าหน้าที่ทั้ง 4 หน่วยงาน มาร่วมจัดเตรียมอาหารบริการประชาชนที่มาร่วมถวายสักการะพระบรมศพพระบาทสมเด็จพระปรมินทรมหาภูมิพลอดุลยเดช ณ บริเวณมณฑลพิธีท้องสนามหลวง

ที่มา : http://www.thaigov.go.th/news/contents/details/5745
