รัฐบาลไทย-ข่าวทำเนียบรัฐบาล-รัฐบาลเร่งแก้ไขปัญหาข้าวค้างสต๊อก

วันพฤหัสบดีที่ 8 มิถุนายน 2560
รัฐบาลเร่งแก้ไขปัญหาข้าวค้างสต๊อก
ข้าวเป็นสินค้าเกษตรที่สำคัญของไทย ที่รัฐบาลมีนโยบายให้การสนับสนุนอย่างครบวงจร
ต่อจากนี้ไป ขอเชิญรับฟังไทยคู่ฟ้า ครับ
รัฐบาลวางทิศทางบริหารจัดการข้าว ซึ่งเป็นสินค้าสำคัญของไทยที่สร้างรายได้ราว 1.5 แสนล้านบาทต่อปี โดยจัดทำแผนยุทธศาสตร์ข้าวระยะ 5 ปี สนับสนุนองค์ความรู้ให้แก่เกษตรกร นำเทคโนโลยีนวัตกรรมไปใช้เพิ่มมูลค่าสินค้า รวมกลุ่มนาแปลงใหญ่เพื่อลดต้นทุนการผลิต สร้างอำนาจในการต่อรองราคา เพื่อให้ไทยก้าวสู่การเป็นผู้นำการผลิตและเป็นแหล่งซื้อขายข้าวคุณภาพดีของโลก ทั้งนี้ ในช่วง 2-3 ปีที่ผ่านมารัฐบาลได้เร่งระบายข้าวในสต็อคที่มีอยู่กว่า 18 ล้านตัน เพื่อลดภาระการเก็บรักษาเดือนละกว่า 1,000 ล้านบาท โดยปัจจุบันได้ระบายออกไปแล้วกว่า 13 ล้านตัน และจะทยอยดำเนินการให้แล้วเสร็จในช่วงเวลาของรัฐบาลนี้ เพื่อให้กลไกการตลาดโดยเฉพาะการซื้อขายข้าวกลับเข้าสู่ภาวะปกติโดยเร็ว
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/4393
