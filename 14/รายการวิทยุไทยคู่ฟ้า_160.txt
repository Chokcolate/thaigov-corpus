รัฐบาลไทย-ข่าวทำเนียบรัฐบาล-ปฏิรูปบริการภาครัฐ ด้วย Doing Business Portal

วันศุกร์ที่ 17 พฤศจิกายน 2560
ปฏิรูปบริการภาครัฐ ด้วย Doing Business Portal
เพื่ออำนวยความสะดวกให้แก่ผู้ประกอบธุรกิจและประชาชนในการรับบริการจากภาครัฐ ได้ง่ายในไม่กี่คลิก
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเตรียมพัฒนาระบบ Doing Business Portal เพื่อให้ประชาชนสามารถขออนุมัติอนุญาตทุกประเภทผ่านระบบออนไลน์ เช่น การจัดตั้งธุรกิจ การขึ้นทะเบียนนายจ้างและลูกจ้าง การจดทะเบียนภาษีมูลค่าเพิ่ม การขอติดตั้งสาธารณูปโภค การขออนุญาตประกอบธุรกิจร้านอาหาร และการขออนุญาตค้าปลีก เป็นต้น โดยผู้ใช้บริการเพียงอัพโหลดเอกสารชุดเดียวและระบบจะส่งข้อมูลไปยังทุกหน่วยงานที่เกี่ยวข้องได้ทันที ทั้งนี้ ตั้งแต่เดือนตุลาคม 2560 เป็นต้นไป รัฐบาลจะนำร่องให้บริการภาครัฐ จำนวน 50 บริการและขยายเป็น 150 บริการภายในปี 2563 เพื่ออำนวยความสะดวกแก่ประชาชน ช่วยลดขั้นตอนการให้บริการ และประหยัดทรัพยากร สร้างความเชื่อมั่นในระบบบริการของภาครัฐตามนโยบายไทยแลนด์ 4.0
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/8167
