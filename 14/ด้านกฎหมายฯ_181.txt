รัฐบาลไทย-ข่าวทำเนียบรัฐบาล-  “ยุติธรรม” ร่วมเสวนาถอดบทเรียน “๑๐ ปี ไทยพีบีเอสกับบทบาทการเป็นสื่อสาธารณะในสังคมไทย ครั้งที่ ๘”

วันพุธที่ 16 สิงหาคม 2560
“ยุติธรรม” ร่วมเสวนาถอดบทเรียน “๑๐ ปี ไทยพีบีเอสกับบทบาทการเป็นสื่อสาธารณะในสังคมไทย ครั้งที่ ๘”
นายธวัชชัย ไทยเขียว รองปลัดกระทรวงยุติธรรม ร่วมเวทีเสวนาถอดบทเรียน “๑๐ ปี ไทยพีบีเอสกับบทบาทการเป็นสื่อสาธารณะในสังคมไทย ครั้งที่ ๘”
เมื่อวันพุธที่ ๑๖ สิงหาคม ๒๕๖๐ เวลา ๐๙.๓๐ น.
ณ ห้องคอนเวนชั่นฮอลล์ ๑ ชั้น ๒ อาคารศูนย์การเรียนรู้ สถานีโทรทัศน์ไทยพีบีเอส
นายธวัชชัย ไทยเขียว รองปลัดกระทรวงยุติธรรม
ร่วมเวทีเสวนาถอดบทเรียน “๑๐ ปี ไทยพีบีเอสกับบทบาทการเป็นสื่อสาธารณะในสังคมไทย ครั้งที่ ๘”
ในหัวข้อ “ล้อมวงคุย ๑๐ ปี บทบาทความเป็นสื่อสาธารณะ คุณค่า บทเรียน และก้าวต่อไปของไทยพีบีเอส”
เนื่องในโอกาสก้าวเข้าสู่ปีที่ ๑๐ ของสถานีโทรทัศน์ไทยพีบีเอส
เพื่อแลกเปลี่ยนความคิดเห็นเกี่ยวกับบทบาทการดำเนินงานของสถานีโทรทัศน์ไทยพีบีเอส
ตลอดระยะเวลา ๑๐ ปีที่ผ่านมา รวมถึงรับฟังเสียงสะท้อนและข้อเสนอแนะจากภาคีเครือข่าย
อันจะนำไปพัฒนาการทำหน้าที่เป็นสื่อสาธารณะให้เกิดประโยชน์แก่ประชาชน และสร้างความเปลี่ยนแปลงในสังคมต่อไป
โอกาสนี้ รองปลัดกระทรวงยุติธรรม ได้กล่าวว่า ที่ผ่านมากระทรวงยุติธรรมกับสถานีโทรทัศน์ไทยพีบีเอส
ได้ประสานความร่วมมือในการให้ความช่วยเหลือประชาชนที่ได้รับความเดือดร้อนและไม่ได้รับความเป็นธรรม
จากการนำเสนอผ่านมุมมองของสถานีโทรทัศน์ไทยพีบีเอส
ซึ่งทำให้ประชาชนผู้ด้อยโอกาสในสังคมได้เข้าถึงความเป็นธรรมมากยิ่งขึ้น

ที่มา : http://www.thaigov.go.th/news/contents/details/5985
