รัฐบาลไทย-ข่าวทำเนียบรัฐบาล-พ.ร.ก.การทำงานของคนต่างด้าว บริหารแรงงานอย่างเป็นระบบ

วันศุกร์ที่ 21 กรกฎาคม 2560
พ.ร.ก.การทำงานของคนต่างด้าว บริหารแรงงานอย่างเป็นระบบ
รัฐบาลออกกฎหมายเพื่อแก้ปัญหาการเข้ามาเพื่อทำงานอย่างผิดกฎหมายของแรงงานต่างด้าว ซึ่งเป็นส่วนหนึ่งในมาตรการป้องกันการค้ามนุษย์
ต่อจากนี้ไป ขอเชิญรับฟังไทยคู่ฟ้า ครับ
รัฐบาลให้ความสำคัญกับการจัดระเบียบแรงงานต่างด้าว โดยออกพ.ร.ก.การบริหารจัดการการทำงานของคนต่างด้าว พ.ศ. 2560 ให้ครอบคลุมการบริหารจัดการแรงงานต่างด้าวทั้งระบบ เป็นกลไกสำคัญในการป้องกันและแก้ปัญหาการค้ามนุษย์ เช่น เพิ่มโทษปรับนายจ้างใช้แรงงานผิดกฎหมายอัตราสูงสุดถึง 8 แสนบาท เนื่องจากที่ผ่านมาผู้ประกอบการมักละเลยไม่ปฏิบัติตามกฎหมาย ไม่จดทะเบียนแรงงานให้ถูกต้อง ส่งผลให้การดูแลแรงงานต่างชาติไม่เป็นไปตามมาตรฐานสากล ขาดการยอมรับจากต่างประเทศ โดยรัฐบาลยืนยันถึงหลักมนุษยธรรมและศักดิ์ศรีความเป็นมนุษย์อย่างเท่าเทียมกัน หากผู้ประกอบการต้องการใช้แรงงานต่างด้าวที่ถูกต้องตามกฎหมายสามารถติดต่อได้ที่สนง.จัดหางานจังหวัดหรือสนง.เขตใน กทม. หรือโทร.สายด่วน 1694
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/5374
