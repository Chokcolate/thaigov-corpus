รัฐบาลไทย-ข่าวทำเนียบรัฐบาล-รมว.ดิจิทัลฯ เปิดงานสัมมนา “การจัดทำแผนแม่บทการอำนวยความสะดวกในการประกอบธุรกิจแบบครบวงจร ระยะ 3 ปี”

วันจันทร์ที่ 11 กันยายน 2560
รมว.ดิจิทัลฯ เปิดงานสัมมนา “การจัดทำแผนแม่บทการอำนวยความสะดวกในการประกอบธุรกิจแบบครบวงจร ระยะ 3 ปี”
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานเปิดงานสัมมนา “การจัดทำแผนแม่บทการอำนวยความสะดวกในการประกอบธุรกิจแบบครบวงจร ระยะ 3 ปี (Doing Business Portal Master Plan 2018-2020)” โดย สำนักงานรัฐบาลอิเล็กทรอนิกส์ (องค์การมหาชน) หรือ EGA ร่วมกับ สำนักงานคณะกรรมการพัฒนาระบบราชการ (ก.พ.ร.) จัดขึ้น เพื่อแนะนำที่มาและวัตถุประสงค์ของโครงการพัฒนาระบบอำนวยความสะดวกในการประกอบธุรกิจแบบครบวงจร (Doing Business Portal) สร้างความชัดเจนเกี่ยวกับรูปแบบการให้บริการระบบอำนวยความสะดวกในการประกอบธุรกิจแบบครบวงจร (Doing Business Portal) จากบทเรียนความสำเร็จของประเทศผู้นำ และต้นแบบระบบการยื่นคำขอแบบบูรณาการ (Single Form) ทั้งยังเป็นการสร้างความเข้าใจเกี่ยวกับแนวทางการเตรียมความพร้อมการจัดทำแผนแม่บทการอำนวยความสะดวกในการประกอบธุรกิจแบบครบวงจร ระยะ 3 ปี (Doing Business Portal Master Plan 2018-2020) งานสัมมนาดังกล่าวมีขึ้น เมื่อวันที่ 7 กันยายน 2560 ณ ห้องแกรนด์บอลรูม โรงแรมรามาการ์เด้นส์ ถนนวิภาวดีรังสิต กรุงเทพฯ
*************************

ที่มา : http://www.thaigov.go.th/news/contents/details/6572
