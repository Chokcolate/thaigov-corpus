รัฐบาลไทย-ข่าวทำเนียบรัฐบาล-กระทรวงพลังงานเตรียมรับน้ำมันปาล์มดิบ 1 แสนตัน ไปผลิตน้ำมันไบโอดีเซล บี 100 เพื่อแก้ไขปัญหาราคาปาล์มตกต่ำ

วันศุกร์ที่ 5 มกราคม 2561
กระทรวงพลังงานเตรียมรับน้ำมันปาล์มดิบ 1 แสนตัน ไปผลิตน้ำมันไบโอดีเซล บี 100 เพื่อแก้ไขปัญหาราคาปาล์มตกต่ำ
โฆษกกระทรวงพลังงานชี้แจงนโยบายเร่งด่วน เพื่อแก้ไขปัญหาราคาปาล์มน้ำมันตกต่ำ
วันที่ 13 ธันวาคม 2560 นายทวารัฐ สูตะบุตร ผู้อำนวยการสำนักงานนโยบายและแผนพลังงาน และโฆษกกระทรวงพลังงาน กระทรวงพลังงาน ชี้แจงกรณีปัญหาราคาปาล์มตกต่ำ ตามที่กลุ่มเกษตรกรชาวสวนปาล์มน้ำมันจังหวัดตรัง เตรียมร่วมเคลื่อนไหวใหญ่กับชาวสวนปาล์มทั่วภาคใต้ ที่จังหวัดกระบี่ หากรัฐบาลไม่สามารถแก้ไขปัญหาราคาปาล์มน้ำมันที่ตกต่ำเหลือกิโลกรัมละ 2.90 บาท ได้ภายใน 2 สัปดาห์ หลังผู้บริหารองค์การคลังสินค้า (อคส.) ได้ไปหารือกับตัวแทนเกษตรกรที่จังหวัดกระบี่ และรับปากว่าจะเร่งแก้ไขปัญหาตามแผนการร่วมที่ตัวแทนชาวสวนปาล์มเสนอ นั้น
กระทรวงพลังงานขอชี้แจงในประเด็นที่เกี่ยวข้องดังกล่าวข้างต้น ว่า กระทรวงพลังงานได้มีนโยบายเร่งด่วนเพื่อแก้ไขปัญหาราคาปาล์มน้ำมันตกต่ำ โดยจะรับน้ำมันปาล์มดิบ จำนวน 1 แสนตัน เพื่อไปผลิตน้ำมันไบโอดีเซล บี 100 ซึ่งอยู่ระหว่างหารือร่วมกับผู้ผลิตน้ำมันไบโอดีเซลและผู้ค้ามาตรา 7 เพื่อแก้ไขปัญหาดังกล่าว
-------------------------

ที่มา : http://www.thaigov.go.th/news/contents/details/8748
