รัฐบาลไทย-ข่าวทำเนียบรัฐบาล-บขส. เชิญชวน นักเรียน นักศึกษา ประชาชนทั่วไป ร่วมส่งผลงานเข้าประกวดโครงการประกวดออกแบบชุดพนักงานต้อนรับบนรถโดยสาร บขส. ตั้งแต่วันนี้ – 30 กันยายน 2560

วันพุธที่ 13 กันยายน 2560
บขส. เชิญชวน นักเรียน นักศึกษา ประชาชนทั่วไป ร่วมส่งผลงานเข้าประกวดโครงการประกวดออกแบบชุดพนักงานต้อนรับบนรถโดยสาร บขส. ตั้งแต่วันนี้ – 30 กันยายน 2560
บริษัท ขนส่ง จำกัด (บขส.) กระทรวงคมนาคม เชิญชวน นักเรียน นักศึกษา ประชาชนทั่วไป ร่วมส่งผลงานเข้าประกวด โครงการประกวดออกแบบชุดพนักงานต้อนรับบนรถโดยสาร บขส. ตั้งแต่วันนี้ – 30 กันยายน 2560 ชิงเงินรางวัล 50,000 บาท พร้อมใบประกาศเกียรติคุณ
นายจิรศักดิ์ เยาว์วัชสกุล กรรมการผู้จัดการใหญ่ บริษัท ขนส่ง จำกัด (บขส.) กล่าวว่า บริษัทฯ ได้จัดโครงการประกวดออกแบบชุดพนักงานต้อนรับบนรถโดยสาร บขส. เพื่อสร้างอัตลักษณ์ส่งเสริมภาพลักษณ์ของบริษัทฯ ให้มีความทันสมัยและสอดคล้องวิสัยทัศน์ คือ เป็นศูนย์กลางธุรกิจการขนส่งด้วยรถโดยสารที่ทันสมัย ได้มาตรฐาน บริการเป็นที่ยอมรับ เชื่อมโยงทั่วภูมิภาค มีความรับผิดชอบต่อสังคมและสิ่งแวดล้อม จึงขอเชิญชวน
ผู้ที่สนใจและมีความสามารถด้านการออกแบบเครื่องแต่งกาย ร่วมส่งผลงานเข้าประกวดในโครงการ ออกแบบชุดพนักงานต้อนรับบนรถโดยสาร บขส. โดยดาวน์โหลดใบสมัครและรายละเอียดในการส่งผลงานประกวดได้ที่ www.transport.co.th ตั้งแต่วันนี้ – 30 กันยายน 2560  ซึ่งผู้ที่ชนะการประกวดจะได้รับเงินรางวัล 50,000 บาท พร้อมใบประกาศเกียรติคุณ สอบถามข้อมูลเพิ่มเติมได้ที่ กองประชาสัมพันธ์ บริษัท ขนส่ง จำกัด โทรศัพท์ 02-936-2996

ที่มา : http://www.thaigov.go.th/news/contents/details/6653
