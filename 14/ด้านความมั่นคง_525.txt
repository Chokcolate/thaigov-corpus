รัฐบาลไทย-ข่าวทำเนียบรัฐบาล-สมาคมประมงแห่งประเทศไทยนำคณะ. เข้าพบแสดงความขอบคุณ รอง นรม. และ รมว.กห. ที่ผลักดันแก้ปัญหาบรรเทาความเดือดร้อนของชาวประมง

วันพฤหัสบดีที่ 28 ธันวาคม 2560
สมาคมประมงแห่งประเทศไทยนำคณะ. เข้าพบแสดงความขอบคุณ รอง นรม. และ รมว.กห. ที่ผลักดันแก้ปัญหาบรรเทาความเดือดร้อนของชาวประมง
สมาคมประมงแห่งประเทศไทยนำคณะ. เข้าพบแสดงความขอบคุณ รอง นรม. และ รมว.กห. ที่ผลักดันแก้ปัญหาบรรเทาความเดือดร้อนของชาวประมง
พล.ท. คงชีพ ตันตระวาณิชย์ โฆษกกระทรวงกลาโหม เปิดเผยว่า เมื่อ 27 ธ.ค.60 เวลา 1300 สมาคมประมงแห่งประเทศไทยและคณะจำนวน 50 คน นำโดย นายมงคล สุขเจริญคณา ได้เข้าพบ พล.อ.
ประวิตร วงษ์สุวรรณ รอง นรม. และ รมว.กห. พร้อมทั้ง รมว.กษ. ณ สโมสรกองทัพบก เพื่อแสดงความขอบคุณ ที่ได้ผลักดันการแก้ปัญหาบรรเทาความเดือดร้อนเร่งด่วนของชาวประมงที่ผ่านมา. โดยพิจารณาทบทวนความเหมาะสม แนวทางการแก้ปัญหา IUU ในส่วนที่ส่งผลกระทบต่อวิถีชีวิตและการประกอบอาชีพประมงไทย ที่ยังคงตอบสนองแนวทางการแก้ไขปัญหาตามกรอบที่ EU กำหนด
ทั้งเรื่องการพิจารณาเพิ่มวันทำการประมงที่เหมาะสมกับขีดความสามารถการทำประมงและการรักษาฟื้นฟูทรัพยากรสัตว์น้ำ . การเร่งรัดโครงการซื้อเรือประมงเพื่อบรรเทาผลกระทบจากชาวประมงที่เลิกกิจการ การจัดตั้งกองทุนประมงเพื่อแบ่งเบาภาระค่าใช้จ่ายบางส่วนของชาวประมงที่ต้องดำเนินการตามข้อบังคับ. การแก้ปัญหาการจ่ายเงินแรงงานประมงที่เป็นธรรมกับทุกฝ่าย. รวมทั้งการแก้ปัญหาการครอบครองเครื่องวิทยุติดต่อสื่อสาร จนเป็นที่พอใจร่วมกัน
พล.อ.ประวิตรฯ ได้กล่าวย้ำว่า รัฐบาลให้ความสำคัญยิ่งกับการแก้ปัญหา IUU ที่ต้องผลักดันอย่างเต็มกำลัง เพื่อให้การทำประมงของไทยได้รับความเชื่อมั่นจากต่างประเทศ ขณะเดียวกันต้องได้รับการยอมรับกับผู้ประกอบการประมงไทย ซึ่งพัฒนาการความคืบหน้าของการแก้ปัญหา เกิดจากการตระหนักถึงปัญหาและผลกระทบที่เกิดขึ้นร่วมกัน. ความร่วมมือที่เกิดจากความเข้าใจและการยอมรับร่วมกัน ประกอบกับความเสียสละที่คำนึงถึงประโยชน์ร่วมกัน. พร้อมทั้ง ขอขอบคุณสมาคมประมงที่มีความเข้าใจและให้ความร่วมมือมาโดยตลอด สำหรับการจัดสรรเพิ่มวันทำการประมงที่เหมาะสม กระทรวงเกษตรโดยกรมประมง จะเร่งออกประกาศเป็นของขวัญแก่ชาวประมงให้ทันก่อนปีใหม่ต่อไป

ที่มา : http://www.thaigov.go.th/news/contents/details/9086
