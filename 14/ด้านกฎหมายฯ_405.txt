รัฐบาลไทย-ข่าวทำเนียบรัฐบาล-ก.ยุติธรรม รับมอบข้าวใหม่จากบริษัท ปตท. จำกัด (มหาชน) เพื่อใช้สอยในโครงการกำลังใจในพระดำริพระเจ้าหลานเธอ พระองค์เจ้าพัชรกิติยาภา

วันอังคารที่ 6 กุมภาพันธ์ 2561
ก.ยุติธรรม รับมอบข้าวใหม่จากบริษัท ปตท. จำกัด (มหาชน) เพื่อใช้สอยในโครงการกำลังใจในพระดำริพระเจ้าหลานเธอ พระองค์เจ้าพัชรกิติยาภา
กระทรวงยุติธรรม รับมอบข้าวใหม่จากบริษัท ปตท. จำกัด (มหาชน) เพื่อใช้สอยในโครงการกำลังใจในพระดำริพระเจ้าหลานเธอ พระองค์เจ้าพัชรกิติยาภา
ในวันอังคารที่ ๖ กุมภาพันธ์ ๒๕๖๑ เวลา ๐๙.๓๐ น.
ณ ห้องรับรองกระทรวงยุติธรรม ชั้น ๒ อาคารราชบุรีดิเรกฤทธิ์ ศูนย์ราชการเฉลิมพระกียรติฯ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
รับมอบข้าวใหม่ที่เก็บเกี่ยวได้ทั้งหมดจากงาน “ลงแขกเกี่ยวข้าว ณ ป่าวังจันทร์”
ที่ได้รับพระกรุณาธิคุณจากพระเจ้าหลานเธอ พระองค์เจ้าพัชรกิติยาภา เสด็จทรงเป็นประธานในงานฯ
เมื่อวันที่ ๑๙ ธันวาคม ๒๕๖๐ ณ ศูนย์เรียนรู้ป่าวังจันทร์ สถาบันปลูกป่าและระบบนิเวศ ปตท.
ตำบลป่ายุบใน อำเภอวังจันทร์ จังหวัดระยอง
ประกอบด้วย ข้าวหอมมะลิ ๑๐๕ และข้าวไรซ์เบอรี่ รวมจำนวน ๓๙ ถัง น้ำหนัก ๕๘๕กิโลกรัม
จากบริษัท ปตท. จำกัด (มหาชน)
โดยมี นายนพดล ปิ่นสุภา รองกรรมการผู้จัดการใหญ่ หน่วยธุรกิจก๊าซธรรมชาติ
บริษัท ปตท. จำกัด (มหาชน) เป็นผู้มอบ
เพื่อใช้สอยในโครงการกำลังใจในพระดำริพระเจ้าหลานเธอ พระองค์เจ้าพัชรกิติยาภาต่อไป
ทั้งนี้ “ศูนย์เรียนรู้ป่าวังจันทร์” ได้ทดลองทำนาข้าวร่วมกับการปลูกไม้ป่า บนเนื้อที่ จำนวน ๒ ไร่
โดยเลือกใช้พันธุ์ข้าวหอมมะลิ ๑๐๕ และข้าวไรซ์เบอรี่ ซึ่งเป็นข้าวพันธุ์ดี มีราคาสูง เป็นที่ต้องการของผู้บริโภค
อีกทั้งข้าวไรซ์เบอร์รี่ยังเป็นพันธุ์ข้าวที่มูลนิธิอาสาเพื่อนพึ่ง (ภาฯ) ยามยาก เลือกส่งเสริมให้ชาวนาไทยปลูก
เพื่อฟื้นฟูอาชีพ ลดรายจ่าย เพิ่มรายได้ เนื่องจากสามารถเพาะปลูกได้ตลอดทั้งปี และต้านทานโรคไหม้
ทนทานต่อสภาพธาตุเหล็กเป็นพิษในดินได้ดี เมล็ดเรียวยาว เมื่อหุงสุกจะมีสีม่วงเข้ม มีความนุ่มนวล ยืดหยุ่น
รสชาติอมหวาน มีกลิ่นหอมที่เป็นเอกลักษณ์ และปลอดภัยอย่างยั่งยืน ด้วยการเปลี่ยนวิถีเป็นการปลูกข้าวแบบอินทรีย์

ที่มา : http://www.thaigov.go.th/news/contents/details/9889
