รัฐบาลไทย-ข่าวทำเนียบรัฐบาล-รมว.อุตฯ เปิดสัมมนา “การยกระดับผลิตภัณฑ์ชุมชนภายใต้แนวคิดเชิงเทคโนโลยีและนวัตกรรม" พร้อมมอบป้ายสัญลักษณ์ร้าน มอก. ผู้ประกอบการในพื้นที่ภาคตะวันออก

วันจันทร์ที่ 5 กุมภาพันธ์ 2561
รมว.อุตฯ เปิดสัมมนา “การยกระดับผลิตภัณฑ์ชุมชนภายใต้แนวคิดเชิงเทคโนโลยีและนวัตกรรม" พร้อมมอบป้ายสัญลักษณ์ร้าน มอก. ผู้ประกอบการในพื้นที่ภาคตะวันออก
รมว.อุตฯ เปิดสัมมนา “การยกระดับผลิตภัณฑ์ชุมชนภายใต้แนวคิดเชิงเทคโนโลยีและนวัตกรรม" พร้อมมอบป้ายสัญลักษณ์ร้าน มอก. ผู้ประกอบการในพื้นที่ภาคตะวันออก
รมว.อุตฯ เปิดสัมมนา “การยกระดับผลิตภัณฑ์ชุมชนภายใต้แนวคิดเชิงเทคโนโลยีและนวัตกรรม" พร้อมมอบป้ายสัญลักษณ์ร้าน มอก. ผู้ประกอบการในพื้นที่ภาคตะวันออก
วันนี้ (5 กุมภาพันธ์ 2561) นายอุตตม สาวนายน รัฐมนตรีว่าการกระทรวงอุตสาหกรรม เปิดการสัมมนาพร้อมกล่าวปาฐกถาในงานสัมมนาเชิงปฎิบัติการ “การยกระดับผลิตภัณฑ์ชุมชนภายใต้แนวคิดเชิงเทคโนโลยีและนวัตกรรม" เพื่อยกระดับผลิตภัณฑ์ชุมชน ด้วยการสนับสนุนองค์ความรู้เกี่ยวกับแนวคิดและความสำคัญของเทคโนโลยีและนวัตกรรมในยุค Thailand 4.0 การพัฒนาและเพิ่มมูลค่าผลิตภัณฑ์ด้วยคุณภาพและมาตรฐานในเชิงสร้างสรรค์ และการแก้ไขปัญหาคุณภาพผลิตภัณฑ์ที่ไม่เป็นไปตามมาตรฐาน รวมทั้งส่งเสริมให้ผลิตภัณฑ์ที่ผ่านการรับรองมาตรฐานผลิตภัณฑ์ชุมชนสามารถเข้าไปจำหน่ายในร้านตามโครงการ “ร้าน มอก.” มีผู้ผลิตชุมชนเข้าร่วมกว่า 200 ราย
นอกจากนี้ ยังมีพิธีมอบป้ายสัญลักษณ์ร้าน มอก. ผู้ประกอบการในพื้นที่ภาคตะวันออก จำนวน 7 ราย โดยมีนายสมชาย หาญหิรัญ รัฐมนตรีช่วยว่าการกระทรวงอุตสาหกรรม นายพสุ โลหารชุน ปลัดกระทรวงอุตสาหกรรม นางสาวนิสากร จึงเจริญธรรม รองปลัดกระทรวงอุตสาหกรรม นายสุรพล ชามาตย์ หัวหน้าผู้ตรวจราชการกระทรวงอุตสาหกรรม นายณัฐพล รังสิตพล เลขาธิการสำนักงานมาตรฐานผลิตภัณฑ์อุตสาหกรรม ร่วมเปิดงาน ณ โรงแรม นิวแทรเวิล ลอร์ด โฮเทล จังหวัดจันทบุรี

ที่มา : http://www.thaigov.go.th/news/contents/details/9845
