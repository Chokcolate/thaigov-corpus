รัฐบาลไทย-ข่าวทำเนียบรัฐบาล-นักการทูตแรกเข้าก.ต่างประเทศ เข้าศึกษาดูงานด้าน วทน. ก.วิทย์ เพื่อเสริมศักยภาพการทำงานด้านฑูต

วันศุกร์ที่ 14 กรกฎาคม 2560
นักการทูตแรกเข้าก.ต่างประเทศ เข้าศึกษาดูงานด้าน วทน. ก.วิทย์ เพื่อเสริมศักยภาพการทำงานด้านฑูต
กระทรวงการต่างประเทศ โดยสถาบันการต่างประเทศเทวะวงศ์วโรปการ นำคณะผู้เข้ารับการฝึกอบรมหลักสูตร นักการทูตแรกเข้ากระทรวงต่างประเทศ เข้ารับฟังการบรรยายและศึกษาดูงานเกี่ยวกับภารกิจของกระทรวงวิทยาศาสตร์และเทคโนโลยี ด้านการพัฒนาวิทยาศาสตร์
วันนี้ (13 กรกฎาคม 2560) กระทรวงการต่างประเทศ โดยสถาบันการต่างประเทศเทวะวงศ์วโรปการ นำคณะผู้เข้ารับการฝึกอบรมหลักสูตร นักการทูตแรกเข้ากระทรวงต่างประเทศ เข้ารับฟังการบรรยายและศึกษาดูงานเกี่ยวกับภารกิจของกระทรวงวิทยาศาสตร์และเทคโนโลยี ด้านการพัฒนาวิทยาศาสตร์ เทคโนโลยีและนวัตกรรม โดยมี นายสมชาย เทียมบุญประเสริฐ รองปลัดกระทรวงวิทยาศาสตร์และเทคโนโลยี นายณัชนพงษ์ วชิรวงศ์บุรี ผู้ตรวจราชการกระทรวงวิทยาศาสตร์และเทคโนโลยี และคณะให้การต้อนรับ ณ ห้องประชุมชั้น 4 อาคารพระจอมเกล้า สำนักงานปลัดกระทรวงวิทยาศาสตร์และเทคโนโลยี
สำหรับ กระทรวงการต่างประเทศ โดยสถาบันการต่างประเทศเทวะวงศ์วโรปการ อยู่ในระหว่างจัดการ ฝึกอบรมหลักสูตร นักการทูตแรกเข้ากระทรวงต่างประเทศ ประจำปี 2560 โดยมีวัตถุประสงค์เพื่อเตรียมความพร้อมในการปฏิบัติหน้าที่ให้กับข้าราชการบรรจุใหม่ได้เรียนรู้ภารกิจบทบาทและหน้าที่ของการเป็นข้าราชการและนักการทูต ตลอดจนนโยบายในการขับเคลื่อนประเทศในด้านต่าง ๆ โดยมีผู้เข้ารับการอบรมจำนวน 51 คน
ในการนี้ ก่อนการฝึกอบรมได้มีการเปิดชมวีดีทัศน์ จำนวน 2 ชุด ชุดที่ 1 วีดีทัศน์ ยุทธศาสตร์ 20 ปี ของกระทรวงวิทยาศาสตร์และเทคโนโลยี และชุดที่ 2 ผลงาน 2 ปีของกระทรวงวิทยาศาสตร์และเทคโนโลยี หลังจบการชมวีดีทัศน์ ก็เริ่มการบรรยายในหัวข้อ โครงสร้าง วิสัยทัศน์ พันธกิจ และภารกิจของกระทรวงวิทยาศาสตร์และเทคโนโลยี โดย นางสาวภัทริยา ไชยมณี ผู้อำนวยการสำนักนโยบายและยุทธศาสตร์
การบรรยายในหัวข้อที่ 2 ภารกิจของกระทรวงวิทยาศาสตร์และเทคโนโลยี ที่เชื่อมโยงกับมิติด้านการต่างประเทศและการดำเนินงานที่ต้องประสานงานกับกระทรวงต่างประเทศ โดย นางฐมาภรณ์ อภิสนธิ์ นักวิเทศสัมพันธ์ชำนาญงานพิเศษ (ปฎิบัติหน้าที่ ผู้อำนวยการสำนักความร่วมมือระหว่างปรเทศและวิเทศสัมพันธ์) และสุดท้ายบรรยายในหัวข้อนักการทูตกับภารกิจด้านวิทยาศาสตร์ โดย ดร.เศรษฐพันธ์ กระจ่างวงษ์ นักวิเทศสัมพันธ์ชำนาญงานพิเศษ (ผู้อำนวยการส่วนความร่วมมือระหว่างประเทศ 3)

ที่มา : http://www.thaigov.go.th/news/contents/details/5208
