รัฐบาลไทย-ข่าวทำเนียบรัฐบาล-ธอส.จัดสินเชื่อบ้านดอกเบี้ย 2 ปีแรก 2.90% ต่อปี เงินฝากดอกเบี้ยสูงสุด 1.80% ต่อปี ทรัพย์ NPA ให้ผ่อนดาวน์ดอกเบี้ย 0% นาน 48 เดือน ในงาน Money Expo Korat

วันศุกร์ที่ 4 สิงหาคม 2560
ธอส.จัดสินเชื่อบ้านดอกเบี้ย 2 ปีแรก 2.90% ต่อปี เงินฝากดอกเบี้ยสูงสุด 1.80% ต่อปี ทรัพย์ NPA ให้ผ่อนดาวน์ดอกเบี้ย 0% นาน 48 เดือน ในงาน Money Expo Korat
ธอส. ร่วมออกบูธในงาน “มหกรรมการเงินโคราช Money Expo Korat ครั้งที่ 11” ในรูปแบบ GHB Smart Booth ที่มุ่งตอบโจทย์ไลฟสไตล์ของลูกค้าและประชาชนที่ต้องการทำธุรกรรมทางการเงินที่ง่าย สะดวก รวดเร็ว และปลอดภัย
ธนาคารอาคารสงเคราะห์ (ธอส.) เตรียมผลิตภัณฑ์พิเศษมอบให้ลูกค้าประชาชนในจังหวัดนครราชสีมา และจังหวัดใกล้เคียงในภาคตะวันออกเฉียงเหนือ นำโดยสินเชื่อบ้านดอกเบี้ยสุดพิเศษ 2.90% ต่อปี นาน 2 ปีแรก ยกเว้นค่าธรรมเนียม 3 ฟรี (1) ฟรีค่าประเมินราคาหลักประกันทุกวงเงินกู้ (2) ฟรีค่าจดทะเบียนสิทธิและนิติกรรม และ (3) ฟรีค่าธรรมเนียมการยื่นกู้ พิเศษ!! ธอส. ชำระค่าจดทะเบียนจำนองให้ 0.50% ของวงเงินกู้ตามสัญญากู้เงิน พร้อมด้วยผลิตภัณฑ์เงินฝาก 3 ผลิตภัณฑ์ สำหรับผู้รักการออม 3 กลุ่มอายุ รับดอกเบี้ยพิเศษสูงสุด 1.80% ต่อปี และบ้านมือสองหรือทรัพย์ NPA คุณภาพดีทำเลเด่น ให้สิทธิผ่อนดาวน์ดอกเบี้ย 0% นานสูงสุด 48 เดือน เฉพาะในงานมหกรรมการเงินโคราช Money Expo Korat ครั้งที่ 11 ระหว่างวันที่ 4-6 สิงหาคม 2560 ณ ศูนย์การค้าเดอะมอลล์ โคราช
นายฉัตรชัย ศิริไล กรรมการผู้จัดการธนาคารอาคารสงเคราะห์ (ธอส.) เปิดเผยว่า เพื่อเป็นการเพิ่มโอกาสให้ประชาชนในจังหวัดนครราชสีมา และจังหวัดใกล้เคียงในภาคตะวันออกเฉียงเหนือได้เข้าถึงผลิตภัณฑ์พิเศษของธนาคารทั้งทางด้านสินเชื่อเพื่อที่อยู่อาศัย เงินฝาก และบ้านมือสอง หรือ ทรัพย์ NPA ธอส. จึงได้ร่วมออกบูธในงาน “มหกรรมการเงินโคราช Money Expo Korat ครั้งที่ 11” ในรูปแบบ GHB Smart Booth ที่มุ่งตอบโจทย์ไลฟสไตล์ของลูกค้าและประชาชนที่ต้องการทำธุรกรรมทางการเงินที่ง่าย สะดวก รวดเร็ว และปลอดภัย เพียงดาวน์โหลด แอพพลิเคชั่น Ghbank Smart Booth ด้วยสมาร์ทโฟนหรือแท็บเล็ต เพื่อจองสิทธิ์ใช้บริการโปรโมชั่นพิเศษต่างๆ ของ ธอส. โดยแบ่งโซนการจัดบูธออกเป็น 4 โซนหลัก ประกอบด้วย 1.โซนสินเชื่อบ้าน ปีที่ 1-2 อัตราดอกเบี้ย 2.90% ต่อปี ปีที่ 3 อัตราดอกเบี้ย 4.50% ต่อปี ปีที่ 4 จนถึงตลอดอายุสัญญากู้ กรณีลูกค้าสวัสดิการดอกเบี้ยเท่ากับ MRR-1.00% ต่อปี กรณีลูกค้ารายย่อยทั่วไป ดอกเบี้ยเท่ากับ MRR-0.50% ต่อปี กรณีกู้ซื้ออุปกรณ์และสิ่งอำนวยความสะดวก ที่เกี่ยวเนื่องกับที่อยู่อาศัย ดอกเบี้ยเท่ากับ MRR (MRR ปัจจุบันเท่ากับ 6.75% ต่อปี) ให้กู้เพื่อซื้อ ปลูกสร้าง ต่อเติม ซ่อมแซม ไถ่ถอนจำนองจากสถาบันการเงินอื่น และซื้ออุปกรณ์ที่เกี่ยวเนื่องเพื่อประโยชน์ในการอยู่อาศัยพร้อมกับกู้เพื่อซื้อ หรือไถ่ถอนจำนอง พิเศษ!! ยกเว้นค่าธรรมเนียม 3 ฟรี ได้แก่ (1)ฟรีค่าประเมินราคาหลักประกันทุกวงเงินกู้ (วงเงินกู้ต่ำกว่า 500,000 บาท คิดค่าประเมิน 1,900 บาท และวงเงินกู้ตั้งแต่ 500,001 บาท คิดค่าประเมิน 2,300 บาท) (2) ฟรีค่าจดทะเบียนสิทธิและนิติกรรม (1,000 บาท) และ (3)ฟรีค่าธรรมเนียมการยื่นกู้ (0.1% ของวงเงินกู้ที่ได้รับอนุมัติ) นอกจากนี้ ธอส.ชำระค่าจดทะเบียนจำนองให้ลูกค้า 0.50% ของวงเงินกู้ตามสัญญากู้เงินอีกด้วย เฉพาะลูกค้าที่จองสิทธิ์ภายในงาน พร้อมยื่นคำขอกู้เงินภายในวันที่ 31 สิงหาคม 2560 และทำนิติกรรมภายในวันที่ 29 กันยายน 2560
2.โซนเงินฝากอัตราดอกเบี้ยสูง พบกับ 3 ผลิตภัณฑ์สำหรับผู้รักการออมทั้ง 3 กลุ่มอายุที่ให้ผลตอบแทนสูง นำโดย 1.เงินฝากออมทรัพย์ New Gen รับอัตราดอกเบี้ย 1.55% ต่อปี สำหรับวงเงินฝากคงเหลือตั้งแต่ 100,000 – 1,000,000 บาท กรณีเงินฝากคงเหลือต่ำกว่า 100,000 บาท และเงินฝากคงเหลือมากกว่า 1,000,000 บาทขึ้นไป จะได้รับดอกเบี้ย 1.00% ต่อปี เงื่อนไขเพียงเปิดบัญชีเงินฝากครั้งแรกขั้นต่ำ 500 บาท และผู้ที่เปิดบัญชีต้องมีอายุต่ำกว่า 20 ปีบริบูรณ์ 2.เงินฝากออมทรัพย์ Flexi กรณีมียอดเงินฝากคงเหลือไม่เกิน 20 ล้านบาท รับอัตราดอกเบี้ย 1.50% ต่อปี กรณีลูกค้ามียอดเงินฝากคงเหลือมากกว่า 20 ล้านบาทขึ้นไป จะได้รับดอกเบี้ย 0.90% ต่อปี หากเดือนใดไม่มีการถอนเงินฝากจะได้รับอัตราดอกเบี้ยบวกเพิ่มอีก 0.25% ต่อปี คิดดอกเบี้ยให้เป็นรายวันตามยอดเงินฝากคงเหลือ เงื่อนไขเพียงเปิดบัญชีเงินฝากครั้งแรกขั้นต่ำ 10,000 บาท และผู้ที่เปิดบัญชีต้องมีอายุ 20 ปีบริบูรณ์ถึง 54 ปี และ 3.เงินฝากออมทรัพย์เจ้าสัว รับอัตราดอกเบี้ยตามสัดส่วนจำนวนเงินฝากของแต่ละช่วงวงเงิน ฝากไม่เกิน 5 ล้านบาท รับอัตราดอกเบี้ย 1.60% ต่อปี เงินส่วนที่ฝากในช่วงตั้งแต่ 5,000,001 บาท ถึง 20,000,000 บาท รับอัตราดอกเบี้ย 1.80% ต่อปี และเงินส่วนที่ฝากในช่วงตั้งแต่ 20,000,001 บาทขึ้นไป รับอัตราดอกเบี้ย 1.50% ต่อปี  เป็นบัญชีออมทรัพย์ที่สามารถฝาก-ถอนได้และรับดอกเบี้ยเงินฝากรายเดือน  เงื่อนไขเพียงเปิดบัญชีเงินฝากครั้งแรกขั้นต่ำ 10,000 บาท และมีอายุ 60 ปีบริบูรณ์ขึ้นไปในวันที่เปิดบัญชี พิเศษ! สำหรับลูกค้าที่จองสิทธิ์ภายในงาน และ เปิดบัญชีเงินฝากที่สาขาของ ธอส. ในเขตนครราชสีมา ภายในวันที่ 18 สิงหาคม 2560 รับฟรี !! บัตร ATM GHB Lifestyles card พร้อมได้รับการยกเว้นค่าธรรมเนียมการออกบัตร ค่าธรรมเนียมรายปีในปีแรก และกระเป๋า 2 สไตล์ฟรี!!
3.โซนบ้านมือสอง หรือ ทรัพย์ NPA  โดยธนาคารได้นำทรัพย์คุณภาพดี ทำเลเด่น ประเภทบ้านเดี่ยว ทาวน์เฮ้าส์ บ้านแฝด อาคารพาณิชย์ และที่ดินเปล่า ในพื้นที่ จังหวัดนครราชสีมา อุบลราชธานี และศรีสะเกษ จำนวน 210 รายการ โดยทรัพย์ที่มีราคาจำหน่ายต่ำสุดเริ่มต้นเพียง 50,000 บาท จำนวน 2 รายการ ซึ่งเป็นทรัพย์ประเภทที่ดินเปล่า โครงการหัวแหวนคันทรีวิลล์ เนื้อที่ 80 ตารางวา ในตำบลโชคชัย อำเภอเมือง จังหวัดนครราชสีมา และโครงการราชพฤกษ์การ์เด้น เนื้อที่ 118 ตารางวา ในตำบลตะคุ อำเภอปักธงชัย  จังหวัดนครราชสีมา ส่วนทรัพย์ที่ให้ส่วนลดสูงสุด 50% เป็นทรัพย์ประเภทที่ดินเปล่า ในโครงการหัวแหวนคันทรีวิลล์ เนื้อที่ 71 ตารางวา ในตำบลโชคชัย อำเภอเมือง จังหวัดนครราชสีมา นอกจากนี้ผู้ซื้อทรัพย์ NPA ของ ธอส. ยังมีสิทธิรับแคมเปญพิเศษ “ผ่อนดาวน์ดอกเบี้ย 0% นานสูงสุด 48 เดือน” โดยให้ผู้ซื้อทรัพย์สามารถผ่อนดาวน์ไม่ต่ำกว่า 40% แต่ไม่เกิน 50% ของราคาขายทรัพย์ ปลอดดอกเบี้ยนานถึง 4 ปี กรณีลูกค้าผ่อนชำระดี ส่วนที่เหลือสามารถขอสินเชื่อกับธนาคารได้ด้วยเงื่อนไขพิเศษ โดยลูกค้าสามารถเข้าอยู่อาศัยในช่วงผ่อนดาวน์ได้ทันทีเพียงชำระเงินประกันไม่ต่ำกว่า 1.5% ของราคาซื้อ หรือหากเทเงินดาวน์ 20% ของราคาซื้อขาย ส่วนที่เหลืออีก 80% รับสินเชื่อดอกเบี้ย 0% นาน  24 เดือน วงเงินให้กู้สูงสุดไม่เกิน 80 % และให้ผ่อนชำระได้นานสูงสุดถึง 40 ปี
4.โซน โครงการ ธอส. โรงเรียนการเงิน  เจ้าหน้าที่ผู้เชี่ยวชาญด้านสินเชื่อเพื่อที่อยู่อาศัยจะมาให้คำแนะนำ และส่งเสริมความรู้ในการเข้าถึงสินเชื่อในระบบ หรือ Financial Literacy เมื่อปฏิบัติตามคำแนะนำของเจ้าหน้าที่และเงื่อนไขที่ธนาคารกำหนด จะช่วยให้มีโอกาสยื่นคำขอพิจารณาสินเชื่อกับธนาคารได้ในอนาคต และยังให้บริการประชาชนที่มีความประสงค์กรอกแบบสำรวจความต้องการที่อยู่อาศัยตาม “โครงการแอพพลิเคชั่น คนไทยมีบ้าน : Home for All” โดยหน่วยงานที่เกี่ยวข้องจะนำผลสำรวจที่ได้ไปจัดทำเป็นฐานข้อมูลในการวางแผนพัฒนาปริมาณที่อยู่อาศัยใหม่ให้สอดคล้องกับความต้องการของประชาชน ขณะที่ ธอส. จะเตรียมแคมเปญสินเชื่อบ้านดอกเบี้ยพิเศษมอบให้ผู้ที่ร่วมตอบแบบสำรวจเพื่อช่วยให้คนไทยได้มีบ้านอย่างทั่วถึงต่อไปในอนาคต
ทั้งนี้ งานมหกรรมการเงิน “Money Expo โคราช ครั้งที่ 11” จัดขึ้นระหว่างวันที่ 4-6 สิงหาคม 2560 ณ ห้อง MCC Hall ชั้น 3 ศูนย์การค้าเดอะมอลล์ โคราช จังหวัดนครราชสีมา สอบถามรายละเอียดเพิ่มเติมได้ที่ศูนย์ลูกค้าสัมพันธ์ (Call Center) โทร 0-2645-9000 หรือ www.ghbank.co.th และ Facebook fanpage ธนาคารอาคารสงเคราะห์

ที่มา : http://www.thaigov.go.th/news/contents/details/5719
