รัฐบาลไทย-ข่าวทำเนียบรัฐบาล-รัฐบาลยืนยันมุ่นมั่นต่อต้านการค้ามนุษย์

วันศุกร์ที่ 21 กรกฎาคม 2560
รัฐบาลยืนยันมุ่นมั่นต่อต้านการค้ามนุษย์
ค้ามนุษย์ เป็นวาระสำคัญเร่งด่วนของโลก ที่ทุกชาติจะต้องร่วมมือกันเพื่อป้องกันและปราบปราม
ต่อจากนี้ไป ขอเชิญรับฟังไทยคู่ฟ้า ครับ
รัฐบาลให้ความสำคัญกับการต่อต้านการค้ามนุษย์ ตั้งแต่แรกเริ่มเข้ามาบริหารราชการแผ่นดิน โดยถือเป็นวาระแห่งชาติที่เจ้าหน้าที่ทุกระดับจะต้องร่วมมือกันแก้ปัญหาอย่างเต็มที่ มีการปรับปรุงกฎหมายเพื่อให้เท่าทันต่อการกระทำความผิดในปัจจุบัน การดำเนินคดีต่อผู้กระทำความผิดและเจ้าหน้าที่รัฐที่ร่วมกระทำผิดอย่างเด็ดขาด การป้องกันผู้ที่อาจตกเป็นเหยื่อ การคุ้มครองเหยื่อและพยาน รวมถึงการสร้างความร่วมมือทั้งภายในและภายนอกประเทศ อย่างไรก็ตาม ปัญหาการค้ามนุษย์เป็นปัญหาเรื้อรังที่สะสมมายาวนานจึงต้องใช้เวลา ซึ่งนายกรัฐมนตรีได้กำชับเจ้าหน้าที่ทุกระดับให้มุ่งมั่นตั้งใจทำงานเพื่อปกป้องคุ้มครองทุกคนที่อยู่ในผืนแผ่นดินไทย ภายใต้หลักมนุษยธรรมและศักดิ์ศรีความเป็นมนุษย์ โดยไม่มุ่งเน้นที่ผลการประเมินเป็นที่ตั้ง
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/5384
