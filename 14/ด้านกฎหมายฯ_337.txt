รัฐบาลไทย-ข่าวทำเนียบรัฐบาล-กระทรวงยุติธรรม ร่วมขับเคลื่อนการบูรณาการฐานข้อมูลกลางภาครัฐ

วันศุกร์ที่ 8 ธันวาคม 2560
กระทรวงยุติธรรม ร่วมขับเคลื่อนการบูรณาการฐานข้อมูลกลางภาครัฐ
พลอากาศเอก ประจิน จั่นตอง รองนายกรัฐมนตรี และรัฐมนตรีว่าการกระทรวงยุติธรรม เป็นประธานการประชุมคณะกรรมการขับเคลื่อนการบูรณาการฐานข้อมูลกลางภาครัฐ ครั้งที่ 2/2560
เมื่อวันพฤหัสบดี ๗ ธันวาคม ๒๕๖๐ เวลา ๐๙.๐๐ น.
ณ ห้องประชุมคณะรัฐมนตรี ชั้น ๒ สำนักเลขาธิการคณะรัฐมนตรี ทำเนียบรัฐบาล
พลอากาศเอก ประจิน จั่นตอง รองนายกรัฐมนตรี และรัฐมนตรีว่าการกระทรวงยุติธรรม
เป็นประธานการประชุมคณะกรรมการขับเคลื่อนการบูรณาการฐานข้อมูลกลางภาครัฐ ครั้งที่ ๒/๒๕๖๐
โดยมี นายวัลลภ นาคบัว ผู้อำนวยการสำนักงานกิจการยุติธรรม เป็นผู้แทนปลัดกระทรวงยุติธรรม เข้าร่วมประชุมฯ
ทั้งนี้ ที่ประชุมได้รายงานผลการดำเนินการต่าง ๆ ดังนี้
๑. รายงานความก้าวหน้าความพร้อมฐานข้อมูลภาครัฐ
๒. รายงานความก้าวหน้าการจัดการ Data Center
๓. รายงานความก้าวหน้าการพัฒนาศูนย์ข้อมูลภาครัฐ (Government Data Center Modernization)
๔. รายงานความก้าวหน้ารัฐบาลดิจิทัลหน่วยงานภาครัฐของประเทศไทย ประจำปี ๒๕๖๐
๕. รายงานความก้าวหน้าการจัดทำร่างพระราชบัญญัติว่าด้วยรัฐบาลดิจิทัล พ.ศ. ....
๖. รายงานผลการดำเนินงานของคณะกรรมการขับเคลื่อนการบูรณาการฐานข้อมูลกลางภาครัฐ
ประกอบด้วย คณะกรรมการบูรณาการฐานข้อมูลประชาชนและบริการภาครัฐ
คณะกรรมการบูรณาการฐานข้อมูลน้ำและภูมิอากาศแห่งชาติ คณะกรรมการบูรณาการฐานข้อมูลด้านความมั่นคง
คณะกรรมการบูรณาการฐานข้อมูลด้านทรัพยากรและบริหารโครงสร้างภาครัฐ
๗. รายงานความก้าวหน้าการขับเคลื่อนการบูรณาการข้อมูลด้านอื่น ๆ ได้แก่
แผนการดำเนินงานและร่างคำสั่งแต่งตั้งคณะกรรมการบูรณาการฐานข้อมูลด้านการจัดการภัยพิบัติและภัยธรรมชาติ
คณะกรรมการบูรณาการฐานข้อมูลการท่องเที่ยว
และคณะกรรมการบูรณาการฐานข้อมูลด้านการอำนวยความสะดวกในการประกอบธุรกิจ
นอกจากนี้ ที่ประชุมได้มีมติ ดังนี้
- ให้หน่วยงานยืนยันข้อมูลผลสำรวจความพร้อมฐานข้อมูลและชุดข้อมูลของหน่วยงานภาครัฐ
ภายในวันที่ ๒๐ ธันวาคม ๒๕๖๐ เพื่อคณะกรรมการฯ จะได้ดำเนินการรวบรวมและเสนอนายกรัฐมนตรีต่อไป
- ให้สำนักงานรัฐบาลอิเล็กทรอนิกส์ (องค์การมหาชน) (สรอ.) ดำเนินการจัดทำ Workshop
- ให้ฝ่ายเลขานุการฯ จัดส่งข้อมูล Excel เรื่องฐานข้อมูลให้กับหน่วยงานต่าง ๆ เพื่อนำไปใช้ประโยชน์
- ให้นำเสนอผลการการดำเนินงานด้าน Big Data ต่อนายกรัฐมนตรี
ประกอบด้วย ชุดข้อมูลด้านสาธารณสุข ชุดข้อมูลการจัดการน้ำ (ThaiWater)
ชุดข้อมูลการท่องเที่ยว และชุดข้อมูลผู้มีรายได้น้อย

ที่มา : http://www.thaigov.go.th/news/contents/details/8644
