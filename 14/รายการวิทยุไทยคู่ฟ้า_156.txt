รัฐบาลไทย-ข่าวทำเนียบรัฐบาล-รัฐบาลออกกฎกระทรวงด้านการศึกษาคุ้มครองแม่วัยใส

วันศุกร์ที่ 17 พฤศจิกายน 2560
รัฐบาลออกกฎกระทรวงด้านการศึกษาคุ้มครองแม่วัยใส
เพื่อให้แม่วัยใส ยังมีโอกาสทางการศึกษา สร้างอนาคตที่ดีให้กับตนเองและลูกน้อยได้
ต่อจากนี้ไป ขอเชิญรับฟังไทยคู่ฟ้า ครับ
รัฐบาลปรับปรุงกฎหมายเพื่อช่วยเหลือคุ้มครองนักเรียนนักศึกษาที่ตั้งครรภ์ในวัยเรียน โดยกำหนดให้สถานศึกษาจัดการเรียนการสอนแบบยืดหยุ่นให้แก่ผู้ที่ตั้งครรภ์ให้สามารถเรียนจนจบหลักสูตรได้ โดยหากจำเป็นต้องหยุดพักการเรียนเพื่อคลอดและดูแลบุตรหลังคลอดนั้นให้นักเรียนนักศึกษาเหล่านี้สามารถกลับไปเรียนต่อได้ โดยสถานศึกษาจะต้องรักษาสิทธิและข้อมูลส่วนบุคคลของผู้เรียน นอกจากนี้ สถานศึกษาทุกระดับจะต้องจัดให้มีการเรียนการสอนเรื่องเพศศึกษาให้เหมาะสมกับช่วงวัย รวมทั้งผลิตบุคลากรครูที่มีความรู้ในการสอนเรื่องเพศศึกษาและมีทักษะในการให้คำปรึกษาให้มากขึ้น เพื่อสร้างภูมิคุ้มกันให้นักเรียนนักศึกษาสามารถป้องกันตนเองจากการตั้งครรภ์ก่อนวัยอันสมควรได้อย่างถูกต้องเหมาะสม
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/8160
