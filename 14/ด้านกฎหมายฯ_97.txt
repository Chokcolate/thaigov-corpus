รัฐบาลไทย-ข่าวทำเนียบรัฐบาล-กรมราชทัณฑ์ โดยกระทรวงยุติธรรมยกระดับการบริหารระบบงานราชทัณฑ์

วันพุธที่ 7 มิถุนายน 2560
กรมราชทัณฑ์ โดยกระทรวงยุติธรรมยกระดับการบริหารระบบงานราชทัณฑ์
นายวิทยา สุริยะวงค์ รองปลัดกระทรวงยุติธรรม เป็นประธานการประชุมเชิงปฏิบัติการเพื่อระดมความคิดเห็นจากเรือนจำและเผยแพร่พระราชบัญญัติ
เมื่อวันจันทร์ที่ ๕ มิถุนายน ๒๕๖๐ เวลา ๐๙.๐๐ น.
ณ ห้องทิพวัลย์ ๑ โรงแรมริชมอนด์-สไตล์ลิช คอนเวนชั่น ถนนรัตนาธิเบศร์ จังหวัดนนทบุรี
นายวิทยา สุริยะวงค์ รองปลัดกระทรวงยุติธรรม
เป็นประธานการประชุมเชิงปฏิบัติการเพื่อระดมความคิดเห็นจากเรือนจำและเผยแพร่พระราชบัญญัติ
เพื่อร่วมหารือถึงประเด็นที่น่าสนใจและหลักการนำพระราชบัญญัติราชทัณฑ์ พ.ศ. ๒๕๖๐
มาปรับใช้กับงานในเรือนจำ ตลอดทั้งรับฟังความคิดเห็นถึงร่างกฎกระทรวง
และร่างระเบียบกรมราชทัณฑ์ ออกตามความในพระราชบัญญัติราชทัณฑ์ พ.ศ. ๒๕๖๐
อันจะนำไปสู่การพัฒนาประสิทธิภาพการดำเนินงานของกรมราชทัณฑ์
และเป็นการยกระดับการบริหารระบบงานราชทัณฑ์ทั้งระบบต่อไป
โดยมี นายอายุตม์ สินธพพันธุ์ รองอธิบดีกรมราชทัณฑ์ ฝ่ายวิชาการ
ผู้บัญชาการเรือนจำและผู้ที่เกี่ยวข้อง เข้าร่วมฯ

ที่มา : http://www.thaigov.go.th/news/contents/details/4333
