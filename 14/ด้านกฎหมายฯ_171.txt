รัฐบาลไทย-ข่าวทำเนียบรัฐบาล-“ยุติธรรม” กำหนดแผนแม่บทการบริหารงานยุติธรรมแห่งชาติ ให้สอดคล้องกับนโยบายไทยแลนด์ ๔.๐

วันเสาร์ที่ 5 สิงหาคม 2560
“ยุติธรรม” กำหนดแผนแม่บทการบริหารงานยุติธรรมแห่งชาติ ให้สอดคล้องกับนโยบายไทยแลนด์ ๔.๐
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานประชุมคณะอนุกรรมการประสานและพัฒนาระบบงานยุติธรรม ครั้งที่ ๓/๒๕๖๐
เมื่อวันศุกร์ที่ ๔ สิงหาคม ๒๕๖๐เวลา ๑๔.๓๐ น.
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานประชุมคณะอนุกรรมการประสานและพัฒนาระบบงานยุติธรรม ครั้งที่ ๓/๒๕๖๐
โดยที่ประชุมได้รายงานความคืบหน้าการดำเนินงานงบบูรณาการเชิงยุทธศาสตร์
แผนงานบูรณาการปฏิรูปกฎหมายและพัฒนากระบวนการยุติธรรม
พร้อมทั้งรายงานความคืบหน้าการขับเคลื่อนกรอบแนวทางการป้องกันอาชญากรรม
และผลการประเมินแผนแม่บทการบริหารงานยุติธรรมแห่งชาติ ฉบับที่ ๒ ประจำปี พ.ศ.๒๕๖๐
ซึ่งการประเมินผลดำเนินงานตามตัวชี้วัดระดับเป้าหมายของแผนแม่บทฯ ประชาชนค่อนข้างพึงพอใจ
ต่อการให้บริการของหน่วยงานกระบวนการยุติธรรม คิดเป็นร้อยละ ๘๓.๒๐ และประชาชนค่อนข้างมีความเชื่อมั่น
ต่อการให้บริการของหน่วยงานกระบวนการยุติธรรม คิดเป็นร้อยละ ๘๒.๒๐
นอกจากนี้ที่ประชุมได้พิจารณา (ร่าง) แผนแม่บทการบริหารงานยุติธรรมแห่งชาติ (พ.ศ.๒๕๖๒-๒๕๖๕)
ให้สอดคล้องกับยุทธศาสตร์ชาติ ๒๐ ปี
ทั้งนี้ ที่ประชุมได้มอบหมายให้ฝ่ายเลขานุการฯ นำข้อเสนอแนะจากการประชุมไปพิจารณาปรับปรุง
เพื่อจะได้นำเสนอต่อคณะกรรมการพัฒนาการบริหารงานยุติธรรมแห่งชาติพิจารณาต่อไป
โดยมีนายธวัชชัย ไทยเขียว รองปลัดกระทรวงยุติธรรม
นายวัลลภ นาคบัว ผู้อำนวยการสำนักงานกิจการยุติธรรม
พร้อมด้วยคณะอนุกรรมการผู้ทรงคุณวุฒิ ข้าราชการและเจ้าหน้าที่ที่เกี่ยวข้อง เข้าร่วมประชุมฯ
ณ ห้องประชุมกระทรวงยุติธรรม ๒ ชั้น ๘ อาคารราชบุรีดิเรกฤทธิ์
ศูนย์ราชการเฉลิมพระเกียรติฯ กรุงเทพฯ

ที่มา : http://www.thaigov.go.th/news/contents/details/5739
