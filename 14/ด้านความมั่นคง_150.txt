รัฐบาลไทย-ข่าวทำเนียบรัฐบาล-ประปา-ไฟฟ้าผนึกกำลังเดินหน้าพัฒนางานบริการ เพิ่มช่องทางชำระค่าน้ำ-ค่าไฟฟ้า อำนวยความสะดวกแก่ประชาชน

วันศุกร์ที่ 16 มิถุนายน 2560
ประปา-ไฟฟ้าผนึกกำลังเดินหน้าพัฒนางานบริการ เพิ่มช่องทางชำระค่าน้ำ-ค่าไฟฟ้า อำนวยความสะดวกแก่ประชาชน
ประปา-ไฟฟ้าผนึกกำลังเดินหน้าพัฒนางานบริการ เพิ่มช่องทางชำระค่าน้ำ-ค่าไฟฟ้า อำนวยความสะดวกแก่ประชาชน
วันนี้ (16 มิ.ย.60) ที่กระทรวงมหาดไทย นายชยพล ธิติศักดิ์ รองปลัดกระทรวงมหาดไทย ในฐานะโฆษกกระทรวงมหาดไทย เปิดเผยว่า พลเอก อนุพงษ์ เผ่าจินดา รัฐมนตรีว่าการกระทรวงมหาดไทย ได้มีดำริให้หน่วยงานรัฐวิสาหกิจในสังกัดกระทรวงมหาดไทย ประกอบด้วย การประปานครหลวง (กปน.) การประปาส่วนภูมิภาค (กปภ.) การไฟฟ้านครหลวง (กฟน.) และการไฟฟ้าส่วนภูมิภาค (กฟภ.) พิจารณาดำเนินการพัฒนาระบบบริการค่าสาธารณูปโภค (ประปา-ไฟฟ้า) โดยเพิ่มช่องทางการชำระเงินเพื่อเป็นทางเลือกให้กับประชาชนผู้ใช้บริการในยุคดิจิตอล
โดยในปัจจุบันมีช่องทางการรับชำระเงินค่าสาธารณูปโภค (ประปา-ไฟฟ้า) ของหน่วยงานรัฐวิสาหกิจทั้ง 4 แห่ง ดังต่อไปนี้
สำหรับการพัฒนาช่องทางการบริการรับชำระเงินค่าสาธารณูปโภค (ค่าน้ำ-ค่าไฟฟ้า) ของหน่วยงานรัฐวิสาหกิจในสังกัดกระทรวงมหาดไทยในอนาคต จะดำเนินการพัฒนาระบบการชำระเงินผ่านบัตรเดบิต บัตรเครดิต และบัตรสวัสดิการ ผ่านเครื่อง EDC หน้าเคาน์เตอร์บริการของหน่วยงานรัฐวิสาหกิจ เพื่อเป็นการเพิ่มประสิทธิภาพการบริการและสร้างความพึงพอใจให้กับผู้ใช้บริการ ซึ่งคาดว่าจะเริ่มให้บริการได้ในเดือนตุลาคม 2560
รองปลัดกระทรวงมหาดไทย กล่าวเพิ่มเติมว่า กระทรวงมหาดไทยตระหนักและเห็นความสำคัญในการพัฒนาระบบบริการของหน่วยงานรัฐวิสาหกิจในสังกัดกระทรวงมหาดไทย โดยนำเทคโนโลยีและไลฟ์สไตล์ของประชาชนมาใช้เป็นแนวทางในการพัฒนาเพิ่มขีดความสามารถในการให้บริการของหน่วยงานเพื่ออำนวยความสะดวกให้พี่น้องประชาชนผู้ใช้บริการเข้าถึงง่าย จ่ายคล่อง รวดเร็วทันใจ ซึ่งเป็นไปตามนโยบายรัฐบาลที่มุ่งให้ระบบบริการของรัฐเข้าถึงประชาชนในยุค Thailand 4.0.
ครั้งที่ 90/2560

ที่มา : http://www.thaigov.go.th/news/contents/details/4581
