รัฐบาลไทย-ข่าวทำเนียบรัฐบาล-ทส. จัดพิธีบำเพ็ญกุศลเพื่อถวายเป็นพระราชกุศลครบรอบ 1 ปี วันสวรรคต พระบาทสมเด็จพระปรมินทรมหาภูมิพลอดุลยเดช บรมนาถบพิตร

วันศุกร์ที่ 13 ตุลาคม 2560
ทส. จัดพิธีบำเพ็ญกุศลเพื่อถวายเป็นพระราชกุศลครบรอบ 1 ปี วันสวรรคต พระบาทสมเด็จพระปรมินทรมหาภูมิพลอดุลยเดช บรมนาถบพิตร
กระทรวงทรัพยากรธรรมชาติและสิ่งแวดล้อม จัดพิธีบำเพ็ญกุศลเพื่อถวายพระราชกุศลครบรอบ1 ปี วันสวรรคต พระบาทสมเด็จพระปรมินทรมหาภูมิพลอดุลยเดช บรมนาถบพิตร เพื่อน้อมรำลึกในพระมหากรุณาธิคุณเป็นล้นพ้นอันหาที่สุดมิได้
วันที่ 12 ตุลาคม 2560  เวลา 07.00 น. กระทรวงทรัพยากรธรรมชาติและสิ่งแวดล้อม ได้จัดพิธีบำเพ็ญกุศลเพื่อถวายพระราชกุศลครบรอบ 1 ปี วันสวรรคต พระบาทสมเด็จพระปรมินทรมหาภูมิพลอดุลยเดช บรมนาถบพิตร ซึ่งในพิธีดังกล่าวจัดให้มีการสวดพระพุทธมนต์ ณ ห้องประชุมศักดิ์สิทธิ์ ตรีเดช และร่วมกันตักบาตรข้าวสาร อาหารแห้ง แด่พระสงฆ์จากวัดแก้วฟ้าจุฬามณี จำนวน 10 รูป บริเวณด้านหน้าอาคารกระทรวงทรัพยากรธรรมชาติและสิ่งแวดล้อม โอกาสนี้ ได้รับเกียรติจาก พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานในพิธีพร้อมด้วยเจ้าหน้าที่ในสังกัดกระทรวงฯ เข้าร่วมกว่า 200 คน

ที่มา : http://www.thaigov.go.th/news/contents/details/7401
