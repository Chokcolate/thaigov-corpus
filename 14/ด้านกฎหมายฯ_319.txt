รัฐบาลไทย-ข่าวทำเนียบรัฐบาล-๔๑ ปี สำนักงาน ป.ป.ส. มุ่งมั่นแก้ไข ขจัดภัยยาเสพติด

วันพฤหัสบดีที่ 16 พฤศจิกายน 2560
๔๑ ปี สำนักงาน ป.ป.ส. มุ่งมั่นแก้ไข ขจัดภัยยาเสพติด
นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม ร่วมแสดงความยินดีเนื่องในโอกาส ครบรอบ ๔๑ ปี สำนักงาน ป.ป.ส.
ในวันพฤหัสบดีที่ ๑๖ พฤศจิกายน ๒๕๖๐ เวลา ๑๑.๐๐ น.
ณ สำนักงาน ป.ป.ส. ถนนดินแดง กทม.
นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม
ร่วมแสดงความยินดีเนื่องในโอกาส ครบรอบ ๔๑ ปี สำนักงาน ป.ป.ส.
โดยมี นายศิรินทร์ยา สิทธิชัย เลขาธิการ ป.ป.ส. ให้การต้อนรับ
สำหรับภายในงาน มีหน่วยงานจากภาครัฐ และเอกชนเข้าร่วมแสดงความยินดี
พร้อมบริจาคเงินสมทบทุน กองทุน “กำลังใจ พ้นภัยยาเสพติด”
โดยรายได้จะนำไปช่วยเหลือผู้ผ่านการบำบัดรักษายาเสพติดต่อไป
ตามแผนงานช่วยเหลือผู้ผ่านการบำบัดรักษายาเสพติด ที่ให้โอกาส
ให้ทุนประกอบอาชีพผู้ผ่านการบำบัดฯ
เพื่อเป็นแรงจูงใจให้ผู้เสพ/ผู้ติดสมัครใจเข้าบำบัดฯ และเชื่อในกระบวนการรักษาฯ
และสร้างความเข้าใจแก่ประชาชนว่า “ผู้เสพ คือ ผู้ป่วย” ต้องได้รับการบำบัดรักษา
และให้โอกาสกลับมาใช้ชีวิตปกติในสังคมได้ นอกจากนี้เลขาธิการ ป.ป.ส.
ได้มอบรางวัลให้แก่ข้าราชการพลเรือนดีเด่นและพนักงานราชการดีเด่น
ประจำปี ๒๕๖๐ ด้วย

ที่มา : http://www.thaigov.go.th/news/contents/details/8138
