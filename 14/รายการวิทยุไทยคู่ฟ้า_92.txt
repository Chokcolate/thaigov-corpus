รัฐบาลไทย-ข่าวทำเนียบรัฐบาล-รัฐบาลสนับสนุนการประกอบธุรกิจโดยเคารพในสิทธิมนุษยชน

วันพฤหัสบดีที่ 8 มิถุนายน 2560
รัฐบาลสนับสนุนการประกอบธุรกิจโดยเคารพในสิทธิมนุษยชน
การประกอบธุรกิจโดยยึดหลักสิทธิมนุษยชนจะช่วยให้กิจการเติบโตได้อย่างรุ่งเรืองและยั่งยืน
ต่อจากนี้ไป ขอเชิญรับฟังไทยคู่ฟ้า ครับ
รัฐบาลสนับสนุนการประกอบธุรกิจภายใต้หลัก 3 ประการ คือ 1.ด้านการคุ้มครอง เช่น ให้ได้รับการปฏิบัติอย่างเป็นธรรม ได้รับค่าตอบแทนที่เหมาะสม คุ้มครองแรงงานเด็ก ป้องกันและปราบปรามการค้ามนุษย์ เป็นต้น 2.ด้านการเคารพ โดยเฉพาะการเคารพในสิทธิมนุษยชนของทั้งแรงงาน เช่น ดูแลสวัสดิการ ค่าจ้าง วันหยุด ความปลอดภัยในการทำงาน รวมทั้งเคารพต่อชุมชนในพื้นที่ไม่สร้างความเดือดร้อนหรือทำลายสิ่งแวดล้อม 3.ด้านการเข้าถึงเยียวยา โดยส่งเสริมให้ประชาชนสามารถเข้าถึงความยุติธรรม เช่น จัดช่องทางสนับสนุนค่าใช้จ่ายในการฟ้องคดีและลดกระบวนการขั้นตอนที่ยุ่งยากซับซ้อน ทั้งนี้ รัฐบาลมุ่งมั่นพิทักษ์สิทธิมนุษยชนตามแนวทางของสหประชาชาติ เพื่อสร้างยั่งยืนแก่เศรษฐกิจและสังคมของประเทศ
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/4390
