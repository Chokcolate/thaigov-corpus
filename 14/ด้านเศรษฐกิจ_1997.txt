รัฐบาลไทย-ข่าวทำเนียบรัฐบาล-การประชุมเชิงปฏิบัติการ “อนาคตข้าวไทยเพื่อความยั่งยืน” วันอาทิตย์ที่ 14 มกราคม 2561 ณ โรงแรมเซ็นทาราแกรนด์ เซ็นทรัลพลาซา ลาดพร้าว กรุงเทพฯ

วันอาทิตย์ที่ 14 มกราคม 2561
การประชุมเชิงปฏิบัติการ “อนาคตข้าวไทยเพื่อความยั่งยืน” วันอาทิตย์ที่ 14 มกราคม 2561 ณ โรงแรมเซ็นทาราแกรนด์ เซ็นทรัลพลาซา ลาดพร้าว กรุงเทพฯ
การประชุมเชิงปฏิบัติการ “อนาคตข้าวไทยเพื่อความยั่งยืน” ถือเป็นมิติใหม่สำหรับอุตสาหกรรมข้าวไทย ที่ทุกภาคส่วนที่เกี่ยวข้องในอุตสาหกรรมข้าวไทย ได้มารวมตัวกันทั้ง เอกชน-เอกชน เกษตรกร และภาครัฐ นักวิชาการผู้เชี่ยวชาญ ในอุตสาหกรรมข้าวไทย ประมาณ 200 คน
ในรูปแบบ “ประชารัฐพลัสพลัส” เป็น “Thai Rice United” เพื่อให้เกิดการปรับกระบวนทัศน์และสร้างมิติใหม่สำหรับอุตสาหกรรมข้าวไทย ร่วมกันวิเคราะห์ถึงสถานการณ์ของอุตสาหกรรมข้าวไทยทั้งปัจจุบันและอนาคต และเสนอมุมมอง แลกเปลี่ยนข้อคิดเห็นตลอดจนเสนอแนะแนวทางในการพัฒนาอุตสาหกรรมข้าวไทย และการดำเนินนโยบายของภาครัฐในทุกมิติ โดยในการประชุมจะแบ่งกลุ่มย่อย (Workshop) เป็น 3 กลุ่ม ได้แก่ 1)กลุ่มตลาดทั่วไป (Mass market) ซึ่งจะมีการกำหนดความต้องการใช้ข้าว (Demand) เพื่อขยายตลาดทั้งในและต่างประเทศ แนวทางการปรับปรุงมาตรการรักษาเสถียรภาพของรัฐบาลให้มีประสิทธิภาพเพิ่มมากขึ้น รวมถึงการปรับปรุงกฏระเบียบของภาครัฐที่เป็นปัญหาอุปสรรคและไม่ให้มีความซ้ำซ้อน เพื่ออำนวยความสะดวกให้แก่ผู้ประกอบการค้าข้าวให้สูงสุด 2)กลุ่มตลาดเฉพาะ (Specialty market) โดยจะเน้นการส่งเสริมการตลาดโดยใช้ตลาดนำการผลิต (Demand-driven) ทั้งในและต่างประเทศ รวมถึงการยกระดับมาตรฐานคุณภาพข้าว เพื่อยกระดับข้าวไทยให้เป็น  พรีเมียมอย่างแท้จริง และ 3)กลุ่มตลาดสินค้านวัตกรรมและมูลค่าเพิ่ม (Value added and innovation market) มุ่งเน้นการสนับสนุนงานวิจัยเพื่อนำมาต่อยอดเชิงนวัตกรรม (Commercialization) ทางการค้าอย่างต่อเนื่อง
ทั้งนี้ ผลของการประชุมเชิงปฏิบัติการในครั้งนี้ จะถูกนำเสนอต่อคณะกรรมการและนโยบายบริหารจัดการข้าว (นบข.) เพื่อพิจารณากำหนดมาตรการและนโยบายในการพัฒนาอุตสาหกรรมข้าวไทยทั้งระบบ และการดำเนินนโยบายของภาครัฐให้เป็นรูปธรรม ต่อไป

ที่มา : http://www.thaigov.go.th/news/contents/details/9376
