รัฐบาลไทย-ข่าวทำเนียบรัฐบาล-รัฐบาลชวนเที่ยวงานตลาดคลองผดุง “สุดยอดสินค้า หลากหลายทั่วไทย หาได้ในที่เดียว”

วันศุกร์ที่ 19 พฤษภาคม 2560
รัฐบาลชวนเที่ยวงานตลาดคลองผดุง “สุดยอดสินค้า หลากหลายทั่วไทย หาได้ในที่เดียว”
ตลาดคลองผดุงกรุงเกษม หรือ ตลาดนายก ในเดือน พฤษภาคม นำเสนอผลิตภัณฑ์นวัตกรรม จากชุมชน ทั่วประเทศ โดยเจ้าของผลิตภัณฑ์นำมาจัดจำหน่ายถึงมือผู้บริโภคด้วยตนเอง
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเชิญเที่ยวงานตลาดคลองผดุงกรุงเกษม สุดยอดสินค้า หลากหลายทั่วไทย หาได้ในที่เดียว ตามนโยบายของนายกรัฐมนตรีที่ต้องการส่งเสริมให้ผู้ประกอบการรายย่อยและเกษตรกรมีช่องทางจัดจำหน่ายถึงมือผู้บริโภคโดยตรง โดยในเดือนพฤษภาคมนำเสนอผลิตภัณฑ์แปรรูปที่มีนวัตกรรม ประกอบด้วย ผลิตภัณฑ์ชุมชนจากบริษัทประชารัฐรักสามัคคีจังหวัดและเครือข่ายกว่า 100 ราย ผลิตภัณฑ์เด่นและสินค้าเกษตรของกลุ่มจังหวัดทั่วประเทศรวม 600 ราย และอาหารที่มีชื่อเสียงจากจังหวัดต่างๆ รวม 180 ราย เช่น ผ้าพื้นเมืองนครพนม เครื่องเงินแม่ฮ่องสอน ผ้าย้อมครามสกลนคร เป็นต้น ทั้งนี้ ผู้ที่สนใจสามารถเข้าร่วมงานได้ตั้งแต่วันนี้ เป็นต้นไป ณ บริเวณริมคลองผดุงกรุงเกษม ข้างทำเนียบรัฐบาล ระหว่างเวลา 10.00 – 19.00 น.
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/3849
