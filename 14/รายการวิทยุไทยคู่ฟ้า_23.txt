รัฐบาลไทย-ข่าวทำเนียบรัฐบาล-รัฐบาลดูแลทุกศาสนาอย่างเท่าเทียมกัน

วันศุกร์ที่ 31 มีนาคม 2560
รัฐบาลดูแลทุกศาสนาอย่างเท่าเทียมกัน
รัฐบาลดูแลอุปถัมภ์ทุกศาสนาอย่างเท่าเทียมกัน และส่งเสริมให้ศาสนิกชนทุกคนมีความรักใคร่กลมเกลียว เอื้ออาทร และอยู่ร่วมกันอย่างสันติ
ต่อจากนี้ไป ขอเชิญรับฟังไทยคู่ฟ้า ครับ
รัฐบาลมีแนวทางในการดูแลอุปถัมภ์ทุกศาสนาอย่างเท่าเทียมกัน และส่งเสริมให้ศาสนิกชนทุกคนมีความรักใคร่กลมเกลียว เอื้ออาทร และอยู่ร่วมกันอย่างสันติ โดยสำนักงานพระพุทธศาสนาแห่งชาติสนับสนุนกิจกรรมของศาสนาพุทธ และกรมการศาสนาดูแลสนับสนุนกิจกรรมของศาสนาอื่น ๆ เช่น คริสต์ อิสลาม ซิกซ์ เป็นต้น อย่างไรก็ตาม การค้ำชูพระศาสนาเป็นจิตศรัทธาของประชาชนในแต่ละศาสนา ส่วนภาครัฐมีหน้าที่ช่วยสนับสนุนความเหมาะสม ซึ่งที่ผ่านมาทุกศาสนาอยู่ร่วมกันได้อย่างร่มเย็นเป็นสุข ดังนั้น รัฐบาลจึงอยากให้พี่น้องประชาชนใช้วิจารณญานในการรับข่าวสาร ไม่หลงเชื่อข้อมูลเท็จที่อาจสร้างความแตกแยกระหว่างศาสนา เพื่อให้สังคมไทยเป็นสังคมที่สงบสุข เป็นแผ่นดินธรรมแผ่นดินทอง ที่ทุกคนมีความรักและสามัคคีกัน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/2786
