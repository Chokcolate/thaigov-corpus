รัฐบาลไทย-ข่าวทำเนียบรัฐบาล-รัฐบาลเตรียมเปิดให้บริการรถไฟฟ้าสายสีน้ำเงิน เตาปูน – บางซื่อ

วันศุกร์ที่ 7 เมษายน 2560
รัฐบาลเตรียมเปิดให้บริการรถไฟฟ้าสายสีน้ำเงิน เตาปูน – บางซื่อ
รัฐบาลจ้างบริษัท BEM เดินรถไฟฟ้าสายสีน้ำเงิน เตาปูน - บางซื่อ ช่วงรอยต่อ 1 สถานีที่มีปัญหามายาวนาน โดยคาดว่าจะสามารถให้บริการได้ ภายใน ส.ค. 2560
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบให้บริษัททางด่วนและรถไฟฟ้ากรุงเทพ จำกัด หรือ BEM ซึ่งให้บริการเดินรถไฟฟ้าสายเฉลิมรัชมงคล หรือสายสีม่วง และสายฉลองรัชธรรม หรือสายสีน้ำเงิน เป็นผู้เดินรถไฟฟ้าสายสีน้ำเงินช่วงเตาปูน – บางซื่อ จำนวน 1 สถานี ซึ่งเป็นจุดเชื่อมต่อระหว่างรถไฟฟ้าสายสีน้ำเงินและสีม่วงที่มีปัญหามาอย่างยาวนานเพื่อให้ประชาชนได้รับประโยชน์สูงสุด สามารถเดินทางในระบบรถไฟฟ้าได้อย่างต่อเนื่องตลอดทั้งเส้นทางโดยไม่ต้องเปลี่ยนรถและเสียค่าบริการแรกเข้าเพียงครั้งเดียวตามอัตราค่าโดยสารเดิมของรถไฟฟ้าสายสีน้ำเงิน คือ เริ่มต้นที่ 16 บาท และสูงสุดไม่เกิน 42 บาท ซึ่งรัฐบาลคาดว่าจะเปิดให้บริการเดินรถไฟฟ้า 1 สถานีดังกล่าวได้ภายในเดือนสิงหาคม 2560 เพื่อให้ประชาชนได้รับความสะดวกและมีคุณภาพชีวิตที่ดีขึ้น
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/2954
