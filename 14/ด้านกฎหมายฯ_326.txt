รัฐบาลไทย-ข่าวทำเนียบรัฐบาล-กระทรวงยุติธรรม โดยกรมบังคับคดีนำเสนอพัฒนาการบังคับคดีแพ่งไทยเพื่อความเชื่อมั่นของผู้ลงทุนและการเตรียมความพร้อมจัดการประชุมคองเกรสนานาชาติครั้งที่ 23 UIHJ ในการประชุมประจำปีสภาเจ้า

วันเสาร์ที่ 25 พฤศจิกายน 2560
กระทรวงยุติธรรม โดยกรมบังคับคดีนำเสนอพัฒนาการบังคับคดีแพ่งไทยเพื่อความเชื่อมั่นของผู้ลงทุนและการเตรียมความพร้อมจัดการประชุมคองเกรสนานาชาติครั้งที่ 23 UIHJ ในการประชุมประจำปีสภาเจ้า
กรมบังคับคดีนำเสนอพัฒนาการบังคับคดีแพ่งไทยเพื่อความเชื่อมั่นของผู้ลงทุนและการเตรียมความพร้อมจัดการประชุมคองเกรสนานาชาติครั้งที่ 23 UIHJ ในการประชุมประจำปีสภาเจ้าพนักงานบังคับคดีระหว่างประเทศ (UIHJ) ณ กรุงปารีส ประเทศฝรั่งเศส
วันนี้ (24 พฤศจิกายน 2560) ในการประชุมประจำปีสภาเจ้าพนักงานบังคับคดีระหว่างประเทศ (UIHJ) นางสาวรื่นวดี สุวรรณมงคง อธิบดีกรมบังคับคดี ได้นำเสนอพัฒนาการบังคับคดีแพ่งไทยด้านการปฏิรูปประมวลกฎหมายวิธีพิจารณาความแพ่งภาคบังคับคดีที่มีผลใช้บังคับเมื่อวันที่ 5 กันยายน 2560 การดำเนินงานที่มุ่งเน้นความซื่อสัตย์ สุจริต และโปร่งใส และการนำระบบอิเล็กทรอนิกส์มาใช้ในกระบวนการดำเนินงานด้านต่างๆ เพื่ออำนวยความสะดวกให้กับประชาชนและเสริมสร้างความเชื่อมั่นของผู้ลงทุน ซึ่งสอดคล้องกับนโยบายรัฐบาลและยุทธศาสตร์ชาติ นอกจากนี้ ยังได้นำเสนอการเตรียมความพร้อมจัดการประชุมคองเกรสนานาชาติครั้งที่ 23 ของสภาเจ้าพนักงานบังคับคดีระหว่างประเทศ (UIHJ) ที่กระทรวงยุติธรรมและกรมบังคับคดีร่วมเป็นเจ้าภาพจัดการประชุมร่วมกับสภาเจ้าพนักงานบังคับคดีระหว่างประเทศ (UIHJ) ในวันที่ 1-4 พฤษภาคม 2561 ซึ่งคาดว่าจะมีผู้บริหารที่เป็นเจ้าพนักงานบังคับคดีจากประเทศที่เป็นสมาชิกสภาเจ้าพนักงานบังคับคดีระหว่างประเทศ (UIHJ) ไม่น้อยกว่า 500 คน เข้าร่วมการประชุม ซึ่งผู้แทนจากประเทศต่างๆ ให้ความสนใจและแจ้งว่าจะเข้าร่วมประชุมคองเกรสนานาชาติ ครั้งที่ 23 ที่กรุงเทพมหานคร

ที่มา : http://www.thaigov.go.th/news/contents/details/8350
