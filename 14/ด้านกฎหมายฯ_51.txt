รัฐบาลไทย-ข่าวทำเนียบรัฐบาล-สองสามีภรรยาชาวจังหวัดกาฬสินธุ์ ขอรับความช่วยเหลือจากกระทรวงยุติธรรม

วันจันทร์ที่ 1 พฤษภาคม 2560
สองสามีภรรยาชาวจังหวัดกาฬสินธุ์ ขอรับความช่วยเหลือจากกระทรวงยุติธรรม
สองสามีภรรยาชาวจังหวัดกาฬสินธุ์ ขอรับความช่วยเหลือจากกระทรวงยุติธรรม
เมื่อวันจันทร์ที่ ๑ พฤษภาคม ๒๕๖๐ เวลา ๑๓.๐๐ น.
ณ บริเวณด้านหน้าศูนย์บริการร่วมฯ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
ทนายสงกานต์ อัจฉริยะทรัพย์ ประธานเครือข่ายต่อต้านการบ่อนทำลายชาติ
ศาสนา พระมหากษัตริย์ นำนายอุดม และนางแดง ศิริสอน
จำเลยในคดีร่วมกันบุกรุก แผ้วถาง ก่อสร้าง และลักลอบตัดไม้ จำนวน ๗๒ ไร่
ในเขตป่าสงวนแห่งชาติดงระแนงจังหวัดกาฬสินธุ์
เข้าพบนายธวัชชัย ไทยเขียว รองปลัดกระทรวงยุติธรรม และโฆษกกระทรวงยุติธรรม
เพื่อขอให้กระทรวงยุติธรรม พิจารณาเงินช่วยเหลือจากกองทุนยุติธรรมในการปล่อยตัวชั่วคราว
ระหว่างการขอยื่นรื้อฟื้นคดี หากศาลฎีกาพิพากษาตัดสินจำคุก
โดยศาลจังหวัดกาฬสินธุ์ จะนัดอ่านคำพิพากษาศาลฎีกาคดีดังกล่าว
ในวันอังคารที่ ๒ พฤษภาคม ๒๕๖๐ เวลา ๐๙.๐๐ น.
ทั้งนี้ กระทรวงยุติธรรม ได้พิจารณาอนุมัติเงินจากกองทุนยุติธรรม
เพื่อให้ความช่วยเหลือในการดำเนินคดีต่อไป

ที่มา : http://www.thaigov.go.th/news/contents/details/3433
