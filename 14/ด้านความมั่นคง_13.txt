รัฐบาลไทย-ข่าวทำเนียบรัฐบาล-​รอง นรม.และ รมว.กห. ไทย - กัมพูชา กระชับสัมพันธ์กลไกคณะกรรมการชายแดนทั่วไป ( GBC ) สู่การดำรงความมุ่งมั่นเปลี่ยนพื้นที่ชายแดนให้เป็นพื้นที่แห่งสันติภาพ ที่มีเสถียรภาพความมั่นคงและ

วันพฤหัสบดีที่ 30 มีนาคม 2560
​รอง นรม.และ รมว.กห. ไทย - กัมพูชา กระชับสัมพันธ์กลไกคณะกรรมการชายแดนทั่วไป ( GBC ) สู่การดำรงความมุ่งมั่นเปลี่ยนพื้นที่ชายแดนให้เป็นพื้นที่แห่งสันติภาพ ที่มีเสถียรภาพความมั่นคงและ
​รอง นรม.และ รมว.กห. ไทย - กัมพูชา กระชับสัมพันธ์กลไกคณะกรรมการชายแดนทั่วไป ( GBC )
รอง นรม.และ รมว.กห. ไทย - กัมพูชา กระชับสัมพันธ์กลไกคณะกรรมการชายแดนทั่วไป ( GBC ) สู่การดำรงความมุ่งมั่นเปลี่ยนพื้นที่ชายแดนให้เป็นพื้นที่แห่งสันติภาพ ที่มีเสถียรภาพความมั่นคงและความสงบสุขร่วมกันอย่างยั่งยืน
พล.ต.คงชีพ ตันตระวาณิชย์ โฆษก กห. เปิดเผยว่า เมื่อ 30 มี.ค. 60. พล.อ.ประวิตร วงษ์สุวรรณ รอง นรม. และรมว.กห. ได้นำคณะ ประกอบด้วย ผบ.หน่วยขึ้นตรง กห. ผบ.เหล่าทัพ และ ผบ.ตร. เข้าพบและหารือกับ พล.อ.เตียบันห์ รองนรม.และรมว.กห. กัมพูชา พร้อมคณะ ณ โรงแรมสุขขา แองกอร์ จังหวัดเสียมราฐ ด้วยบรรยากาศการพูดคุยที่อบอุ่นและมีมิตรไมตรี
โดย พล.อ.ประวิตรฯ  ได้กล่าวยืนยันถึงความตั้งใจและความปรารถนาดีของไทยที่จะร่วมพัฒนาชายแดนของทั้งสองประเทศ ให้มีความสงบ มั่นคงและอยู่ร่วมกันอย่างสันติสุข โดยร่วมพัฒนาเศรษฐกิจควบคู่กันไป เพื่อพัฒนาคุณภาพชีวิตของประชาชนทั้งสองประเทศอย่างเท่าเทียมกัน.    และย้ำว่าไทยพร้อมสนับสนุนการแลกเปลี่ยนเรียนรู้และการศึกษา รวมทั้งกิจกรรมระหว่างกันในทุกระดับที่สามารถทำได้  พร้อมทั้งเสนอให้มีฮอทไลน์ ในการติดต่อประสานงานกันระดับต่างๆ เพื่อแก้ปัญหาที่เกิดขึ้นทันทีและลดความเข้าใจที่อาจคลาดเคลื่อนระหว่างกัน.
ขณะเดียวกัน พล.อ.เตียบันห์ รอง นรม.และ รมว.กห. กัมพูชา ได้กล่าวขอบคุณรัฐบาลไทย ที่สนับสนุนช่วยเหลือแก้ปัญหาและดูแลการจัดระเบียบแรงงานกัมพูชาที่อยู่ในไทย ให้ได้รับความสะดวกและได้รับความคุ้มครองสวัสดิภาพแรงงาน.  สำหรับการทำงานของเจ้าหน้าที่ตามแนวชายแดนระดับต่างๆ ขอให้มีการประสานงานกันโดยตรงอย่างใกล้ชิด  พร้อมกล่าวย้ำว่า. ความสัมพันธ์ระหว่างไทย - กัมพูชา ในปัจจุบัน ถือว่าอยู่ในจุดที่ดีที่สุดที่ผ่านมา และขอให้ร่วมกันรักษาความสัมพันธ์ที่ดีเช่นนี้ตลอดไป
หลังจากนั้นทั้งสองฝ่ายได้ร่วมประชุมคณะกรรมการชายแดนทั่วไป ( GBC ) ไทย – กัมพูชา ครั้งที่ 12  โดยมี พล.อ.ประวิตร วงษ์สุวรรณ รอง นรม.และ รมว.กห. และ พล.อ.เตียบันห์ รอง นรม.และ รมว.กห. กัมพูชา เป็นประธานร่วม ทั้งสองฝ่าย ร่วมแสดงความยินดีต่อพัฒนาการความสัมพันธ์และความร่วมมือของหน่วยงานความมั่นคงและกองทัพทั้งสองประเทศที่มีความแน่นแฟ้นใกล้ชิดกัน  รวมทั้งความก้าวหน้าของการปฏิบัติงานในการรักษาความสงบเรียบร้อยและความมั่นคงปลอดภัยพื้นที่ชายแดนร่วมกัน ในด้านต่างๆ เช่น จุดผ่านแดนและการสัญจรข้ามแดน ความร่วมมือด้านแรงงาน ความร่วมมือด้านการป้องกันและปราบปรามยาเสพติด การเสริมสร้างความร่วมมือระหว่างหน่วยงานความมั่นคงของไทย กับหน่วยทหารและตำรวจของกัมพูชาในพื้นที่ชายแดน ความร่วมมือด้านการเกษตร ความร่วมมือด้านสาธารณสุขและความร่วมมือด้านการพัฒนาคุณภาพชีวิต การศึกษา ศาสนาและวัฒนธรรม ซึ่งภาพรวมมีพัฒนาการร่วมกันอย่างเป็นรูปธรรมมากขึ้น
พร้อมทั้ง เห็นชอบร่วมกันให้มีการแลกเปลี่ยน ศิลปวัฒนธรรมและกีฬาระหว่างกันอย่างต่อเนื่อง  ร่วมกันฝึกบรรเทาสาธารณภัยในพื้นที่ชายแดน แลกเปลี่ยนเรียนรู้ ศึกษาดูงานโครงการอันเนื่องมาจากพระราชดำริและหลักปรัชญาพอเพียง รวมทั้งเพิ่มความร่วมมือโครงการหมู่บ้านสีขาว เพื่อสกัดกั้นยาเสพติดตามแนวชายแดน  ทั้งสองฝ่ายเสนอให้จัดการประชุมคณะกรรมการร่วมมือรักษาความสงบเรียบร้อยบริเวณชายแดนไทย - กัมพูชา ( Border Peacekeeping Committee ) โดยมีผู้บัญชาการทหารสูงสุดของทั้งสองประเทศ เป็นประธานร่วม และฝ่ายกัมพูชาเสนอให้มีการติดต่อประสานงานระหว่าง สำนักงานประสานงานทางทะเล กัมพูชา - ไทย. ผ่านกรมกิจการชายแดนของทั้งสองประเทศ
ทั้งนี้ ในภาพรวมของการประชุมคณะกรรมการชายแดนทั่วไป ไทย - กัมพูชา ครั้งนี้ เป็นการยืนยันถึงมิตรภาพที่แน่นแฟ้นของรัฐบาลทั้งสองประเทศในปัจจุบัน โดยเฉพาะความสัมพันธ์ที่แน่นแฟ้นใกล้ชิดกันและจริงใจระหว่างหน่วยงานความมั่นคงและกองทัพของทั้งสองประเทศ. ที่ดำรงความมุ่งมั่นเปลี่ยนพื้นที่ชายแดนให้เป็นพื้นที่แห่งสันติภาพ ที่มีเสถียรภาพความมั่นคงและสงบสุขร่วมกันอย่างเท่าเทียม

ที่มา : http://www.thaigov.go.th/news/contents/details/2763
