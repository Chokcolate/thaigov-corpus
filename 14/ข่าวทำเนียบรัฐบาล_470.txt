รัฐบาลไทย-ข่าวทำเนียบรัฐบาล-ผลการประชุมคณะอนุกรรมการบูรณาการยุทธศาสตร์ชาติ ครั้งที่ 3/2560

วันศุกร์ที่ 7 กรกฎาคม 2560
ผลการประชุมคณะอนุกรรมการบูรณาการยุทธศาสตร์ชาติ ครั้งที่ 3/2560
ผลการประชุมคณะอนุกรรมการบูรณาการยุทธศาสตร์ชาติ ครั้งที่ 3/2560
วันนี้ (7 กรกฎาคม 2560) เวลา 13.30 น. ณ ห้องประชุม 301 ตุกบัญชาการ 1 ทำเนียบรัฐบาล      พลอากาศเอก ประจิน จั่นตอง รองนายกรัฐมนตรี เป็นประธานการประชุมคณะอนุกรรมการบูรณาการยุทธศาสตร์ชาติ ครั้งที่ 3/2560
ที่ประชุมรับทราบยุทธศาสตร์การพัฒนากรุงเทพมหานครตามแผนพัฒนากรุงเทพมหานคร ระยะ 20 ปี (พ.ศ. 2556 - 2575) ซึ่งกรุงเทพมหานครได้จัดทำแผนพัฒนากรุงเทพมหานครระยะ 20 ปี (พ.ศ. 2556 - 2575) โดยนำแผนวิสัยทัศน์ของประชาชนเพื่อการพัฒนากรุงเทพมหานครมากำหนดเป็นกรอบในการปรับปรุงบริการสาธารณะต่าง ๆ เพื่อให้เมืองกรุงเทพฯ ก้าวสู่การเป็น “มหานครแห่งเอเชีย” ในปี 2575 ทั้งนี้ ได้กำหนดยุทธศาสตร์การพัฒนาออกเป็น 7 ด้าน ได้แก่ มหานครปลอดภัย มหานครกะทัดรัด มหานครประชาธิปไตย มหานครแห่งเศรษฐกิจและการเรียนรู้ รวมทั้งมหานครแห่งการบริหารจัดการ
ทั้งนี้ แผนพัฒนากรุงเทพมหานครดังกล่าวสอดคล้องกับยุทธศาสตร์ชาติระยะ 20 ปี ด้วยมีความครอบคลุมการพัฒนาในทุก ๆ ด้านและจะเป็นกรอบในการกำหนดแนวทางของการทำงานร่วมกันระหว่างกรุงเทพมหานครและหน่วยงานอื่น ๆ เพื่อบรรลุเป้าหมายของการเงิน “มหานครแห่งเอเชีย” อย่างเป็นรูปธรรม
นอกจากนี้ ที่ประชุมได้พิจารณาและมีมติเห็นชอบประเด็นความเชื่อมโยงยุทธศาสตร์ชาติ แผนพัฒนาเศรษฐกิจและสังคมแห่งชาติ ฉบับที่ 12 และยุทธศาสตร์ชาติ 20 ปี ของกระทรวง/กลุ่มจังหวัด โดยเน้นการพัฒนาคนและลดความเหลื่อมล้ำ ลดความยากจน พร้อมกระจายโอกาส สามารถเข้าถึงทรัพยากรด้านการสร้างฐานอาชีพ พร้อมเข้าถึงบริการทางสังคมที่มีคุณภาพและกระบวนการยุติธรรมอย่างทั่วถึงด้วย
*****************************
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/5107
