รัฐบาลไทย-ข่าวทำเนียบรัฐบาล-รัฐบาลเพิ่มงบหลักประกันสุขภาพแห่งชาติ

วันศุกร์ที่ 17 มีนาคม 2560
รัฐบาลเพิ่มงบหลักประกันสุขภาพแห่งชาติ
รัฐบาลอนุมัติงบประมาณสำหรับโครงการหลักประกันสุขภาพแห่งชาติ ประจำปี 2561 จำนวนกว่า170,000 ล้านบาท เพิ่มขึ้นจากปี 2560 กว่า 7 พันล้านบาท
ต่อจากนี้ไป ขอเชิญรับฟังไทยคู่ฟ้า ครับ
รัฐบาลอนุมัติงบประมาณสำหรับโครงการหลักประกันสุขภาพแห่งชาติ ประจำปี 2561 จำนวนกว่า170,000 ล้านบาท เพิ่มขึ้นจากปี 2560 กว่า 7 พันล้านบาท โดยมีกรอบวงเงินในรายการสำคัญเพิ่มขึ้นหลายรายการ เช่น ค่าบริการทางการแพทย์ 3,197 บาทต่อคน เพิ่มขึ้น 87 บาทต่อคน ค่าบริการผู้ติดเชื้อ HIV 3,218 ล้านบาท เพิ่มขึ้น 95.83 ล้านบาท ค่าบริการผู้สูงอายุ 1,159 ล้านบาท เพิ่มขึ้น 259 ล้านบาท เป็นต้น นอกจากนี้ ยังได้เพิ่มสิทธิประโยชน์ให้แก่ประชาชนในอีก 3 รายการ ได้แก่ ค่าบริการเจ็บป่วยฉุกเฉิน ค่าบริการคัดกรองมะเร็งลำไส้ใหญ่ และค่าบริการวัคซีนมะเร็งปากมดลูก โดยรัฐบาลมุ่งหวังให้หลักประกันในชีวิตและสุขภาพของประชาชนดีขึ้นและให้ทุกคนสามารถเข้าถึงบริการสาธารณสุขได้อย่างเสมอภาคเท่าเทียมกัน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/2460
