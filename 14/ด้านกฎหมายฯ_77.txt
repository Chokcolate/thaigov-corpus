รัฐบาลไทย-ข่าวทำเนียบรัฐบาล-“ยุติธรรม” รับเรื่องร้องขอความเป็นธรรมจากผู้เสียหาย กรณีถูกปลอมแปลงเอกสารสิทธิการส่งออกสินค้าประมง

วันจันทร์ที่ 22 พฤษภาคม 2560
“ยุติธรรม” รับเรื่องร้องขอความเป็นธรรมจากผู้เสียหาย กรณีถูกปลอมแปลงเอกสารสิทธิการส่งออกสินค้าประมง
กระทรวงยุติธรรม รับเรื่องร้องขอความเป็นธรรมจากผู้เสียหาย กรณีถูกปลอมแปลงเอกสารสิทธิการส่งออกสินค้าประมง
เมื่อวันจันทร์ที่ ๒๒ พฤษภาคม ๒๕๖๐ เวลา ๑๓.๐๐ น.
ณ บริเวณหน้าศูนย์บริการร่วมกระทรวงยุติธรรม ชั้น ๒ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
ทนายสงกานต์ อัจฉริยะทรัพย์ ประธานเครือข่ายต่อต้านการบ่อนทำลายชาติ ศาสนา พระมหากษัตริย์
นำนายพิสิษฐ์ หล้าสุดตา กรรมการผู้จัดการบริษัท ซี อินเตอร์ เนชั่นแนล โฟรเซ่น โปรดักส์ จำกัด
ซึ่งเป็นผู้เสียหายจากการถูกปลอมแปลงเอกสารสิทธิการส่งออกสินค้าประมงไปยังต่างประเทศ
โดยมีมูลค่าความเสียหายกว่า ๑,๐๐๐ ล้านบาท
เข้ายื่นหนังสือร้องขอความเป็นธรรมต่อ
นายธวัชชัย ไทยเขียว รองปลัดกระทรวงยุติธรรม และโฆษกกระทรวงยุติธรรม
เพื่อขอให้กระทรวงยุติธรรมพิจารณารับกรณีดังกล่าวเป็นคดีพิเศษ
เนื่องจากมีความซับซ้อน รวมทั้งมีความเกี่ยวข้องกับเจ้าหน้าที่และหน่วยงานของรัฐ
ทั้งนี้ กระทรวงยุติธรรมจะประสานกับหน่วยงานที่เกี่ยวข้องเพื่อสอบถามถึงการดำเนินการกรณีดังกล่าว
รวมทั้งจะพิจารณาแนวทางในการให้ความช่วยเหลือต่อไป

ที่มา : http://www.thaigov.go.th/news/contents/details/3927
