รัฐบาลไทย-ข่าวทำเนียบรัฐบาล-ครม.อนุมัติแต่งตั้งผู้บริหารระดับสูง ศธ.

วันจันทร์ที่ 4 กันยายน 2560
ครม.อนุมัติแต่งตั้งผู้บริหารระดับสูง ศธ.
ผลการประชุมคณะรัฐมนตรี เมื่อวันอังคารที่ 29 สิงหาคม 2560 ในส่วนที่เกี่ยวข้องกับกระทรวงศึกษาธิการ คือ มีมติอนุมัติตามที่กระทรวงศึกษาธิการเสนอแต่งตั้งโยกย้ายข้าราชการพลเรือนสามัญ สังกัดกระทรวงศึกษาธิการ ให้ดำรงตำแหน่งประเภทบริหารระดับสูง (ระดับ 11)
เพื่อเป็นการสับเปลี่ยนหมุนเวียนงาน  จำนวน 2 ราย และแต่งตั้งให้ดำรงตำแหน่งสูงขึ้น จำนวน 1 ราย รวมทั้งสิ้น 3 ราย และผู้ตรวจราชการกระทรวงศึกษาธิการ (ระดับ 10) จำนวน 1 ราย ดังนี้
ย้าย นายชัยพฤกษ์ เสรีรักษ์ ปลัดกระทรวงศึกษาธิการ ให้ดำรงตำแหน่ง เลขาธิการสภาการศึกษา
ย้าย นายการุณ สกุลประดิษฐ์ เลขาธิการคณะกรรมการการศึกษาขั้นพื้นฐาน ให้ดำรงตำแหน่ง ปลัดกระทรวงศึกษาธิการ
แต่งตั้ง นายบุญรักษ์ ยอดเพชร รองเลขาธิการคณะกรรมการการศึกษาขั้นพื้นฐาน ให้ดำรงตำแหน่งเลขาธิการคณะกรรมการการศึกษาขั้นพื้นฐาน
นอกจากนี้ ได้อนุมัติแต่งตั้ง นางสาวดุริยา อมตวิวัฒน์ ศึกษาธิการภาค สำนักงานศึกษาธิการภาค 13 ให้ดำรงตำแหน่ง ผู้ตรวจราชการกระทรวง สำนักงานปลัดกระทรวงศึกษาธิการ เพื่อทดแทนตำแหน่งที่ว่าง
ทั้งนี้ ตั้งแต่วันที่ทรงพระกรุณาโปรดเกล้าโปรดกระหม่อมแต่งตั้งเป็นต้นไป
นวรัตน์ รามสูต, บัลลังก์ โรหิตเสถียร
สรุป/รายงาน

ที่มา : http://www.thaigov.go.th/news/contents/details/6376
