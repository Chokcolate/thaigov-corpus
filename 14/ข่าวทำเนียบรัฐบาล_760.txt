รัฐบาลไทย-ข่าวทำเนียบรัฐบาล-การประชุมเพื่อรับทราบข้อมูลการบริหารจัดการแหล่งน้ำในภาคตะวันออก

วันอังคารที่ 5 กันยายน 2560
การประชุมเพื่อรับทราบข้อมูลการบริหารจัดการแหล่งน้ำในภาคตะวันออก
พล อ.อ.ประจินฯ รองนายกรัฐมนตรี ได้เป็นประธานการประชุมหารือเพื่อขอรับทราบข้อมูลการบริหารจัดการแหล่งน้ำเพื่อการเกษตร อุตสาหกรรม อุปโภคและบริโภค
เมื่อวันที่ 4 กันยายน 2560 เวลา 09.00 น. ที่ห้องประชุม ชั้น 5 ตึกบัญชาการ 2 ทำเนียบรัฐบาล พลอากาศเอก ประจิน จั่นตอง รองนายกรัฐมนตรี ได้เป็นประธานการประชุมหารือเพื่อขอรับทราบข้อมูลการบริหารจัดการแหล่งน้ำเพื่อการเกษตร อุตสาหกรรม อุปโภคและบริโภค และความต้องการใช้น้ำใน 5 จังหวัดภาคตะวันออก คือ ฉะเชิงเทรา ชลบุรี ระยอง จันทบุรี และตราด เพื่อเป็นการจัดเตรียมข้อมูลสำหรับรองรับการพัฒนาพื้นที่ในภาคตะวันออก ตามแนวทางการพัฒนาระเบียงเศรษฐกิจพิเศษภาคตะวันออก (EEC)
ในการประชุมครั้งนี้ มีผู้แทนจากกรมชลประทาน การประปาส่วนภูมิภาค บริษัทจัดการและพัฒนาทรัพยากรน้ำภาคตะวันออก จำกัด (มหาชน) การนิคมอุตสาหกรรมแห่งประเทศไทย สำนักงานเพื่อการพัฒนาระเบียงเศรษฐกิจพิเศษภาคตะวันออก (EEC) พร้อมทั้งมีผู้แทนผู้ว่าราชการจังหวัดทั้ง 5 จังหวัดดังกล่าวเข้าร่วมแสดงความคิดเห็น และให้ข้อมูลในส่วนที่เกี่ยวข้องที่เป็นประโยชน์ ซึ่งข้อคิดเห็นและข้อมูลที่ได้นำเสนอในที่ประชุมครั้งนี้ รองนายกรัฐมนตรีได้มอบใหักรมชลประทาน และสำนักงานคณะกรรมการพัฒนาการเศรษฐกิจและสังคมแห่งชาติร่วมกันนำไปวิเคราะห์ เพื่อสรุปนำเสนอให้นายกรัฐมนตรีทราบต่อไป
------------------------------------
กลุ่มประชาสัมพันธ์และเผยแพร่ สำนักโฆษก
ข้อมูลโดย พลอากาศเอก มณฑล สัชฌุกร
โฆษกประจำรองนายกรัฐมนตรี (พลอากาศเอก ประจิน จั่นตอง)

ที่มา : http://www.thaigov.go.th/news/contents/details/6412
