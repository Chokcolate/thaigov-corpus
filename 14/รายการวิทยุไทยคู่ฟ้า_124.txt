รัฐบาลไทย-ข่าวทำเนียบรัฐบาล-รัฐบาลหนุนกองทุนหมู่บ้าน สร้างเศรษฐกิจฐานรากเข้มแข็ง

วันศุกร์ที่ 18 สิงหาคม 2560
รัฐบาลหนุนกองทุนหมู่บ้าน สร้างเศรษฐกิจฐานรากเข้มแข็ง
รัฐบาลให้ความสำคัญกับการขับเคลื่อนการพัฒนาท้องถิ่น ตามความต้องการของประชาชนในพื้นที่ จึงได้ให้กองทุนหมู่บ้านร่วมกับชุมชน ทำโครงการเสนอมาขอรับการสนับสนุนงบประมาณ
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเดินหน้าเสริมศักยภาพกองทุนหมู่บ้านและชุมชนเมือง โดยได้อนุมัติโครงการที่กองทุนหมู่บ้านและชุมชนเสนอมา จาก 48 จังหวัด 4,741 โครงการ วงเงินงบประมาณ 921.8 ล้านบาท โดย 5 อันดับแรกเป็นโครงการเกี่ยวกับร้านค้าชุมชน วัสดุการเกษตร บริการชุมชน น้ำดื่มชุมชน และบริการน้ำมันเชื้อเพลิง นอกจากนี้ ได้จัดตั้งกองทุนเพิ่มอีก 2 แห่ง คือ ชุมชนวัดน้อยพัฒนา และชุมชนบึงพระจันทร์ 40 ในเขตเทศบาลนครพิษณุโลก ทำให้ขณะนี้มีกองทุนหมู่บ้านและชุมชนเมืองทั่วประเทศแล้วทั้งสิ้น 79,595 กองทุน เป็นกลไกสำคัญในการขับเคลื่อนการพัฒนาท้องถิ่นให้สอดคล้องกับความต้องการของชุมชน ทั้งนี้ รัฐบาลมุ่งหวังให้ทุกชุมชนยืนหยัดได้อย่างเข้มแข็ง และประชาชนมีคุณภาพชีวิตที่ดีขึ้น
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/6030
