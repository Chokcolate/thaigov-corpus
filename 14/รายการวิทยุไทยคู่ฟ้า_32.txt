รัฐบาลไทย-ข่าวทำเนียบรัฐบาล-รัฐบาลส่งเสริมการผลิตรถยนต์ไฟฟ้า ก้าวสู่การผลิตยานยนต์แห่งอนาคต

วันศุกร์ที่ 7 เมษายน 2560
รัฐบาลส่งเสริมการผลิตรถยนต์ไฟฟ้า ก้าวสู่การผลิตยานยนต์แห่งอนาคต
รัฐบาลสนับสนุนการผลิตรถยนต์พลังงานไฟฟ้าขึ้นใช้ในประเทศไทย โดยตั้งเป้าภายใน 5 ปีข้างหน้า จะมีวิ่งใช้งานจริงบนถนนในประเทศไทย จำนวน 2 - 3 หมื่นคัน
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเร่งขับเคลื่อนการผลิตรถยนต์พลังงานไฟฟ้าในประเทศไทย ตั้งเป้าภายใน 3 ปี จะมีสถานีอัดประจุไฟฟ้า 100 สถานี และภายใน 5 ปี จะมีรถยนต์พลังงานไฟฟ้าวิ่งในประเทศไทย 2 – 3 หมื่นคัน โดยจะส่งเสริมการลงทุนให้มีการผลิตรถยนต์ไฟฟ้าด้วยการลดอัตราภาษีสรรพสามิต กระตุ้นตลาดในประเทศให้เกิดการใช้รถยนต์ไฟฟ้าอย่างแพร่หลาย เตรียมความพร้อมของโครงสร้างพื้นฐาน เช่น สถานีอัดประจุไฟฟ้า โครงการศูนย์ทดสอบยานยนต์และยานล้อแห่งชาติ จัดทำมาตรฐานของระบบการประจุไฟ แบตเตอรี่และอุปกรณ์ต่างๆ  กำหนดแผนจัดการแบตเตอรี่ใช้แล้ว พร้อมทั้งวางมาตรการรองรับอื่นๆ เช่น บุคลากร งานวิจัยและพัฒนา ทั้งนี้ เพื่อช่วยประหยัดการใช้น้ำมันและลดการเกิดมลพิษสิ่งแวดล้อมได้อย่างยั่งยืน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/2955
