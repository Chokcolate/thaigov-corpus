รัฐบาลไทย-ข่าวทำเนียบรัฐบาล-รัฐบาลเตรียมสร้างการเรียนรู้ด้านพลังงานแก่ประชาชน

วันศุกร์ที่ 17 มีนาคม 2560
รัฐบาลเตรียมสร้างการเรียนรู้ด้านพลังงานแก่ประชาชน
รัฐบาลวางแผนจัดเวทีเสวนาสัญจรเพื่อแลกเปลี่ยนเรียนรู้และสร้างความเข้าใจด้านพลังงานแก่ประชาชนทั่วประเทศ
ต่อจากนี้ไป ขอเชิญรับฟังไทยคู่ฟ้า ครับ
รัฐบาลวางแผนจัดเวทีเสวนาสัญจรเพื่อแลกเปลี่ยนเรียนรู้และสร้างความเข้าใจด้านพลังงานแก่ประชาชนทั่วประเทศ โดยใช้ช่วงเวลาที่ต้องทำการศึกษาผลกระทบสิ่งแวดล้อมและสุขภาพของโรงไฟฟ้าแห่งใหม่ ในการเผยแพร่ข้อมูลแนวโน้มปริมาณพลังงานของประเทศไทย การบริหารจัดการ และสัดส่วนเชื้อเพลิงที่ใช้ในปัจจุบัน รวมถึงข้อดีข้อเสียของเชื้อเพลิงและแหล่งกำเนิดพลังงานประเภทต่าง ๆ เปรียบเทียบกับต่างประเทศ ตลอดจนวางแนวทางในการพัฒนาพลังงานเพื่อใช้ในอนาคตร่วมกัน โดยเชื้อเพลิงที่จะเป็นแหล่งพลังงานที่ดีจะต้องหาง่าย ราคาถูก ปลอดภัย มีคุณภาพและมีเสถียรภาพสูง เพื่อไม่ให้กระทบต่อค่าครองชีพของประชาชนในภายหลัง และสามารถรองรับการเจริญเติบโตทางเศรษฐกิจของประเทศได้ในระยะยาว
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/2456
