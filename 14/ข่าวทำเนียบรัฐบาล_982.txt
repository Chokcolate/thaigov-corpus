รัฐบาลไทย-ข่าวทำเนียบรัฐบาล-นายกรัฐมนตรีระบุการเก็บเงินสมทบสำหรับผู้ประกันตนเพิ่มขึ้นจากเดิม เป็นเพียงการหารือ ยังไม่มีมาตรการดำเนินการใด ๆ  ยืนยันรัฐบาลไม่ต้องการสร้างความเดือดร้อนให้ใคร

วันอังคารที่ 24 ตุลาคม 2560
นายกรัฐมนตรีระบุการเก็บเงินสมทบสำหรับผู้ประกันตนเพิ่มขึ้นจากเดิม เป็นเพียงการหารือ ยังไม่มีมาตรการดำเนินการใด ๆ  ยืนยันรัฐบาลไม่ต้องการสร้างความเดือดร้อนให้ใคร
นายกรัฐมนตรีระบุการเก็บเงินสมทบสำหรับผู้ประกันตนเพิ่มขึ้นจากเดิม เป็นเพียงการหารือ ยังไม่มีมาตรการดำเนินการใด ๆ  ยืนยันรัฐบาลไม่ต้องการสร้างความเดือดร้อนให้ใคร
วันนี้ (24 ตุลาคม 2560) เวลา 13.00 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีถึงเรื่อง การรับฟังความคิดเห็นของประชาชนผู้ด้อยโอกาส ผู้พิการที่ไม่สะดวกรับเบี้ยประกันจากสำนักงานหลักประกันสุขภาพแห่งชาติ (สปสช.) และจากกองทุนประกันสังคมว่า คณะรัฐมนตรีเห็นชอบมอบหมายให้หน่วยงานที่เกี่ยวข้องร่างคำสั่ง ให้ผู้พิการสามารถเลือกรับเบี้ยประกันที่ใดที่หนึ่งได้ตามความสมัครใจ ทั้งนี้ จะใช้เวลา 1 ปี ในการทดลองเลือกรับเบี้ยประกันสำหรับผู้พิการ หากผู้พิการไม่สะดวก สามารถเปลี่ยนแปลงสถานที่รับประกันได้
ส่วนการเก็บเงินสมทบสำหรับผู้ประกันตนเพิ่มขึ้นจากเดิมนั้น นายกรัฐมนตรีกล่าวว่า ยังไม่มีมาตรการดำเนินการอะไรทั้งสิ้น เป็นเพียงการหารือเพื่อเตรียมกำหนดแผนงาน พร้อมกล่าวยืนยันว่ารัฐบาลไม่ต้องการสร้างความเดือดร้อนให้ใคร แต่ต้องการแก้ไขปัญหาให้กับประชาชน
------------------------------------------

ที่มา : http://www.thaigov.go.th/news/contents/details/7600
