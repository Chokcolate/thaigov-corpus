รัฐบาลไทย-ข่าวทำเนียบรัฐบาล-นายกรัฐมนตรีแสดงความเสียใจต่อการจากไปของนายสุรินทร์ พิศสุวรรณ พร้อมยกย่องเป็นบุคคลที่ทรงคุณค่าต่อประเทศและสังคมโลก แนะคนไทยนำคุณงามความดีไปเป็นแบบอย่าง

วันศุกร์ที่ 1 ธันวาคม 2560
นายกรัฐมนตรีแสดงความเสียใจต่อการจากไปของนายสุรินทร์ พิศสุวรรณ พร้อมยกย่องเป็นบุคคลที่ทรงคุณค่าต่อประเทศและสังคมโลก แนะคนไทยนำคุณงามความดีไปเป็นแบบอย่าง
นายกรัฐมนตรีแสดงความเสียใจต่อการจากไปของนายสุรินทร์ พิศสุวรรณ  อดีตเลขาธิการอาเซียน
วันนี้ (1 ธันวาคม 2560)  พลเอก ประยุทธ์ จันทร์โอชา นายกรัฐมนตรี แสดงความเสียใจกับการจากไปของนายสุรินทร์ พิศสุวรรณ อดีตเลขาธิการอาเซียน อดีตรัฐมนตรีว่าการกระทรวงการต่างประเทศ และอดีต ส.ส.นครศรีธรรมราช และขอส่งผ่านความเสียใจอย่างสุดซึ้งไปยังครอบครัวของนายสุรินทร์ด้วย
ทั้งนี้ นายกรัฐมนตรีกล่าวว่า นายสุรินทร์เป็นบุคคลที่มีความรู้ความสามารถและมีอุดมการณ์ที่ยากจะหาได้ในแวดวงการเมือง รวมทั้งยังเป็นผู้ที่ทำประโยชน์ต่อสังคมและประเทศชาติมาอย่างยาวนาน จนเป็นที่ยอมรับของทั้งคนไทยและต่างประเทศ ดังนั้น การสูญเสียในครั้งนี้จึงไม่ใช่การสูญเสียบุคลากรที่มีคุณค่าของประเทศเท่านั้น แต่ถือเป็นความสูญเสียของสังคมโลกด้วย โดยอยากให้คนไทยได้นำคุณงามความดีของนายสุรินทร์ไปเป็นแบบอย่างในการดำเนินชีวิต
-------------------
สำนักโฆษก

ที่มา : http://www.thaigov.go.th/news/contents/details/8475
