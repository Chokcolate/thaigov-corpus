รัฐบาลไทย-ข่าวทำเนียบรัฐบาล-นายกรัฐมนตรีเผยรัฐบาลดำเนินการตามกติกา ICAO

วันอังคารที่ 12 กันยายน 2560
นายกรัฐมนตรีเผยรัฐบาลดำเนินการตามกติกา ICAO
นายกรัฐมนตรีเผยรัฐบาลดำเนินการตามกติกา ICAO
วันนี้ (12 กันยายน 2560) เวลา 15.45 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรี ให้สัมภาษณ์แก่สื่อมวลชนเกี่ยวกับการดำเนินตามมาตรการขององค์การการบินพลเรือนระหว่างประเทศ (International Civil Aviation Organization: ICAO) ระบุว่า สายการบินที่ยังไม่ได้รับการตรวจประเมินความก้าวหน้าเกี่ยวกับการแก้ไขบกพร่องที่มีนัยสำคัญต่อความปลอดภัย (Significant Safety Concern: SSC) และใบรับรองผู้ดำเนินการเดินอากาศใหม่ (Recertification of Air Operator Certificate: Re-AOC) จาก ICAO จะถูกระงับการทำการบินระหว่างประเทศ ซึ่งเป็นไปตามกติกาของ ICAO ทั้งนี้ ICAO จะเดินทางมาตรวจประเมินความก้าวหน้าเกี่ยวกับการแก้ไขบกพร่องที่มีนัยสำคัญต่อความปลอดภัย ในปลายเดือนกันยายน 2560

ที่มา : http://www.thaigov.go.th/news/contents/details/6634
