รัฐบาลไทย-ข่าวทำเนียบรัฐบาล-รมว.พม. กำชับ จนท. เร่งช่วยเหลือครอบครัวหญิงของหญิงรายหนึ่งที่รับภาระเพียงลำพังเลี้ยงดูลูก 2 คน ที่ป่วยเป็นโรคบกพร่องทางการเรียนรู้และพิการทางสติปัญญา  ที่ จ.ขอนแก่น

วันอังคารที่ 17 ตุลาคม 2560
รมว.พม. กำชับ จนท. เร่งช่วยเหลือครอบครัวหญิงของหญิงรายหนึ่งที่รับภาระเพียงลำพังเลี้ยงดูลูก 2 คน ที่ป่วยเป็นโรคบกพร่องทางการเรียนรู้และพิการทางสติปัญญา  ที่ จ.ขอนแก่น
รมว.พม. กำชับ จนท. เร่งช่วยเหลือครอบครัวหญิงของหญิงรายหนึ่งที่รับภาระเพียงลำพังเลี้ยงดูลูก 2 คน ที่ป่วยเป็นโรคบกพร่องทางการเรียนรู้และพิการทางสติปัญญา และสามีที่ป่วย ไม่สามารถทำงานได้ ที่ จ.ขอนแก่น
นนี้ (17 ต.ค. 60) เวลา 08.00 น. นายณรงค์ คงคำ โฆษกกระทรวงการพัฒนาสังคมและความมั่นคงของมนุษย์ เปิดเผยว่า พลตำรวจเอก อดุลย์ แสงสิงแก้ว รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เป็นประธานการประชุมศูนย์ปฏิบัติการกระทรวงการพัฒนาสังคมและความมั่นคงของมนุษย์ (ศปก.พม.) ครั้งที่ 735/2557-2560 เพื่อรับทราบปัญหาทางสังคมต่างๆ ที่เกิดขึ้นในแต่ละวัน และร่วมหาแนวทาง การแก้ไขปัญหาและการป้องกันปัญหาดังกล่าว โดยมีคณะผู้บริหารและผู้แทนหน่วยงานที่เกี่ยวข้อง เข้าร่วมประชุม ณ ห้องประชุม ชั้น 8 กระทรวง พม. สะพานขาว กรุงเทพฯ
พลตำรวจเอก อดุลย์ กล่าวว่า จากกรณีหญิงรายหนึ่ง ต้องรับภาระเพียงลำพังเลี้ยงดูอีก 3 ชีวิต ทั้งลูกชายคนโตวัย 15 ปี ที่ป่วยเป็นโรคบกพร่องทางการเรียนรู้ ลูกสาวคนเล็กวัย 11 ปี ที่พิการทางสติปัญญา และป่วยเป็นโรคหอบหืด ความดันสูง ภาวะหยุดหายใจขณะนอนหลับ และหัวใจวายระยะเฉียบพลัน ช่วยเหลือตัวเองไม่ได้ ต้องใส่เครื่องช่วยหายใจ และสามีที่ป่วยเป็นโรคหลอดเลือดหัวใจตีบ มีอาการแน่นหน้าอกตลอดเวลา ไม่สามารถ ทำงานได้ ครอบครัวมีฐานะยากจน รายได้ไม่เพียงพอค่าใช้จ่าย ที่อำเภอมัญจาคีรี จังหวัดขอนแก่น นั้น ตนได้กำชับให้พัฒนาสังคมและความมั่นคงของมนุษย์จังหวัดขอนแก่น (พมจ.ขอนแก่น) พร้อมหน่วยงานที่เกี่ยวข้องในพื้นที่เร่งลงพื้นที่ เพื่อตรวจสอบข้อเท็จจริงและประเมินทางสังคมของครอบครัวดังกล่าว เพื่อให้การช่วยเหลือในเบื้องต้นตามภารกิจด้านเด็ก และคนพิการของกระทรวง พม. พร้อมมอบสิ่งของเครื่องใช้ที่จำเป็น อีกทั้งประสานหน่วยงานที่เกี่ยวข้อง ในพื้นที่ช่วยเหลือดูแลในเรื่องการรักษาพยาบาลอาการป่วยของผู้ที่ป่วยอย่างใกล้ชิด รวมทั้ง การให้คำปรึกษาแนะนำ แก่ครอบครัวในเรื่องสวัสดิการทางสังคม เพื่อขอรับสิทธิตามกฎหมายตามความเหมาะสม และการส่งเสริมการประกอบอาชีพให้แก่ครอบครัวดังกล่าว เพื่อสร้างรายได้ที่เพียงพอและมั่นคงในระยะยาวต่อไป
พลตำรวจเอก อดุลย์ กล่าวเพิ่มเติมว่า สำหรับกรณีหญิงวัย 52 ปี พิการมือและเท้าด้วน แต่ต้องรับภาระ เพียงลำพังเลี้ยงดูพ่อแก่ชราวัย 87 ปี ที่พิการนอนป่วยติดเตียง ไม่สามารถช่วยเหลือตัวเองได้ ทั้ง 2 ชีวิตอาศัยในบ้านพักสภาพเก่าทรุดโทรม ครอบครัวมีฐานะยากจน ที่อำเภอไชยา จังหวัดสุราษฎร์ธานี นั้น ตนได้กำชับให้พัฒนาสังคมและความมั่นคงของมนุษย์จังหวัดสุราษฎร์ธานี (พมจ.สุราษฎร์ธานี) พร้อมหน่วยงานที่เกี่ยวข้องในพื้นที่เร่งลงพื้นที่ เพื่อตรวจสอบข้อเท็จจริงและประเมินทางสังคมของครอบครัวดังกล่าว เพื่อให้การช่วยเหลือในเบื้องต้นตามภารกิจ ด้านผู้สูงอายุ และคนพิการของกระทรวง พม. พร้อมมอบสิ่งของเครื่องใช้ที่จำเป็น อีกทั้งประสานหน่วยงานที่เกี่ยวข้องในพื้นที่ช่วยเหลือดูแลในเรื่องการรักษาพยาบาลอาการป่วยของผู้ที่ป่วยอย่างใกล้ชิด การปรับปรุงสภาพที่อยู่อาศัยให้มีความมั่นคง แข็งแรง และถูกสุขลักษณะ เหมาะสมกับผู้พิการ รวมทั้งการให้คำปรึกษาแนะนำแก่ครอบครัวในเรื่องสวัสดิการทางสังคม เพื่อขอรับสิทธิตามกฎหมายตามความเหมาะสม เพื่อพัฒนาคุณภาพชีวิตที่ดีในระยะยาวต่อไป

ที่มา : http://www.thaigov.go.th/news/contents/details/7465
