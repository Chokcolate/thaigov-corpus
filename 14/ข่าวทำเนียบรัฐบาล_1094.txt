รัฐบาลไทย-ข่าวทำเนียบรัฐบาล-รองนายกรัฐมนตรี เป็นประธานในพิธีเปิดการแข่งขัน แอร์เรซวัน เวิล์ดคัพ ไทยแลนด์ 2017

วันศุกร์ที่ 17 พฤศจิกายน 2560
รองนายกรัฐมนตรี เป็นประธานในพิธีเปิดการแข่งขัน แอร์เรซวัน เวิล์ดคัพ ไทยแลนด์ 2017
รองนายกรัฐมนตรี เป็นประธานในพิธีเปิดการแข่งขัน แอร์เรซวัน เวิล์ดคัพ ไทยแลนด์ 2017
วันนี้ (17 พฤศจิกายน 2560) เวลา 15.30 น. พลเอก ธนะศักดิ์ ปฎิมาประกร รองนายกรัฐมนตรี เป็นประธานในพิธีเปิดการแข่งขัน แอร์เรซวัน เวิล์ดคัพ ไทยแลนด์ 2017 ร่วมด้วย นางกอบกาญจน์ วัฒนวรางกูร รัฐมนตรีว่าการกระทรวงการท่องเที่ยวและกีฬา พลเรือเอก โสภณ วัฒนมงคล ประธานที่ปรึกษากองทัพเรือ รศ. ดร. ชวนี ทองโรจน์ ผู้ช่วยรัฐมนตรีประจำกระทรวงการท่องเที่ยวและกีฬา และนายสกล วรรณพงษ์ ผู้ว่าการการกีฬาแห่งประเทศไทย ณ กองการบินทหารเรือ ท่าอากาศยานนานาชาติอู่ตะเภา (ระยอง-พัทยา)
การแข่งขัน แอร์เรซวัน เวิล์ดคัพ ไทยแลนด์ 2017 จะแข่งขันระหว่างวันที่ 17-19 พฤศจิกายน 2560 ณ สนามบินนานาชาติอู่ตะเภา จ.ระยอง มีนักบินที่เข้าแข่งขันทั้งหมด16คน โดยมีกิจกรรมภายในงานตั้งแต่ ร้านจำหน่ายสินค้าธงฟ้าจากกระทรวงพาณิชย์ สินค้า โอท็อป ภาคตะวันออก กิจกรรมคอนเสิร์ต และการแข่งขันสุดสวยมวยไทยโลก ตลอด 3 วันของการจัดงาน

ที่มา : http://www.thaigov.go.th/news/contents/details/8188
