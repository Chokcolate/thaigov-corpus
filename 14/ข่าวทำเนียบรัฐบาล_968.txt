รัฐบาลไทย-ข่าวทำเนียบรัฐบาล-รองนายกรัฐมนตรีอนุญาตให้นายกสมาคมกีฬาเพาะกาย นำคณะนักกีฬาและเจ้าหน้าที่เข้าเยี่ยมคารวะ

วันศุกร์ที่ 20 ตุลาคม 2560
รองนายกรัฐมนตรีอนุญาตให้นายกสมาคมกีฬาเพาะกาย นำคณะนักกีฬาและเจ้าหน้าที่เข้าเยี่ยมคารวะ
รองนายกรัฐมนตรีอนุญาตให้นายกสมาคมกีฬาเพาะกาย นำคณะนักกีฬาและเจ้าหน้าที่เข้าเยี่ยมคารวะ
วันนี้ (วันศุกร์ที่ 20 ตุลาคม 2560) เวลา 10.00 น. ณ ตึกนารีสโมสร ทำเนียบรัฐบาล รองนายกรัฐมนตรี (พลเอก ธนะศักดิ์ ปฏิมาประกร) อนุญาตให้นายกสมาคมกีฬาเพาะกาย นำคณะนักกีฬาและเจ้าหน้าที่เข้าเยี่ยมคารวะ สรุปสาระสำคัญของการสนทนาดังนี้
รองนายกรัฐมนตรีกล่าวต้อนรับนายกสมาคมกีฬาเพาะกาย คณะนักกีฬา และเจ้าหน้าที่ที่เดินทางมาพบในวันนี้ โดยรองนายกรัฐมนตรีรู้สึกยินดีที่เห็นนักกีฬาทุกคนประสบความสำเร็จ นำคุณประโยชน์มาสู่ประเทศ
ในโอกาสนี้ รองนายกรัฐมนตรียังได้กล่าวชื่นชมและขอบคุณนักกีฬาทุกคน ในนามของรัฐบาล ที่ช่วยกันสร้างชื่อเสียงให้แก่ประเทศและนำเหรียญมาให้คนไทยได้ชื่นชม จากการแข่งขันกีฬาเพาะกายและฟิตเนสชิงแชมป์โลก ครั้งที่ 9 ประจำปี 2017 ระหว่างวันที่ 3-9 ตุลาคม 2560 ณ เมืองอูลานบาตาร์ สาธารณรัฐมองโกเลีย ที่ผ่านมา โดยสามารถสร้างผลงานได้ทั้งสิ้น 9 เหรียญทอง 8 เหรียญเงิน 4 เหรียญทองแดง รวมทั้งได้ถ้วยคะแนนรวมทีมชายอันดับที่ 1 ทีมหญิงอันดับที่ 3
ด้านนายกสมาคมกีฬาเพาะกายได้กล่าวขอบคุณรองนายกรัฐมนตรี และการกีฬาแห่งประเทศไทยที่ได้ให้การสนับสนุนสมาคมกีฬาเพาะกายด้วยดีมาโดยตลอด ทำให้กีฬาเพาะกายได้รับการยอมรับมากขึ้นทั้งในประเทศและต่างประเทศ โดยสมาคมพร้อมสนับสนุนให้ประเทศไทยเป็นศูนย์กลางด้านกีฬา (Sports HUB) ชั้นนำของโลก

ที่มา : http://www.thaigov.go.th/news/contents/details/7543
