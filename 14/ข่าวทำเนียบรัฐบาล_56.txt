รัฐบาลไทย-ข่าวทำเนียบรัฐบาล-ผลการประชุมคณะกรรมการคุ้มครองผู้บริโภค ครั้งที่ 3/2560

วันพุธที่ 29 มีนาคม 2560
ผลการประชุมคณะกรรมการคุ้มครองผู้บริโภค ครั้งที่ 3/2560
นายออมสิน  ชีวะพฤกษ์  รัฐมนตรีประจำสำนักนายกรัฐมนตรี  เป็นประธานการประชุมคณะกรรมการคุ้มครองผู้บริโภค  ครั้งที่ 3/2560
วันนี้  (29  มีนาคม 2560)  เวลา 09.30  น. ณ ห้องประชุมห้องประชุมอรรถไกวัลวที  ชั้น 1 สำนักงานปลัด  สำนักนายกรัฐมนตรี  นายออมสิน  ชีวะพฤกษ์  รัฐมนตรีประจำสำนักนายกรัฐมนตรี  เป็นประธานการประชุมคณะกรรมการคุ้มครองผู้บริโภค  ครั้งที่ 3/2560  ซึ่งสรุปสาระสำคัญของการประชุมดังนี้
ที่ประชุมรับทราบการประกาศ  ใหม่  2 ฉบับ  เกี่ยวกับสินค้า/บริการที่อาจเป็นอันตรายต่อผู้บริโภค  ซึ่งผ่านการประชาพิจารณ์แล้ว  และจะลงประกาศในราชกิจจานุเบกษาต่อไป
ได้แก่
1. ประกาศคณะกรรมการคุ้มครองผู้บริโภคว่าด้วยหลักเกณฑ์  วิธีการ และเงื่อนไขการดำเนินการเกี่ยวกับสินค้าที่อาจเป็นอันตรายแก่ผู้บริโภค
2. ประกาศคณะกรรมการคุ้มครองผู้บริโภคว่าด้วยหลักเกณฑ์  วิธีการ และเงื่อนไขการดำเนินงานเกี่ยวกับบริการที่อาจเป็นอันตรายแก่ผู้บริโภค
พร้อมกันนี้  ที่ประชุมได้พิจารณาและมีมติเห็นชอบให้ดำเนินคดีกับผู้ประกอบธุรกิจด้านสินค้าและบริการทั่วไป  จำนวน  10  เรื่อง โดยส่วนใหญ่เป็นธุรกิจฟิตเนส เสริมความงาม
ทัวร์ และจำหน่ายตั๋วเครื่องบินตลอดจนธุรกิจจำหน่ายรถยนต์ทั้งใหม่และรถยนต์ที่ผ่านการใช้แล้ว รวมทั้งดำเนินคดีกับผู้ประกอบธุรกิจอสังหาริมทรัพย์  จำนวน  6  เรื่อง
เช่น โครงการเมอริท แกรนด์ สุวรรณภูมิ  โครงการบลูโอเชี่ยน พัทยา ,โครงการเดอะคิทท์ – ติวานนท์  โครงการอาคารชุดอโยธยาเพลส  และบริษัท แลนดี้โฮม  จำกัด เป็นต้น
ซึ่งเป็นปัญหาส่วนใหญ่มาจากสร้างบ้านพักอาศัยไม่ได้มาตรฐาน  สร้างไม่เสร็จ  หรือหยุดดำเนินการก่อสร้าง  ทิ้งงานโดยไม่มีเหตุผล  หรือไม่เป็นไปตามที่ตกลงทำสัญญาไว้
หรือผู้บริโภคขอเงินคืนเพราะว่าไม่ได้ดำเนินการก่อสร้าง  หลังจากจ่ายเงินดาวน์ครบตามสัญญาแล้ว  เป็นต้น
ทั้งนี้  หากประชาชนที่สนใจหรือต้องการทราบรายละเอียดเพิ่มเติม  สามารถโทรสอบถามเพิ่มเติมได้ที่  โทรสายด่วน  1166  ในวันและเวลาราชการ  หรือเว็ปไซด์  www.ocpb.go.th
ตลอด  24  ชั่วโมง
***********************************
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/2730
