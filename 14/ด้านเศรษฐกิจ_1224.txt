รัฐบาลไทย-ข่าวทำเนียบรัฐบาล-งานวันต่อต้านคอร์รัปชั่น 2560 ภาคใต้แนวคิด "รัฐบาลใหม่! คอร์รัปชั่นเก่า?"

วันพุธที่ 6 กันยายน 2560
งานวันต่อต้านคอร์รัปชั่น 2560 ภาคใต้แนวคิด "รัฐบาลใหม่! คอร์รัปชั่นเก่า?"
กระทรวงอุตสาหกรรม ร่วมงานวันต่อต้านคอร์รัปชั่น 2560 ภาคใต้แนวคิด "รัฐบาลใหม่! คอร์รัปชั่นเก่า?" ณ โรงแรมเซ็นทารา แกรด์และบางกอกคอนเวนชันเซ็นเตอร์ เซ็นทรัลเวิลด์ กรุงเทพฯ
วันนี้ (6 กันยายน 2560) นายพสุ โลหารชุน อธิบดีกรมส่งเสริมอุตสาหกรรม และนายสมศักดิ์ จันทรรวงทอง เลขาธิการคณะกรรมการอ้อยและน้ำตาลทราย พร้อมคณะเจ้าหน้าที่กระทรวงอุสาหกรรม เข้าร่วมงานวันต่อต้านคอร์รัปชั่น 2560 ภาคใต้แนวคิด "รัฐบาลใหม่! คอร์รัปชั่นเก่า?" โดยมีวัตถุประสงค์เพื่อให้สังคมไทยได้ตระหนักรู้ว่าในอนาคตการที่เราจะมีรัฐบาลที่ดีไม่ทำให้ประชาชนผิดหวังไม่โกงกิน ไม่ใช้อำนาจโดยเห็นแก่ประโยชน์ส่วนตัวและพวกพ้อง จำเป็นที่คนไทยต้องแสดงเจตนารมณ์ร่วมกันให้มีการขับเคลื่อนมาตรการแก้ไขปัญหาคอร์รัปชันที่จำเป็นให้สำเร็จ รวมทั้งสร้างแนวทางที่จะทำให้ประชาชนสามารถรู้เท่าทันเพื่อการตัดสินใจเรื่องผลประโยชน์ของประเทศชาติร่วมกัน ณ โรงแรมเซ็นทารา แกรด์และบางกอกคอนเวนชันเซ็นเตอร์ เซ็นทรัลเวิลด์ กรุงเทพฯ

ที่มา : http://www.thaigov.go.th/news/contents/details/6477
