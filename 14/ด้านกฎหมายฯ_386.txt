รัฐบาลไทย-ข่าวทำเนียบรัฐบาล-“ยุติธรรม” พิจารณาแนวทางการปฏิรูปประเทศตามหลักธรรมาภิบาล

วันอังคารที่ 23 มกราคม 2561
“ยุติธรรม” พิจารณาแนวทางการปฏิรูปประเทศตามหลักธรรมาภิบาล
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะกรรมการเพื่อการประสานงานเชื่อมโยงกับคณะกรรมการยุทธศาสตร์ชาติ และคณะกรรมการปฏิรูปประเทศ กระทรวงยุติธรรม ครั้งที่ ๑/๒๕๖๑
ในวันอังคารที่ ๒๓ มกราคม ๒๕๖๑ เวลา ๑๑.๐๐ น.
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานการประชุมคณะกรรมการเพื่อการประสานงานเชื่อมโยงกับคณะกรรมการยุทธศาสตร์ชาติ
และคณะกรรมการปฏิรูปประเทศ กระทรวงยุติธรรม ครั้งที่ ๑/๒๕๖๑
เพื่อพิจารณาประเด็นและแนวทางการปฏิรูปประเทศในมิติของกระทรวงยุติธรรม
ซึ่งจะเป็นส่วนหนึ่งในการกำหนดกรอบและจัดทำแผนพัฒนาประเทศที่มีความสอดคล้องและบูรณาการกัน
อันจะทำให้การพัฒนาประเทศตามหลักธรรมาภิบาลมีประสิทธิภาพ และเป็นไปในแนวทางเดียวกัน
โดยมีผู้บริหารและผู้แทนหน่วยงานในสังกัดกระทรวงยุติธรรม เข้าร่วมประชุมฯ
ณ ห้องประชุมกระทรวงยุติธรรม ๑ อาคารราชบุรีดิเรกฤทธิ์ ชั้น ๙
ศูนย์ราชการเฉลิมพระเกียรติฯ กรุงเทพฯ
ในการนี้ ที่ประชุมได้มีมติให้ส่วนราชการในสังกัดกระทรวงยุติธรรม
พิจารณาและทบทวนแนวทางการปฏิรูปประเทศในมิติของแต่ละหน่วยงาน
เพื่อจะได้รวบรวมนำเสนอรัฐมนตรีว่าการกระทรวงยุติธรรม
และนำส่งสำนักงานคณะกรรมการพัฒนาการเศรษฐกิจและสังคมแห่งชาติดำเนินการต่อไป

ที่มา : http://www.thaigov.go.th/news/contents/details/9572
