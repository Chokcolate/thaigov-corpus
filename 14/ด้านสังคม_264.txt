รัฐบาลไทย-ข่าวทำเนียบรัฐบาล-รมว.พม. รับมอบเงินบริจาค จำนวน 1,000,000 บาท จากนายปิติ ภิรมย์ภักดี กรรมการบริหาร บริษัท บุญรอดบริวเวอรี่ จำกัด เพื่อนำไปพัฒนาศักยภาพเด็กและเยาวชน หรือภารกิจต่างๆของกระทรวง พม.

วันพฤหัสบดีที่ 25 พฤษภาคม 2560
รมว.พม. รับมอบเงินบริจาค จำนวน 1,000,000 บาท จากนายปิติ ภิรมย์ภักดี กรรมการบริหาร บริษัท บุญรอดบริวเวอรี่ จำกัด เพื่อนำไปพัฒนาศักยภาพเด็กและเยาวชน หรือภารกิจต่างๆของกระทรวง พม.
รมว.พม. รับมอบเงินบริจาค จำนวน 1,000,000 บาท จากนายปิติ ภิรมย์ภักดี กรรมการบริหาร บริษัท บุญรอดบริวเวอรี่ จำกัด เพื่อนำไปพัฒนาศักยภาพเด็กและเยาวชน หรือภารกิจต่างๆของกระทรวง พม.
วันนี้ (25 พ.ค. 2560) เวลา 14.00 น. ที่ห้องรับรองชั้น 9 กระทรวงการพัฒนาสังคมและความมั่นคงของมนุษย์ สะพานขาว กรุงเทพฯ พลตำรวจเอก อดุลย์ แสงสิงแก้ว รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) รับมอบเงินบริจาค จำนวน 1,000,000 บาท จากนายปิติ ภิรมย์ภักดี กรรมการบริหาร บริษัท บุญรอดบริวเวอรี่ จำกัด เพื่อนำไปพัฒนาศักยภาพเด็กและเยาวชน หรือภารกิจต่างๆของกระทรวง พม. ทั้งนี้ การรับมอบเงินดังกล่าว เป็นกิจกรรมต่อเนื่องของ "สิงห์อาสา ร่วมพัฒนาสังคม” ภายใต้โครงการ ประชารัฐ ร่วมใจ พัฒนาสังคม นอกจากนี้ ยังได้มีการหารือถึงความร่วมมือเกี่ยวกับการทำกิจกรรมต่างๆเพื่อทำประโยชน์ให้สังคม โดยมีนายชุมพล แจ้งไพร เชฟกระทะเหล็กอาหารไทย จัดกิจกรรมกาลาดินเนอร์ ที่โรงแรมบันยันทรี กรุงเทพฯ เพื่อนำรายได้มอบให้กับกระทรวง พม. อีกทั้ง จะมีการฝึกทักษะเกี่ยวกับการทำอาหารไทยให้เด็กในสถานสงเคราะห์ในสังกัดกระทรวง พม. ตามโครงการเพชรน้ำหนึ่ง เพื่อให้เด็กได้รับโอกาสพัฒนาศักยภาพด้านการประกอบอาหาร เพื่อเป็นเชฟมืออาชีพในอนาคตต่อไป

ที่มา : http://www.thaigov.go.th/news/contents/details/4027
