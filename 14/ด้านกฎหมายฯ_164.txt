รัฐบาลไทย-ข่าวทำเนียบรัฐบาล- กระทรวงยุติธรรม โดยสถาบันนิติวิทยาศาสตร์ เป็นเจ้าภาพจัดการประชุมฐานข้อมูลระเบิดอาเซียน ครั้งที่ ๓

วันพฤหัสบดีที่ 20 กรกฎาคม 2560
กระทรวงยุติธรรม โดยสถาบันนิติวิทยาศาสตร์ เป็นเจ้าภาพจัดการประชุมฐานข้อมูลระเบิดอาเซียน ครั้งที่ ๓
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานกล่าวเปิดโครงการจัดทำระบบฐานข้อมูลระเบิดอาเซียน ครั้งที่ ๓
เมื่อวันอังคารที่ ๑๘ กรกฎาคม ๒๕๖๐
ณ โรงแรมไอยราแกรนด์พัทยา จังหวัดชลบุรี
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานกล่าวเปิดโครงการจัดทำระบบฐานข้อมูลระเบิดอาเซียน ครั้งที่ ๓
จัดโดย สถาบันนิติวิทยาศาสตร์ กระทรวงยุติธรรม
ร่วมกับเครือข่ายนิติวิทยาศาสตร์อาเซียน
Asian Forensic Science Network Trace Evidence Workgroup (AFSN TEWG)
โดยมี นายสมณ์ พรหมรส ผู้อำนวยการสถาบันนิติวิทยาศาสตร์
พร้อมด้วยผู้แทนจากหน่วยงานทางด้านนิติวิทยาศาสตร์ของอาเซียน ทั้งหมด ๙ ประเทศ
ประกอบด้วย ประเทศไทย สิงคโปร์ ฟิลิปปินส์ ศรีลังกา เกาหลี  จีน มาเลเซีย อินโดนีเซีย บรูไน
เพื่อนำเสนอและแลกเปลี่ยนประสบการณ์ในการตรวจพิสูจน์ระเบิดร่วมกัน
ทั้งนี้ โครงการฯ ดังกล่าว จัดขึ้นระหว่างวันที่ ๑๗-๑๙ กรกฎาคม ๒๕๖๐
โดยได้รับเกียรติจาก Mr. John Desmond Kelleher
ผู้เชี่ยวชาญด้านระเบิดจาก Victoria Police Forensic Services Centre ประเทศออสเตรเลีย
เป็นวิทยากรบรรยายให้ความรู้ และแลกเปลี่ยนประสบการณ์
เกี่ยวกับกระบวนการตรวจพิสูจน์สารระเบิดในคดีต่างๆ ในประเทศออสเตรเลีย
และคุณหญิงพรทิพย์ โรจนสุนันท์ ที่ปรึกษาสถาบันนิติวิทยาศาสตร์
เป็นวิทยากรบรรยายในหัวข้อ Intelligent work in Southern Bomb case

ที่มา : http://www.thaigov.go.th/news/contents/details/5345
