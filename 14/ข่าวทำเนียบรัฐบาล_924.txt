รัฐบาลไทย-ข่าวทำเนียบรัฐบาล-รองนายกรัฐมนตรี เป็นประธานการประชุมหัวหน้าส่วนราชการและผู้บริหารระดับสูงของกระทรวงการท่องเที่ยวและกีฬา

วันพุธที่ 11 ตุลาคม 2560
รองนายกรัฐมนตรี เป็นประธานการประชุมหัวหน้าส่วนราชการและผู้บริหารระดับสูงของกระทรวงการท่องเที่ยวและกีฬา
รองนายกรัฐมนตรี เป็นประธานการประชุมหัวหน้าส่วนราชการและผู้บริหารระดับสูงของกระทรวงการท่องเที่ยวและกีฬา
เมื่อวันอังคารที่ 10 ตุลาคม 2560 เวลา 15.30 น. พลเอก ธนะศักดิ์ ปฏิมาประกร รองนายกรัฐมนตรี เป็นประธานการประชุมหัวหน้าส่วนราชการและผู้บริหารระดับสูงของกระทรวงการท่องเที่ยวและกีฬา เพื่อติดตามการดำเนินงานเรื่อง ปีท่องเที่ยววิถีไทย เก๋ไก๋อย่างยั่งยืน ,โครงการอาสาสมัครเพื่อการท่องเที่ยว “เจ้าบ้านที่ดี” , ความคืบหน้าการจัดทำร่างพระราชบัญญัติ และการรายงานตัวมัคคุเทศก์ รวมทั้งความคืบหน้าการจัดทำกฎหมายลูกตามพ.ร.บ. ธุรกิจนำเที่ยว , การประดับไฟวัดอรุณราชวรารามราชวรมหาวิหาร ส่วนด้านกีฬา มีการรายงานผลการจัดการแข่งขันกีฬาระดับนานาชาติ กีฬาเอเชียน อินดอร์ มาร์เชียล อาร์ต เกมส์ ครั้งที่ 5 และ การจัดตั้งศูนย์อำนวยการร่วมรองรับนักท่องเที่ยวช่วงงานพระราชพิธีถวายพระเพลิงพระบรมศพ ในหลวงรัชกาลที่ 9 ร่วมกับรัฐมนตรีว่าการกระทรวงการท่องเที่ยวและกีฬา และผู้บริหารกระทรวงการท่องเที่ยวและกีฬา

ที่มา : http://www.thaigov.go.th/news/contents/details/7313
