รัฐบาลไทย-ข่าวทำเนียบรัฐบาล-กระทรวงเกษตรฯ เผยผลการจัดงาน "เกษตรไทยก้าวหน้า ภายใต้ร่มพระบารมี"

วันพฤหัสบดีที่ 24 สิงหาคม 2560
กระทรวงเกษตรฯ เผยผลการจัดงาน "เกษตรไทยก้าวหน้า ภายใต้ร่มพระบารมี"
กระทรวงเกษตรฯ เผยผลการจัดงาน "เกษตรไทยก้าวหน้า ภายใต้ร่มพระบารมี" ยอดจำหน่ายสูงกว่า              24 ล้านบาท
พลเอกฉัตรชัย สาริกัลยะ รัฐมนตรีว่าการกระทรวงเกษตรและสหกรณ์ เปิดเผยถึงผลการดำเนินงาน    "เกษตรไทยก้าวหน้า ภายใต้ร่มพระบารมี" ณ สวนลุมพินี ระหว่างวันที่ 16 - 22 สิงหาคม 2560 ที่ผ่านมา ว่า        การจัดงาน "เกษตรไทยก้าวหน้า ภายใต้ร่มพระบารมี" แสดงให้เห็นถึงความพร้อมและศักยภาพของประเทศไทยในภาคการเกษตรที่พร้อมก้าวเข้าสู่ ไทยแลนด์ 4.0 โดยแสดงศักยภาพทั้ง Smart Farmer เกษตรกรต้นแบบ Young Smart Farmer เกษตรกรรุ่นใหม่ Smart Group กลุ่มวิสาหกิจชุมชนต่างๆ รวมทั้งนวัตกรรมในภาคการเกษตรที่สอดคล้องกับสถานการณ์ปัจจุบัน ซึ่งได้รวมเกษตรกรกว่า 3,000 คน มาแสดงผลผลิตทางการเกษตรคุณภาพมากมาย และหลากหลายชนิดสินค้าที่มีราคายุติธรรม โดยการจัดงานในครั้งนี้ ประสบผลสำเร็จเป็นอย่างมาก สินค้าภายในงานขายดี มียอดจำหน่ายสูงกว่าที่เคยผ่านมา อีกทั้งเป็นการส่งเสริมให้เกษตรกรได้มีพื้นที่แสดงศักยภาพตนเอง และประชาชนที่ร่วมงานยังได้ซื้อสินค้าที่มีคุณภาพและได้มาตรฐานอีกด้วย
ด้าน นายสมชาย ชาญณรงค์กุล อธิบดีกรมส่งเสริมการเกษตร กล่าวว่า สำหรับการจัดงาน "เกษตรไทยก้าวหน้า ภายใต้ร่มพระบารมี" ทั้ง 5 วัน มีจำนวนผู้เข้าชมงาน รวมทั้งสิ้น 104,792 คน แบ่งออกเป็น ชาวไทย จำนวน 99,441 คน และชาวต่างชาติ จำนวน 5,351 คน ทำให้มีรายได้จากการจำหน่ายผลผลิต/บริการภายในงาน รวม 24,556,945 ล้านบาท แบ่งออกเป็น รายได้เงินสด 16,734,545 ล้านบาท และรายได้จากการสั่งซื้อสินค้าโดยตรงจากเกษตรกรและผู้ประกอบการ จำนวน 7,822,400 ล้านบาท นอกจากนี้ ยังมีการเจรจาธุรกิจสำหรับผู้ประกอบการและเกษตรกรที่สนใจจะทำธุรกิจร่วมกัน ประกอบด้วย ผู้ประกอบการทั้งหมด 6 กลุ่ม ดังนี้ 1. The mall 2. Shine Forth 3. บริษัท Kaiser กลุ่มบริษัทธุรกิจท่องเที่ยวที่มีศูนย์แสดงสินค้า Show DC 4. บิ๊กบีฟาร์ม 5. Big C 6. โกลเด้นท์ไทยออแกนิกส์ จำกัด อีกทั้งยังมีเกษตรกรมาทัศนศึกษาแลกเปลี่ยนความรู้ จำนวน 8,868 คน เกษตรกรที่มาร่วมฝึกอบรมเกษตรสังคมเมือง 21 หลักสูตร จาก 5 หน่วยงาน จำนวน 1,526 คน เกษตรกรที่มาเข้ารับบริการคลินิกเกษตรเคลื่อนที่ฯ ทั้งหมด 17 หน่วยงาน จำนวน 14,367 คน และจากการสาธิตกิจกรรมต่างๆ จำนวน 400 คน รวมทั้งสิ้น 25,154 คน
กลุ่มโฆษกและวิเคราะห์ข่าว กองเกษตรสารนิเทศ
สำนักงานปลัดกระทรวงเกษตรและสหกรณ์
โทร 02-2810859 แฟกซ์ 02-2822871
moacnews60@gmail.com
moac58@gmail.com
www.moac.go.th
www.facebook.com/kasetthai

ที่มา : http://www.thaigov.go.th/news/contents/details/6159
