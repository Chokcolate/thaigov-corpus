รัฐบาลไทย-ข่าวทำเนียบรัฐบาล-นายกรัฐมนตรีระบุการประมูลข้าวค้างสต็อคไม่พบสิ่งผิดปกติ พร้อมตรวจสอบย้อนหลังบริษัทได้ประมูล ยืนยันรัฐบาลไม่ได้เอื้อประโยชน์

วันอังคารที่ 12 กันยายน 2560
นายกรัฐมนตรีระบุการประมูลข้าวค้างสต็อคไม่พบสิ่งผิดปกติ พร้อมตรวจสอบย้อนหลังบริษัทได้ประมูล ยืนยันรัฐบาลไม่ได้เอื้อประโยชน์
นายกรัฐมนตรีระบุการประมูลข้าวค้างสต็อคไม่พบสิ่งผิดปกติ พร้อมตรวจสอบย้อนหลังบริษัทได้ประมูล ยืนยันรัฐบาลไม่ได้เอื้อประโยชน์
วันนี้ (12 กันยายน 2560) เวลา 16.00 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรี กล่าวถึงการตรวจสอบข้าวในสต๊อคของรัฐบาลว่า รัฐบาลชุดนี้จำเป็นต้องแต่งตั้งคณะกรรมการนโยบายและบริหารจัดการข้าว (นบข.) เพื่อให้เกิดความชัดเจน กรณีที่มีการกล่าวอ้างว่าวิธีการระบายข้าวของ นบข.นั้นไม่ถูกต้อง มีการนำข้าวดีไปทำเป็นข้าวเสีย ว่าไม่ใช่ เพราะปริมาณข้าวในคลังทุกคลัง ได้มีการตรวจรับไปแล้ว ตั้งแต่ครั้งแรก และทุกครั้งได้มีการเซ็นรับทราบว่ามีข้าวดีและข้าวเสียจำนวนเท่าไร โดยกติกาการระบายข้าวที่ผ่านมาได้ช่วงที่มีการเปิดการประมูลไป ไม่มีผู้ที่สนใจเนื่องจากมีปริมาณข้าวเสียมากเกินความต้องการที่จะนำไปสู่การปริโภคของคน จึงได้มีการพิจารณาจากคณะกรรมการ นบข.ว่าต้องกำหนดเปอร์เซ็นต์ของข้าวที่เสียในแต่ละคลัง เนื่องจากเป็นการประมูลยกคลัง จึงต้องไปประเมินว่ามีข้าวเสียที่ไม่สามารถนำมาเป็นอาหารคนได้แล้วจำนวนเท่าไร โดยประเมินออกมาพบว่ามีเกินร้อยละ 20 ทั้งนี้ไม่ว่าจะข้าวดีหรือข้าวเสียทั้งหมดจะต้องไปสู่โรงงานอาหารสัตว์ เพราะถือเป็นกติกาและมาตรฐาน ซึ่งคณะกรรมการ นบข.ได้ตรวจสอบตามนี้ และเห็นว่าเป็นไปตามมาตรฐานที่กำหนดไว้ในข้อพิจารณาของ นบข.
นายกรัฐมนตรีกล่าวว่า อย่างไรก็ตามจะต้องมีการตรวจสอบต่อไปว่า บริษัทที่ได้ประมูลข้าวไปแล้ว มีการแยกส่วนกันเองหรือไม่ รัฐบาลมุ่งหวังทำให้เกิดความชัดเจน ไม่มีการเอื้อให้ใครได้ประโยชน์ และหากมีใครได้รับผลประโยชน์มาก็ต้องตรวจสอบ
----------------------------

ที่มา : http://www.thaigov.go.th/news/contents/details/6632
