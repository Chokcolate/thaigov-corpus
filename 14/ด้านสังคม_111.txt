รัฐบาลไทย-ข่าวทำเนียบรัฐบาล- ก.วิทย์ โดย สวทช. ผลักดัน EECi ร่วมกับหน่วยงานพันธมิตรกว่า 50 หน่วยงาน

วันอังคารที่ 11 เมษายน 2560
ก.วิทย์ โดย สวทช. ผลักดัน EECi ร่วมกับหน่วยงานพันธมิตรกว่า 50 หน่วยงาน
ก.วิทย์ โดย สวทช. ผลักดัน EECi ร่วมกับหน่วยงานพันธมิตรกว่า 50 หน่วยงาน
เมื่อวันที่ 5 เมษายน 2560 / ดร.อรรชกา สีบุญเรือง รัฐมนตรีว่าการกระทรวงวิทยาศาสตร์และเทคโนโลยี ร่วมเป็นสักขีพยานพิธีลงนามบันทึกข้อตกลงความร่วมมือการสนับสนุนการพัฒนาเขตนวัตกรรมระเบียงเศรษฐกิจภาคตะวันออก โดยมี พอเอกประยุทธ์ จันทร์โอชา เป็นประธานในพธี ณ ห้องประชุม อาคาร ที่พักผู้โดยสาร การท่าอากาศยานอู่ตะเภา อำเภอบ้านฉาง จังหวัดระยอง
ดร.อรรชกา สีบุญเรือง รัฐมนตรีว่าการกระทรวงวิทยาศาสตร์และเทคโนโลยี กล่าวว่า สำนักงานพัฒนาวิทยาศาสตร์และเทคโนโลยีแห่งชาติ (สวทช.) กระทรวงวิทยาศาสตร์และเทคโนโลยี ได้รับมอบหมายจากรัฐบาลในการจัดตั้งเขตนวัตกรรมระเบียงเศรษฐกิจภาคตะวันออก (EECi) ร่วมกับหน่วยงานพันธมิตรจากทุกภาคส่วน เพื่อนำวิทยาศาสตร์ เทคโนโลยีและนวัตกรรม (วทน.) ไทยยกระดับขีดความสามารถในการแข่งขันของประเทศ และพัฒนาคุณภาพชีวิตของประชาชน
ด้าน ที่มาของความร่วมมือเพื่อสนับสนุนการพัฒนาเขตนวัตกรรมระเบียงเศรษฐกิจภาคตะวันออก และ สิ่งที่จะเกิดขึ้นจากความร่วมมือ โดย ดร. ณรงค์ ศิริเลิศวรกุล ผู้อำนวยการสำนักงานพัฒนาวิทยาศาสตร์และเทคโนโลยีแห่งชาติ กล่าว สวทช. ได้รับมอบหมายจากกระทรวงวิทยาศาสตร์และเทคโนโลยี ในการพัฒนา เขตนวัตกรรมระเบียงเศรษฐกิจภาคตะวันออก หรือ EECi ให้มีระบบนิเวศน์นวัตกรรมที่สมบูรณ์ เป็นพื้นที่เศรษฐกิจใหม่ที่มีความเข้มข้นของงานวิจัยและนวัตกรรม ตลอดจนการวิเคราะห์ทดสอบที่เกี่ยวข้องเพื่อเพิ่มขีดความสามารถในการแข่งขันของอุตสาหกรรมไทยในตลาดโลก
สำหรับ กระทรวงวิทยาศาสตร์และเทคโนโลยี โดย สำนักงานพัฒนาวิทยาศาสตร์และเทคโนโลยีแห่งชาติ (สวทช.) ลงนามบันทึกข้อตกลงความร่วมมือการสนับสนุนการพัฒนาเขตนวัตกรรมระเบียงเศรษฐกิจภาคตะวันออก ร่วมกับภาคเอกชน สถาบันการศึกษาและสถานบันวิจัยทั้งในและต่างประเทศ รวมถึงหน่วยงานภาครัฐที่เกี่ยวข้อง รวม 50 หน่วยงาน เพื่อยกระดับความสามารถในการแข่งขันของประเทศ และพัฒนาคุณภาพชีวิตของประชาชนด้วย วิทยาศาสตร์ เทคโนโลยีและนวัตกรรม (วทน.) และหนุนไทยแลนด์ 4.0 มีรายชื่อดังนี้
พิธีลงนาม ในบันทึกข้อตกลงความร่วมมือ ระหว่าง กระทรวงวิทยาศาสตร์ และเทคโนโลยี โดยสำนักงานพัฒนาวิทยาศาสตร์และเทคโนโลยีแห่งชาติ และหน่วยงานภาครัฐ 10 หน่วยงาน ได้แก่ สถาบันวิจัยวิทยาศาสตร์และเทคโนโลยีแห่งประเทศไทย, สำนักงานคณะกรรมการนโยบายวิทยาศาสตร์ เทคโนโลยี และนวัตกรรมแห่งชาติ, ศูนย์ความเป็นเลิศด้านชีววิทยาศาสตร์ (องค์การมหาชน), สำนักงานนวัตกรรมแห่งชาติ (องค์การมหาชน), สำนักงานพัฒนาเทคโนโลยีอวกาศและภูมิสารสนเทศ (องค์การมหาชน), กรมวิทยาศาสตร์บริการ, สถาบันมาตรวิทยาแห่งชาติ, กรมส่งเสริมอุตสาหกรรม, การนิคมอุตสาหกรรมแห่งประเทศไทย, สถาบันยานยนต์ และสถาบันไทย-เยอรมัน
พิธีลงนาม ในบันทึกข้อตกลงความร่วมมือ ระหว่าง กระทรวงวิทยาศาสตร์และเทคโนโลยี โดยสำนักงานพัฒนาวิทยาศาสตร์และเทคโนโลยีแห่งชาติ และ หน่วยงานสถาบันการศึกษา 15 หน่วยงาน ได้แก่ จุฬาลงกรณ์มหาวิทยาลัย,มหาวิทยาลัยเทคโนโลยีสุรนารี, มหาวิทยาลัยนเรศวร, มหาวิทยาลัยสงขลานครินทร์, มหาวิทยาลัยขอนแก่น, มหาวิทยาลัยวลัยลักษณ์, มหาวิทยาลัยเกษตรศาสตร์, มหาวิทยาลัยเชียงใหม่, มหาวิทยาลัยธรรมศาสตร์, มหาวิทยาลัยเทคโนโลยีพระจอมเกล้าธนบุรี, สถาบันเทคโนโลยีแห่งเอเชีย, มหาวิทยาลัยมหิดล, สถาบันวิทยสิริเมธี และโรงเรียนกำเนิดวิทย์
พิธีลงนาม ในบันทึกข้อตกลงความร่วมมือ ระหว่าง กระทรวงวิทยาศาสตร์และเทคโนโลยี โดยสำนักงานพัฒนาวิทยาศาสตร์และเทคโนโลยีแห่งชาติ และหน่วยงานภาคเอกชน 20 หน่วยงาน ได้แก่ บริษัท สุพรีม โพรดักส์ จํากัด, บริษัท ปตท.จำกัด (มหาชน), บริษัท เจริญโภคภัณฑ์อาหาร จำกัด (มหาชน), บริษัท น้ำตาลมิตรผล จำกัด, บริษัท พีทีที โกลบอล เคมิคอล จำกัด (มหาชน), บริษัท คริสตอลลา จำกัด, บริษัท เบทาโกร จำกัด (มหาชน), บริษัท ไทวา จำกัด (มหาชน), บริษัท โกลบอล เพาเวอร์ ซินเนอร์ยี่ จำกัด (มหาชน), บริษัท โกลบอลกรีนเคมิคอล จำกัด (มหาชน), บริษัท เกษตรไทย อินเตอร์เนชั่นแนล ชูการ์ คอร์ปอเรชั่น จำกัด (มหาชน), บริษัท อูเอโนไฟน์เคมีคัลส์ อินดัสตรี (ประเทศไทย) จำกัด, บริษัท เอเชีย สตาร์ เทรด จำกัด, บริษัท สยามไบโอไซเอนซ์ จำกัด, บริษัท แบ็กซ์เตอร์ เฮลธ์แคร์ ,(ประเทศไทย) จำกัด สมาคมผู้วิจัยและผลิตเภสัชภัณฑ์ บริษัท ปูนซิเมนต์ไทย จำกัด (มหาชน), และประชารัฐ กลุ่ม D5 การพัฒนาคลัสเตอร์ภาคอุตสาหกรรมแห่งอนาคต
และ พิธีลงนาม ในบันทึกข้อตกลงความร่วมมือ ระหว่าง กระทรวงวิทยาศาสตร์และเทคโนโลยี โดยสำนักงานพัฒนาวิทยาศาสตร์และเทคโนโลยีแห่งชาติ และหน่วยงานต่างประเทศ 5 หน่วยงาน ได้แก่ Chinese Academy of Sciences (CAS), Korea Advanced Institute of Science & Technology (KAIST), Japan-ASEAN Science, Technology, and Innovation Platform , (JASTIP) Kyoto University และ Fraunhofer
โดยสรุป เขตนวัตกรรมระเบียงเศรษฐกิจภาคตะวันออก (EECi) เป็นสิ่งที่ส่งเสริมยกระดับอุตสาหกรรมเดิม สร้างให้เกิดอุตสาหกรรมใหม่ด้วยการทำวิจัย พัฒนา และนวัตกรรมร่วมกันระหว่างภาคเอกชน มหาวิทยาลัย สถาบันวิจัย และภาครัฐ รวมถึงชุมนุมในพื้นที่ อันจะนำประเทศไทยสู่การเป็นประเทศแห่งนวัตกรรม ควบคู่กับการยกระดับคุณภาพชีวิต ของประชาชนด้วย วทน. และมีความมั่นคง มั่งคั่ง ยั่งยืนต่อไปในอนาคต
ข่าวโดย : นางสาว ศิริวรรณ หมิงหมัน
ภาพและวีดีโอ : นางสาวศิริลักษณ์ สิกขะบูรณะ, นายภูมินทร์ ปั้นเล็ก
กลุ่มงานประชาสัมพันธ์  กระทรวงวิทยาศาสตร์และเทคโนโลยี
โทร. 02 333 3728 - 3732  โทรสาร 02 333 3834
E-Mail : pr@most.go.th  Facebook : sciencethailand

ที่มา : http://www.thaigov.go.th/news/contents/details/3024
