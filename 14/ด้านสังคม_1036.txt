รัฐบาลไทย-ข่าวทำเนียบรัฐบาล-รมว.ดิจิทัลฯ เป็นประธานเปิดการประชุมสัมมนา “สานพลังป้องกัน Cyber Bullying”

วันอังคารที่ 26 ธันวาคม 2560
รมว.ดิจิทัลฯ เป็นประธานเปิดการประชุมสัมมนา “สานพลังป้องกัน Cyber Bullying”
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานเปิดการประชุมสัมมนาระดมความคิดเห็นเรื่อง “สานพลังป้องกัน Cyber Bullying” โดยสำนักงานคณะกรรมการดิจิทัลเพื่อเศรษฐกิจและสังคมแห่งชาติ (สดช.) จัดขึ้น เพื่อเป็นเวทีกลางให้ภาคส่วนต่างๆ ได้มาแลกเปลี่ยนประสบการณ์ และวิธีการแก้ไขปัญหาการใช้เทคโนโลยีดิจิทัลในทางลบ สร้างความเสียหายให้กับผู้คนในลักษณะต่างๆ รวมทั้งเพื่อให้เกิดความตระหนักในปัญหาดังกล่าว โดยจะมุ่งเน้นการประสานความร่วมมือจากภาครัฐ ภาคเอกชน และองค์กรไม่แสวงผลกำไร ในการสร้างเครือข่ายและเชื่อมประสานความร่วมมือ รวมทั้งจะจัดกิจกรรมที่เกี่ยวข้องตลอดปี 2561-2562 เมื่อวันที่ 21 ธันวาคม 2560 ณ โรงแรมเซ็นทรา บาย เซ็นทารา ศูนย์ราชการและคอนเวนชันเซ็นเตอร์ ถนนแจ้งวัฒนะ เขตหลักสี่ กรุงเทพฯ
*****************************

ที่มา : http://www.thaigov.go.th/news/contents/details/9042
