รัฐบาลไทย-ข่าวทำเนียบรัฐบาล-ธอส.จัดโปรโมชั่นสินเชื่อบ้านอัตราดอกเบี้ยต่ำส่งท้ายปี ดอกเบี้ย 2.90% ต่อปี  นาน 3 ปีแรก ยกเว้นค่าธรรมเนียม 4 ฟรี!! เงินฝากออมทรัพย์ “ซุปเปอร์ออมทรัพย์พิเศษ” ดอกเบี้ยสูง 1.75% ต่อปี

วันศุกร์ที่ 15 ธันวาคม 2560
ธอส.จัดโปรโมชั่นสินเชื่อบ้านอัตราดอกเบี้ยต่ำส่งท้ายปี ดอกเบี้ย 2.90% ต่อปี  นาน 3 ปีแรก ยกเว้นค่าธรรมเนียม 4 ฟรี!! เงินฝากออมทรัพย์ “ซุปเปอร์ออมทรัพย์พิเศษ” ดอกเบี้ยสูง 1.75% ต่อปี
ธนาคารอาคารสงเคราะห์ (ธอส.) เตรียมผลิตภัณฑ์พิเศษมอบให้ลูกค้าประชาชนส่งท้ายปี 2560 ในงาน Thailand Smart Money กรุงเทพฯ 2017” ระหว่างวันที่ 15-17 ธันวาคม 2560 ณ Sky Hall ชั้น 3 เซ็นทรัลพลาซา ลาดพร้าว
ธนาคารอาคารสงเคราะห์ (ธอส.) เตรียมผลิตภัณฑ์พิเศษมอบให้ลูกค้าประชาชนส่งท้ายปี 2560 นำโดยสินเชื่อ Home For All ดอกเบี้ยสุดพิเศษเพียง 2.90% ต่อปี นานถึง 3 ปีแรก ยกเว้นค่าธรรมเนียม 4 ฟรี  (1) ฟรีค่าธรรมเนียมการยื่นกู้ (2) ฟรีค่าประเมินราคาหลักประกันทุกวงเงินกู้ (3) ฟรีค่าจดทะเบียนสิทธิและนิติกรรม และ (4) ฟรีค่าจดทะเบียนจำนอง 1% ของวงเงินกู้ตามสัญญากู้เงิน ผ่อนได้นานสูงสุดถึง 40 ปี พร้อมด้วยผลิตภัณฑ์เงินฝากออมทรัพย์ ซุปเปอร์ออมทรัพย์พิเศษ รับดอกเบี้ยพิเศษสูงสุด 1.75% ต่อปี พร้อมแนะนำบ้านมือสอง หรือ ทรัพย์ NPA คุณภาพดีทำเลเด่น ที่ธนาคารจะคงราคาจำหน่ายด้วยส่วนลดพิเศษสูงสุดถึง 50% จากราคาปกติ ถึง 29 ธันวาคม 2560  ในงาน Thailand Smart Money กรุงเทพฯ 2017” ระหว่างวันที่ 15-17 ธันวาคม 2560 ณ Sky Hall ชั้น 3 เซ็นทรัลพลาซา ลาดพร้าว
นายฉัตรชัย ศิริไล กรรมการผู้จัดการธนาคารอาคารสงเคราะห์ (ธอส.) เปิดเผยว่า เพื่อเป็นการสร้างโอกาสทำให้ คนไทยมีบ้าน  ธอส.จึงได้ร่วมออกบูธในงาน “Thailand Smart Money กรุงเทพฯ 2017” โดยแบ่งโซนการจัดบูธออกเป็น 4 โซนหลัก ประกอบด้วย 1.โซนสินเชื่อ Home For All  อัตราดอกเบี้ยปีที่ 1 – 3 เท่ากับ MRR-3.85% ต่อปี (หรือเท่ากับ 2.90% ต่อปีเท่านั้น!! คิดจาก MRR ธอส.ปัจจุบันเท่ากับ 6.75% ต่อปี) ปีที่ 4 จนถึงตลอดอายุสัญญากู้ กรณีลูกค้าสวัสดิการดอกเบี้ยเท่ากับ MRR-1.00% ต่อปี กรณีลูกค้ารายย่อยทั่วไป ดอกเบี้ยเท่ากับ MRR-0.50% ต่อปี กรณีกู้ซื้ออุปกรณ์และสิ่งอำนวยความสะดวกที่เกี่ยวเนื่องกับที่อยู่อาศัย ดอกเบี้ยเท่ากับ MRR ให้กู้เพื่อซื้อปลูกสร้าง ต่อเติม ซ่อมแซม ไถ่ถอนจำนองจากสถาบันการเงินอื่น และซื้ออุปกรณ์ที่เกี่ยวเนื่องเพื่อประโยชน์ในการอยู่อาศัยพร้อมกับกู้เพื่อซื้อ หรือ ไถ่ถอนจำนอง พิเศษ!! ยกเว้นค่าธรรมเนียม 4 ฟรี ได้แก่ (1)ฟรีค่าธรรมเนียม      การยื่นกู้ (0.1% ของวงเงินทำนิติกรรม) (2)ฟรีค่าประเมินราคาหลักประกันทุกวงเงินกู้ (1,900 / 2,800 /3,100 บาท      ตามวงเงินกู้) (3)ฟรีค่าจดทะเบียนสิทธิและนิติกรรม (1,000 บาท) และ (4)ฟรีค่าจดทะเบียนจำนอง 1% ของวงเงินกู้ตามสัญญากู้เงิน ผ่อนได้นานสูงสุดถึง 40 ปี จองสิทธิ์ภายในงาน ยื่นคำขอกู้ทำและนิติกรรมภายในวันที่ 29 ธันวาคม 2560 หรือภายใต้กรอบวงเงินที่ธนาคารกำหนด
2.โซนเงินฝากอัตราดอกเบี้ยสูง นำเสนอผลิตภัณฑ์ “เงินฝากซุปเปอร์ออมทรัพย์พิเศษ บวกอัตราดอกเบี้ยเพิ่ม 0.25% ต่อปี” โดยปัจจุบันอัตราดอกเบี้ยซุปเปอร์ออมทรัพย์พิเศษเท่ากับ 1.50% ต่อปี รวมรับดอกเบี้ยเงินฝากพิเศษเท่ากับ 1.75% ต่อปี เป็นระยะเวลา 6 เดือน นับจากวันที่เปิดบัญชี เพียงจองสิทธิ์ภายในงาน และเปิดบัญชีที่สาขาของธนาคารฝากครั้งแรกขั้นต่ำ 10,000 บาท ตั้งแต่วันที่ 15-28 ธันวาคม 2560 พิเศษ!! สำหรับลูกค้าที่จองสิทธิ์และเปิดบัญชี ณ สาขาของ ธอส. ณ สาขาในสังกัดนครหลวงตามระยะเวลาที่กำหนด จะได้รับฟรี!! “ตุ๊กตาหมี ธอส.” ขนาด 8.5 นิ้ว จำนวน 1 ตัว ต่อ 1 ราย (มีจำนวนจำกัด)
3.โซนบ้านมือสอง หรือ ทรัพย์ NPA  แนะนำทรัพย์ NPA ในเขตกรุงเทพฯ และปริมณฑล ทั้งบ้านเดี่ยว, บ้านแฝด, ทาวน์เฮ้าส์, อาคารพาณิชย์, ห้องชุด และที่ดินเปล่า ที่ธนาคารคงราคาจำหน่ายพร้อมส่วนลดพิเศษสูงสุด 50% จากราคาปกติ  พร้อมกับรับแคมเปญพิเศษ “ผ่อนดาวน์ดอกเบี้ย 0% นานสูงสุด 48 เดือน” (เฉพาะทรัพย์รายการที่ธนาคารกำหนด) พร้อมเข้าอยู่อาศัยในช่วงผ่อนดาวน์ได้ทันทีเพียงชำระเงินประกันไม่ต่ำกว่า 1.5% ของราคาซื้อ หรือหากเทเงินดาวน์ 20% ของราคาซื้อขาย ส่วนที่เหลืออีก 80% รับสินเชื่อดอกเบี้ย 0% นาน 24 เดือน ไม่เสียค่าประเมินราคาทรัพย์สิน และผ่อนชำระได้นานสูงสุดถึง 40 ปี ซึ่งผู้ที่สนใจสามารถติดต่อซื้อทรัพย์ในราคาพิเศษได้ที่ฝ่ายบริหาร NPA อาคาร 1 ชั้น 8 ธนาคารอาคารสงเคราะห์ สำนักงานใหญ่ พระราม 9 ถึงวันที่ 29 ธันวาคม 2560 เท่านั้น ติดต่อสอบถามรายละเอียดเพิ่มเติม โทร 0-202-1582, 0-2202-1583 และ   0-2202-1016
4.โซนโครงการ ธอส. โรงเรียนการเงิน  เจ้าหน้าที่ผู้เชี่ยวชาญด้านสินเชื่อเพื่อที่อยู่อาศัยจะมาให้คำแนะนำ และส่งเสริมความรู้ในการเข้าถึงสินเชื่อในระบบ หรือ Financial Literacy เมื่อปฏิบัติตามคำแนะนำของเจ้าหน้าที่และเงื่อนไขที่ธนาคารกำหนด จะช่วยให้มีโอกาสยื่นคำขอพิจารณาสินเชื่อกับธนาคารได้ในอนาคต และยังให้บริการประชาชนตอบแบบสำรวจความต้องการที่อยู่อาศัยตาม “โครงการแอพพลิเคชั่น คนไทยมีบ้าน : Home for All” โดยหน่วยงานที่เกี่ยวข้องจะนำผลสำรวจที่ได้ไปวางแผนพัฒนาปริมาณที่อยู่อาศัยใหม่ให้สอดคล้องกับความต้องการของประชาชน ขณะที่ ธอส. จะเตรียมแคมเปญสินเชื่อบ้านดอกเบี้ยพิเศษมอบให้ผู้ที่ร่วมตอบแบบสำรวจเพื่อช่วยให้คนไทยได้มีบ้านอย่างทั่วถึงต่อไปในอนาคต
ทั้งนี้ ผู้ที่สนใจสามารถจองสิทธิ์ใช้บริการผลิตภัณฑ์ทางการเงินต่างๆ ของ ธอส. ด้วยสมาร์ทโฟนหรือแท็บเล็ตผ่าน Application : Ghbank Smart Booth เพิ่มความสะดวก รวดเร็ว และเข้าถึงง่าย สอดคล้องกับไลฟ์สไตล์ของประชาชนยุคดิจิทัลในปัจจุบัน โดยงาน “Thailand Smart Money กรุงเทพฯ 2017” จะจัดขึ้นระหว่างวันที่ 15-17 ธันวาคม 2560 ณ Sky Hall ชั้น 3 เซ็นทรัลพลาซา ลาดพร้าว สอบถามรายละเอียดเพิ่มเติมได้ที่ศูนย์ลูกค้าสัมพันธ์ (Call Center) โทร 0-2645-9000 หรือ www.ghbank.co.th และ Facebook Fanpage ธนาคารอาคารสงเคราะห์

ที่มา : http://www.thaigov.go.th/news/contents/details/8792
