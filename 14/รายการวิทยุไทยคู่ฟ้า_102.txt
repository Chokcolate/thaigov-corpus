รัฐบาลไทย-ข่าวทำเนียบรัฐบาล-ปฏิรูปการบริหารระบบสารสนเทศและการสื่อสาร

วันศุกร์ที่ 7 กรกฎาคม 2560
ปฏิรูปการบริหารระบบสารสนเทศและการสื่อสาร
ทีโอที กับ กสท. แบ่งหน้าที่กันให้ชัดเจนมากยิ่งขึ้น เพื่อการบริหารงานโครงข่ายสารสนเทศเพื่อการสื่อสารทั้งภายในประเทศ และระหว่างประเทศอย่างมีประสิทธิภาพ
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบให้จัดตั้ง 2 บริษัทลูก เพื่อแก้ไขปัญหาการดำเนินธุรกิจที่ซ้ำซ้อน ภาวะขาดทุน และไม่สามารถแข่งขันกับเอกชนได้ของบริษัททีโอที จำกัด (มหาชน) และบริษัท กสท โทรคมนาคม จำกัด (มหาชน)  โดยจะจัดตั้งบริษัทโครงข่ายบรอดแบนด์แห่งชาติ จำกัด หรือ NBN เพื่อให้บริการโครงข่ายอินเทอร์เน็ตภายในประเทศ และบริษัทโครงข่ายระหว่างประเทศและศูนย์บริการข้อมูลอินเทอร์เน็ต จำกัด หรือ NGDC เพื่อให้บริการบรอดแบนด์ระหว่างประเทศ เช่น เคเบิลใยแก้วใต้น้ำ เคเบิลภาคพื้นดินระหว่างประเทศ เป็นต้น ทั้งนี้ บริษัททั้ง 2 แห่งจะเริ่มประกอบการตั้งแต่เดือน ก.ค.60 ซึ่งจะช่วยให้การขับเคลื่อนโครงข่ายสารสนเทศและการสื่อสารของชาติเป็นไปอย่างมีประสิทธิภาพสอดคล้องกับนโยบายไทยแลนด์ 4.0 ของรัฐบาล
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/5077
