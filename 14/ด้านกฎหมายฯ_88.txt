รัฐบาลไทย-ข่าวทำเนียบรัฐบาล-ผู้เสียหายกรณีตกเป็นแพะ เข้าแสดงความขอบคุณต่อ รมว.ยุติธรรม

วันอังคารที่ 30 พฤษภาคม 2560
ผู้เสียหายกรณีตกเป็นแพะ เข้าแสดงความขอบคุณต่อ รมว.ยุติธรรม
นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม ให้การต้อนรับนายธวัชชัย  รัตนศรี และผู้ที่เกี่ยวข้องเข้าพบเพื่อกล่าวแสดงความขอบคุณที่กระทรวงยุติธรรมให้ความช่วยเหลือ กรณีตกเป็นแพะในคดีร่วมกันฆ่าผู้อื่นโดยไตร่ตรองไว้ก่อน เมื่อ ปี พ.ศ. ๒๕๕๓
เมื่อวันจันทร์ที่ ๒๙ พฤษภาคม ๒๕๖๐ เวลา ๑๒.๐๐ น.
ณ ห้องรับรองกระทรวงยุติธรรม ชั้น ๒ ศูนย์ราชการเฉลิมพระเกียรติฯ กรุงเทพฯ
นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม
ให้การต้อนรับนายธวัชชัย  รัตนศรี และผู้ที่เกี่ยวข้อง
เข้าพบเพื่อกล่าวแสดงความขอบคุณที่กระทรวงยุติธรรมให้ความช่วยเหลือ
กรณีตกเป็นแพะในคดีร่วมกันฆ่าผู้อื่นโดยไตร่ตรองไว้ก่อน เมื่อ ปี พ.ศ. ๒๕๕๓
จนกระทั่งศาลฎีกาพิพากษายกฟ้อง และได้รับการปล่อยตัวจากเรือนจำกลางพิษณุโลก
ทั้งนี้ รัฐมนตรีว่าการกระทรวงยุติธรรม ได้กล่าวขอบคุณ ผู้ที่มีส่วนช่วยเหลือในกรณีดังกล่าว
พร้อมทั้งเน้นย้ำว่า กระทรวงยุติธรรมพร้อมที่จะให้การดูแล ช่วยเหลือประชาชน
ที่ไม่ได้รับความเป็นธรรมให้ดีที่สุด
รวมทั้งจะปรับปรุงกลไกการให้ความช่วยเหลือประชาชนให้มีประสิทธิภาพมากยิ่งขึ้น
เพื่อให้การเข้าถึงความยุติธรรมเป็นไปด้วยความรวดเร็วและทั่วถึง

ที่มา : http://www.thaigov.go.th/news/contents/details/4142
