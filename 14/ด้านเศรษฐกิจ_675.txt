รัฐบาลไทย-ข่าวทำเนียบรัฐบาล-สุดคึกคัก Startup Thailand 2017 ภาคตะวันออก ดันชลบุรีเป็น New Engine of Growth ขับเคลื่อนเศรษฐกิจในอนาคตยกระดับเพิ่มมูลค่า

วันศุกร์ที่ 16 มิถุนายน 2560
สุดคึกคัก Startup Thailand 2017 ภาคตะวันออก ดันชลบุรีเป็น New Engine of Growth ขับเคลื่อนเศรษฐกิจในอนาคตยกระดับเพิ่มมูลค่า
ก.วิทย์จัดงาน  “Startup Thailand 2017” ภาคตะวันออกครั้งแรกอย่างยิ่งใหญ่  ระหว่างวันที่ 26-27 พฤษภาคม 2560 ภายใต้แนวคิดและบริบท“Eastern Rise@ชลบุรี”เพื่อพัฒนาเขตนวัตกรรมระเบียงเศรษฐกิจภาคตะวันออก Eastern Economic Corridor of innovation หรือ EECi
~~สุดคึกคัก Startup Thailand 2017 ภาคตะวันออก ดันชลบุรีเป็น New Engine of Growth ขับเคลื่อนเศรษฐกิจในอนาคตยกระดับเพิ่มมูลค่า
เมื่อวันที่ 26 พฤษภาคม 2560 ณ อุทยานรังสรรค์นวัตกรรมอวกาศ GISTDA จ.ชลบุรี / ก.วิทย์จัดงาน  “Startup Thailand 2017” ภาคตะวันออกครั้งแรกอย่างยิ่งใหญ่  ระหว่างวันที่ 26-27 พฤษภาคม 2560 ภายใต้แนวคิดและบริบท“Eastern Rise@ชลบุรี”เพื่อพัฒนาเขตนวัตกรรมระเบียงเศรษฐกิจภาคตะวันออก Eastern Economic Corridor of innovation หรือ EECi เป็นเขตเศรษฐกิจชั้นนำของอาเซียน รวมถึงยกระดับและพัฒนาอุตสาหกรรมเดิมให้มีการนำเทคโนโลยีมาสร้างนวัตกรรมที่เพิ่มมูลค่า ลดต้นทุน ตลอดจนสร้างให้เกิดอุตสาหกรรมฐานนวัตกรรมใหม่ขับเคลื่อนการเติบโตเศรษฐกิจของประเทศ โดยมีผู้ร่วมงานจากกลุ่ม startup กลุ่มผู้ประกอบการรุ่นใหม่ สถาบันการศึกษา และผู้สนใจทั่วไปตบเท้าร่วมงานอย่างคึกคัก โดยมี ดร. อรรชกา  สีบุญเรือง รัฐมนตรีว่าการกระทรวงวิทยาศาสตร์และเทคโนโลยี เป็นประธานเปิดงาน
การจัดงาน STARTUP Thailand ถือเป็นอีกกลไกหนึ่ง ที่ช่วยสนับสนุนการเติบโตของ STARTUP และการส่งเสริมความสมบูรณ์ของ STARTUP Ecosystem ในภูมิภาคต่างๆ ซึ่งจากความสำเร็จของการจัดงาน STARTUP Thailand ในปีที่ผ่านมามา ได้เกิดกระแสตอบรับและการพัฒนากลไกสนับสนุน  STARTUP ในวงกว้าง กระทรวงวิทยาศาสตร์ฯ จึงได้กำหนดจัดงาน STARTUP Thailand 2017 ขึ้นอีกครั้ง ซึ่งถือเป็นการสนับสนุนการต่อยอดทางธุรกิจ และการต่อยอดในการพัฒนาขับเคลื่อน STARTUP ของประเทศไทย โดยการจัดงานในครั้งนี้ กำหนดเดินสายทั่วทุกภูมิภาค ได้แก่ ภาคตะวันออก ภาคตะวันออกเฉียงเหนือ ภาคใต้ ภาคเหนือและภาคกลาง โดยแนวคิด และบริบทของแต่ละภาคจะแตกต่างกันออกไป
สำหรับการจัดงาน STARTUP Thailand 2017 ในปีนี้ เพื่อแสดงจุดยืนและความมุ่งมั่นของประเทศไทยในการก้าวสู่การเป็นประเทศเศรษฐกิจฐานวิทยาศาสตร์ เทคโนโลยีและนวัตกรรม ด้วยการส่งเสริม สนับสนุนและสร้างแรงบันดาลใจแก่สตาร์ทอัพที่มีศักยภาพในการขยายธุรกิจและสร้างตลาดใหม่ ให้สามารถเติบโตอย่างก้าวกระโดด ด้วยโครงการ และบริการต่างๆ ที่จะช่วยสนับสนุนจากกระทรวงวิทยาศาสตร์ฯ เป็นหน่วยงานรับผิดชอบหลัก ร่วมกับหน่วยงานต่างๆ ที่เกี่ยวข้อง

ที่มา : http://www.thaigov.go.th/news/contents/details/4578
