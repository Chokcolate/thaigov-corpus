รัฐบาลไทย-ข่าวทำเนียบรัฐบาล-ปลัดกระทรวงดิจิทัลฯ เปิดคาราวาน “ดิจิทัลทรานส์ฟอร์เมชั่นสัญจร 2017” ครั้งแรกที่นครปฐม

วันอังคารที่ 13 มิถุนายน 2560
ปลัดกระทรวงดิจิทัลฯ เปิดคาราวาน “ดิจิทัลทรานส์ฟอร์เมชั่นสัญจร 2017” ครั้งแรกที่นครปฐม
ปลัดกระทรวงดิจิทัลฯ
นางสาววิไลลักษณ์ ชุลีวัฒนกุล ปลัดกระทรวงดิจิทัลเพื่อเศรษฐกิจและสังคม เป็นประธานเปิดงานคาราวาน “ดิจิทัลทรานส์ฟอร์เมชั่นสัญจร 2017” ครั้งแรกในพื้นที่จังหวัดนครปฐม ซึ่งเป็น 1 ใน 12 จังหวัดเป้าหมาย ซึ่งเป็นกิจกรรมสร้างความรู้ความเข้าใจเกี่ยวกับการพัฒนาเศรษฐกิจดิจิทัล ตามนโยบายรัฐบาลในการใช้เทคโนโลยีดิจิทัล เพื่อขับเคลื่อนและผลักดันเศรษฐกิจของประเทศให้มีการพัฒนาไปสู่อนาคตอย่างยั่งยืน สำหรับกิจกรรมภายในงานฯ มีการจัดนิทรรศการให้ความรู้โดยใช้เทคโนโลยี AR และ Multi Vision TV รวมไปถึงการสัมมนาโดยวิทยากรผู้เชี่ยวชาญด้านเศรษฐกิจดิจิทัล การทำตลาดออนไลน์ หรือ e-Commerce การให้ความรู้แก่ประชาชนให้รู้เท่าทันกับโลกยุคดิจิทัล การใช้สื่อออนไลน์ในเชิงสร้างสรรค์ และประสบการณ์ด้านการขายสินค้าผ่านอินเทอร์เน็ต ทั้งนี้มีประชาชนในพื้นที่และใกล้เคียงเข้าร่วมกิจกรรมเป็นจำนวนมากตลอดการจัดงานฯ เมื่อวันที่ 10 มิถุนายน 2560 ณ ห้างสรรพสินค้า เซ็นทรัลพลาซ่า ศาลายา จังหวัดนครปฐม
****************************

ที่มา : http://www.thaigov.go.th/news/contents/details/4491
