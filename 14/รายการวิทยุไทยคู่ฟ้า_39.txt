รัฐบาลไทย-ข่าวทำเนียบรัฐบาล-มาตรการรักษาความปลอดภัยและลดอุบัติเหตุช่วงเทศกาลสงกรานต์

วันพุธที่ 12 เมษายน 2560
มาตรการรักษาความปลอดภัยและลดอุบัติเหตุช่วงเทศกาลสงกรานต์
รัฐบาลเตรียมความพร้อมดูแลความปลอดภัยให้แก่ประชาชนในช่วงเทศกาลสงกรานต์ เช่น กล้องวงจรปิด ไฟส่องสว่าง และเจ้าหน้าที่
ต่อจากนี้ไป ขอเชิญรับฟังไทยคู่ฟ้า ครับ
รัฐบาลห่วงใยและพร้อมดูแลรักษาความปลอดภัยให้แก่พี่น้องประชาชน และลดอุบัติเหตุช่วงเทศกาลสงกรานต์ โดยได้กำชับให้หน่วยงานที่เกี่ยวข้องร่วมจัดตั้งศูนย์อำนวยการร่วมอำนวยความสะดวกในการเดินทางและตรวจตราสอดส่องเพื่อป้องกันอันตรายในพื้นที่ต่าง ๆ กวดขันวินัยจราจรของผู้ขับขี่ เช่น เมาไม่ขับ ต้องไม่ขับรถเร็ว ไม่ฝ่าฝืนกฎจราจร รวมทั้งเพิ่มความเข้มงวดในมาตรการดูแลความปลอดภัยเน้นงานด้านการข่าวเฝ้าระวังการก่อวินาศกรรม โดยให้ตรวจสอบความพร้อมของกล้องวงจรปิดและไฟฟ้าส่องสว่างในทุกพื้นที่เสี่ยง พร้อมทั้งเตรียมแผนเผชิญเหตุและสร้างการมีส่วนร่วมของประชาชน ทั้งนี้ รัฐบาลขอความร่วมมือประชาชนในการปฏิบัติตามกฎหมายและมีน้ำใจต่อกัน เพื่อสร้างความสุขและลดความสูญเสียที่อาจเกิดขึ้น
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/3064
