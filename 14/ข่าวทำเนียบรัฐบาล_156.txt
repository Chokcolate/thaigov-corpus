รัฐบาลไทย-ข่าวทำเนียบรัฐบาล-นายกรัฐมนตรีมีกำหนดการเข้าร่วมการประชุมสุดยอดอาเซียน ครั้งที่ 30 และการประชุมสุดยอดอื่น ๆ ที่เกี่ยวข้อง ระหว่างวันที่ 28-30 เมษายน 2560  ณ สาธารณรัฐฟิลิปปินส์

วันศุกร์ที่ 5 พฤษภาคม 2560
นายกรัฐมนตรีมีกำหนดการเข้าร่วมการประชุมสุดยอดอาเซียน ครั้งที่ 30 และการประชุมสุดยอดอื่น ๆ ที่เกี่ยวข้อง ระหว่างวันที่ 28-30 เมษายน 2560  ณ สาธารณรัฐฟิลิปปินส์
นายกรัฐมนตรีมีกำหนดการเข้าร่วมการประชุมสุดยอดอาเซียน ครั้งที่ 30 และการประชุมสุดยอดอื่น ๆ ที่เกี่ยวข้อง ระหว่างวันที่ 28-30 เมษายน 2560  ณ สาธารณรัฐฟิลิปปินส์
พลโท วีรชน สุคนธปฏิภาค รองโฆษกประจำสำนักนายกรัฐมนตรี แถลงข่าวภารกิจนายกรัฐมนตรีแก่สื่อมวลชน  ในโอกาสพลเอกประยุทธ์ จันทร์โอชา นายกรัฐมนตรี เข้าร่วมการประชุมสุดยอดอาเซียน ครั้งที่ 30 และการประชุมสุดยอดอื่น ๆ ที่เกี่ยวข้อง ระหว่างวันที่ 28-30 เมษายน 2560  ณ สาธารณรัฐฟิลิปปินส์
การประชุมสุดยอดอาเซียน ครั้งที่ 30 ในปีนี้ เป็นปีครบรอบ 50 ปี การก่อตั้งอาเซียน มีหัวข้อของการประชุมในครั้งนี้ คือ  “Partnering for Change, Engaging the World” ประเทศสมาชิกอาเซียนจะร่วมกันทบทวนว่า อาเซียนควรปรับปรุงในด้านใดเพื่อให้เกิดผลอย่างเป็นรูปธรรมและเพื่อกำหนดทิศทางต่อไปในอนาคตของอาเซียนตามวิสัยทัศน์ประชาคมอาเซียน ค.ศ. 2025 สำหรับประเทศไทย นายกรัฐมนตรีจะเน้นการเสริมสร้างประชาคมอาเซียนที่มีประชาชนเป็นศูนย์กลาง ให้ความสำคัญกับการมีพลวัต นวัตกรรม และมีความเชื่อมโยงอย่างสร้างสรรค์กับภูมิภาคเอเชีย-แปซิฟิกและกับโลก พร้อมให้ความสำคัญกับปัจจัยที่เป็นตัวขับเคลื่อนเศรษฐกิจของประชาคมอาเซียน เช่น นวัตกรรม วิสาหกิจเกิดใหม่ การสร้าง ASEAN branding สำหรับวิสาหกิจขนาดกลาง ขนาดย่อม และรายย่อย
นอกจากนี้ นายกรัฐมนตรีจะผลักดันให้อาเซียนควรเร่งสร้างความเชื่อมโยงไร้รอยต่อทั้งภายในและภายนอกอาเซียนตามแผนแม่บทว่าด้วยความเชื่อมโยงระหว่างกันในอาเซียน ค.ศ. 2025 และเพิ่มความเข้มแข็งภายในและสร้างภูมิคุ้มกันจากภัยคุกคามรูปแบบใหม่ต่าง ๆ รวมถึงเน้นการพัฒนาไปสู่ประชาคมที่ส่งเสริมความมั่นคงของมนุษย์ ความร่วมมือเพื่อบรรลุเป้าหมายการพัฒนาที่ยั่งยืน และการเตรียมความพร้อมในการเข้าสู่สังคมสูงวัยของอาเซียน
สำหรับผลลัพธ์การประชุมฯ ได้แก่ 1. Chairman’s Statement of the 30th ASEAN Summit (ซึ่งฟิลิปปินส์ในฐานะประธานอาเซียนจะออกแถลงการณ์) 2. ปฏิญญาอาเซียนว่าด้วยบทบาทของราชการพลเรือนในฐานะผู้เร่งรัดให้วิสัยทัศน์ประชาคมอาเซียน 2025 บรรลุผล (ASEAN Declaration of the Role of the Civil Service as a Catalyst for Achieving the ASEAN Community Vision 2025) ซึ่งผู้นำประเทศสมาชิกอาเซียนลงนามร่วมกัน
กำหนดการการเข้าร่วมการประชุมสุดยอดอาเซียน ครั้งที่ 30 และการประชุมสุดยอดอื่น ๆ ที่เกี่ยวข้อง
ของนายกรัฐมนตรี มีดังนี้
วันศุกร์ที่ 28 เมษายน 2560
10.40 น.         - นายกรัฐมนตรีและภริยา พร้อมด้วยคณะ เดินทางออกจากท่าอากาศยานทหาร 2 (กองบิน 6) ไปยังกรุงมะนิลา สาธารณรัฐฟิลิปปินส์
15.00 น.         - เดินทางถึงท่าอากาศยานนานาชาตินินอย อาคีโน (เวลาที่กรุงมะนิลาเร็วกว่าเวลาที่กรุงเทพฯ 1 ชั่วโมง)
17.00 น.         - นายกรัฐมนตรีเข้าร่วมและกล่าวปิดประชุม (Closing Remarks) การประชุม Prosperity for All (จัดโดย ASEAN Business Advisory Council - ABAC) ณ Grand Ballroom, City of Dreams Manila
19.30 น.         - เอกอัครราชทูต ณ กรุงมะนิลาและภริยา เป็นเจ้าภาพงานเลี้ยงอาหารค่ำ เพื่อเป็นเกียรติแก่นายกรัฐมนตรีและภริยา พร้อมด้วยคณะ สถานที่ ทำเนียบเอกอัครราชทูต ณ กรุงมะนิลา
วันเสาร์ที่ 29 เมษายน 2560
10.00 น.         - นายกรัฐมนตรีและคณะเดินทางออกจากโรงแรมที่พักไปยังศูนย์การประชุมระหว่างประเทศ ฟิลิปปินส์ (Philippine International Convention Center – PICC)
10.30 น.         - พิธีเปิดการประชุมสุดยอดอาเซียน ครั้งที่ 30 ณ ห้อง Plenary Hall
11.15 น.         - การประชุมสุดยอดอาเซียน ครั้งที่ 30 (Plenary)  ณ ห้อง Reception Hall ชั้น G
12.30 น.         - นายกรัฐมนตรีถ่ายภาพหมู่ร่วมกับประมุข/หัวหน้ารัฐบาลประเทศสมาชิกอาเซียน ณ    สนามหญ้าใน Coconut Palace
12.40 น.         - นายกรัฐมนตรีเข้าร่วมงานเลี้ยงอาหารกลางวันที่ประธานาธิบดีสาธารณรัฐฟิลิปปินส์ในฐานะประธานอาเซียน เป็นเจ้าภาพ เพื่อเป็นเกียรติแก่ประมุข/หัวหน้ารัฐบาลที่เข้าร่วมการประชุมฯ ณ ห้อง Music Room, Coconut Palace
13.40 น.         - การประชุมสุดยอดอาเซียน ครั้งที่ 30 อย่างไม่เป็นทางการ (Retreat) ณ ห้อง Formal Living Room, Coconut Palace
14.55 น.         - พิธีลงนามความตกลง (Signing Ceremony) ณ ห้องประชุม 1 อาคาร Delegation Hall ศูนย์การประชุมฯ
15.30 น.         - การพบปะระหว่างผู้นำอาเซียนกับผู้แทนสมัชชารัฐสภาอาเซียน (ASEAN Leader’s Interface with Representatives of ASEAN Inter-Parliamentary Assembly) ณ ห้อง Summit Hall D อาคาร Delegation Hall ศูนย์การประชุมฯ
16.05 น.         - การพบปะระหว่างผู้นำอาเซียนกับผู้แทนเยาวชนอาเซียน(ASEAN Leader’s Interface with Representatives of ASEAN Youth) ณ ห้อง Summit Hall D อาคาร Delegation Hall ศูนย์การประชุมฯ
16.40 น.         - พิธีปิดการประชุมสุดยอดอาเซียน ครั้งที่ 30 ณ ห้องประชุม 1 อาคาร Delegation Hall ศูนย์การประชุมฯ
18.10 น.         - การประชุมแผนงานการพัฒนาเขตเศรษฐกิจสามฝ่าย อินโดนีเซีย – มาเลเซีย – ไทย(Indonesia – Malaysia – Thailand Growth Triangle: IMT – GT) ณ ห้อง Summit Hall F อาคาร Delegation Hall ศูนย์การประชุมฯ
20.45 น.         - นายกรัฐมนตรีและภริยาเข้าร่วมงานเลี้ยงอาหารค่ำที่ประธานาธิบดีสาธารณรัฐฟิลิปปินส์เป็นเจ้าภาพเพื่อเป็นเกียรติแก่ประมุข / หัวหน้ารัฐบาลประเทศสมาชิกอาเซียนและคู่สมรส ณ ห้อง Grand Plaza Ballroom โรงแรม โซฟิเทล ฟิลิปปินส์ พลาซา มะนิลา
23.30 น.         - นายกรัฐมนตรีและภริยา พร้อมด้วยคณะ เดินทางออกจากท่าอากาศยานนานาชาตินินอย อาคีโน โดยเครื่องบินของกองทัพอากาศกลับประเทศไทย
วันอาทิตย์ที่ 30 เมษายน 2560
01.55 น.                  - นายกรัฐมนตรีและภริยา พร้อมด้วยคณะ เดินทางถึงประเทศไทย
---------------------------------------------

ที่มา : http://www.thaigov.go.th/news/contents/details/3319
