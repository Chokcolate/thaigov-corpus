รัฐบาลไทย-ข่าวทำเนียบรัฐบาล-รมช.มหาดไทย เป็นประธานในพิธีมอบรางวัลผู้อุทิศตนเพื่อสิ่งแวดล้อมปี 2560

วันศุกร์ที่ 31 มีนาคม 2560
รมช.มหาดไทย เป็นประธานในพิธีมอบรางวัลผู้อุทิศตนเพื่อสิ่งแวดล้อมปี 2560
รัฐมนตรีช่วยว่าการกระทรวงมหาดไทย ประธานในพิธีมอบรางวัลผู้อุทิศตนเพื่อสิ่งแวดล้อมปี 2560
วันนี้ (31 มี.ค.2560) ณ ศูนย์ประชุมสถาบันวิจัยจุฬาภรณ์ หลักสี่ กรุงเทพมหานคร นายสุธี มากบุญ รัฐมนตรีช่วยว่าการกระทรวงมหาดไทย เป็นประธานในพิธีมอบรางวัลผู้อุทิศตนเพื่อสิ่งแวดล้อมปี 2560  ครั้งที่ 2 ซึ่งจัดขึ้นโดย มูลนิธิสิ่งแวดล้อมศึกษา มหาวิทยาลัยมหาสารคาม โดยในปีนี้มีผู้เข้ารับรางวัลผู้อุทิศตนเพื่อสิ่งแวดล้อม จำนวน 12 ราย ใน 5 สาขา ประกอบด้วย สาขาทรัพยากรธรรมชาติและสิ่งแวดล้อม สาขาการสอนสิ่งแวดล้อม สาขาส่งเสริมคุณภาพสิ่งแวดล้อม สาขาศิลปินเพื่อสิ่งแวดล้อม และสาขาสื่อสารสิ่งแวดล้อม
โอกาสนี้ รัฐมนตรีช่วยว่าการกระทรวงมหาดไทย กล่าวว่า รู้สึกยินดีและเป็นเกียรติอย่างยิ่งที่ได้มามอบรางวัลผู้อุทิศตนเพื่อสิ่งแวดล้อมซึ่งกิจกรรมในวันนี้ถือเป็นกิจกรรมที่ดีและเป็นการมอบกำลังใจให้แก่ผู้ที่อุทิศตนเพื่อการอนุรักษ์สิ่งแวดล้อม ขอชื่นชมและเป็นกำลังใจให้ทุกท่านและขอแสดงความยินดีกับผู้ที่ได้รับรางวัลในปีนี้ขอให้ทุกท่านได้ภูมิใจและมีกำลังใจในการทำงานเพื่ออนุรักษ์สิ่งแวดล้อมต่อไป.

ที่มา : http://www.thaigov.go.th/news/contents/details/2817
