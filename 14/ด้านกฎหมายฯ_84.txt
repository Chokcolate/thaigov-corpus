รัฐบาลไทย-ข่าวทำเนียบรัฐบาล-“ยุติธรรม” ประชุมคณะกรรมการกองทุนยุติธรรม ครั้งที่ ๔/๒๕๖๐

วันศุกร์ที่ 26 พฤษภาคม 2560
“ยุติธรรม” ประชุมคณะกรรมการกองทุนยุติธรรม ครั้งที่ ๔/๒๕๖๐
นายสุวพันธุ์ ตันยุวรรธนะ  รัฐมนตรีว่าการกระทรวงยุติธรรม ได้เป็นประธานการประชุมคณะกรรมการกองทุนยุติธรรม ครั้งที่ ๔/๒๕๖๐
เมื่อวันพฤหัสบดีที่ ๒๕ พฤษภาคม ๒๕๖๐  เวลา ๑๐.๐๐ น.
ณ ห้องประชุมกระทรวงยุติธรรม ๑ ชั้น ๙ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
นายสุวพันธุ์ ตันยุวรรธนะ  รัฐมนตรีว่าการกระทรวงยุติธรรม
ได้เป็นประธานการประชุมคณะกรรมการกองทุนยุติธรรม ครั้งที่ ๔/๒๕๖๐
เพื่อพิจารณาแนวทางดำเนินงานของกองทุนยุติธรรม ดังนี้
๑) การประสานความร่วมมือระหว่างกองทุนยุติธรรมและสำนักงานอัยการสูงสุดเพื่อบูรณาการทำงานร่วมกัน
ในการให้ความช่วยเหลือประชาชน อาทิ ค่าจ้างทนายความ
๒) การประสานหารือระหว่างกระทรวงยุติธรรมและสภาความมั่นคงแห่งชาติ
เพื่อให้มีเงินกองทุนเฉพาะสำหรับการช่วยเหลือผู้ต้องหาคดีความมั่นคงที่ต้องการเข้าสู่กระบวนการยุติธรรม
ตามโครงการพาคนกลับบ้านของศูนย์อำนวยการบริหารจังหวัดชายแดนใต้
๓) จัดทำระบบฐานข้อมูลเกี่ยวกับการให้ความช่วยเหลือประชาชน
เพื่อเพิ่มประสิทธิภาพในการให้บริการประชาชนที่ดียิ่งขึ้นต่อไป
๔) กองทุนยุติธรรมได้นำเทคโนโลยีสารสนเทศมาจัดทำแอพพลิเคชั่นให้เจ้าหน้าที่
สามารถเข้าถึงข้อมูลชั้นสูงของกองทุนยุติธรรมได้ เช่น ข้อกฎหมาย
การตอบข้อหารือในประเด็นต่างๆ ที่เกี่ยวข้อง

ที่มา : http://www.thaigov.go.th/news/contents/details/4065
