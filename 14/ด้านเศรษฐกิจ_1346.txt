รัฐบาลไทย-ข่าวทำเนียบรัฐบาล-นายอาคม เติมพิทยาไพสิฐ รัฐมนตรีว่าการกระทรวงคมนาคม ตรวจโครงการก่อสร้างอุโมงค์ลอดทางรถไฟ จุดตัดทางรถไฟกับถนนสาย ขก.1027 แยก ทล. 2 - บ้านโคกท่า อำเภอเมือง จังหวัดขอนแก่น

วันจันทร์ที่ 25 กันยายน 2560
นายอาคม เติมพิทยาไพสิฐ รัฐมนตรีว่าการกระทรวงคมนาคม ตรวจโครงการก่อสร้างอุโมงค์ลอดทางรถไฟ จุดตัดทางรถไฟกับถนนสาย ขก.1027 แยก ทล. 2 - บ้านโคกท่า อำเภอเมือง จังหวัดขอนแก่น
นายอาคม เติมพิทยาไพสิฐ รัฐมนตรีว่าการกระทรวงคมนาคม ตรวจโครงการก่อสร้างอุโมงค์ลอดทางรถไฟ จุดตัดทางรถไฟกับถนนสาย ขก.1027 แยก ทล.2 - บ้านโคกท่า อำเภอเมือง จังหวัดขอนแก่น เมื่อวันที่ 23 กันยายน 2560
โดยมี นายพิศักดิ์ จิตวิริยะวศิน อธิบดีกรมทางหลวงชนบท ให้การต้อนรับและกล่าวรายงาน
นายอาคม เติมพิทยาไพสิฐ กล่าวว่า กระทรวงคมนาคม โดยกรมทางหลวงชนบท (ทช.) ดำเนินโครงการสอดคล้องกับนโยบายรัฐบาลด้านการพัฒนาระบบขนส่งทางรางรองรับโครงการรถไฟทางคู่ โดยกำหนดเป็นกิจกรรมด้านการอำนวยความปลอดภัย การแก้ไขปัญหาจุดอันตรายบริเวณจุดตัดระหว่างถนนของ ทช. กับทางรถไฟ เพื่อให้การเดินทางผ่านจุดตัดทางรถไฟมีความปลอดภัย ลดสถิติการเกิดอุบัติเหตุ การสูญเสียชีวิตและทรัพย์สินจากการสัญจรผ่านทางรถไฟ
โครงการก่อสร้างอุโมงค์ลอดทางรถไฟจุดตัดทางรถไฟกับถนนสาย ขก.1027 แยกทางหลวงหมายเลข 2 - บ้านโคกท่า อำเภอเมือง จังหวัดขอนแก่น ระยะทาง 2.125 กิโลเมตร งบประมาณ 411 ล้านบาท ก่อสร้างแล้วเสร็จเปิดให้สัญจรแล้ว มีรายละเอียดโครงการ ดังนี้ ก่อสร้างถนนเชื่อมกับถนนเดิมรองรับการจราจร 2 ช่องจราจร ไป - กลับ อุโมงค์ทางลอด ยาว 810 เมตร กว้าง 11 เมตร มีแผงกั้นคอนกรีตตรงกลาง (Concrete Median) สำหรับเบี่ยงทิศทางการจราจร แผงกั้นเหล็กมีล้อเลื่อน จำนวน 1 แห่ง สำหรับเบี่ยงการจราจรในกรณีฉุกเฉิน โครงสร้างของอุโมงค์เป็นแบบโครงสร้างผนังพืด (Diaphragm Wall) ด้านบนเป็นเกาะกลางสำหรับกลับรถและก่อสร้างอาคารควบคุม

ที่มา : http://www.thaigov.go.th/news/contents/details/6930
