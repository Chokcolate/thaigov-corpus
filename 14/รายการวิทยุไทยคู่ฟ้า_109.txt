รัฐบาลไทย-ข่าวทำเนียบรัฐบาล-S2S พัฒนาผู้พิการอย่างยั่งยืน

วันศุกร์ที่ 7 กรกฎาคม 2560
S2S พัฒนาผู้พิการอย่างยั่งยืน
เพื่อให้ผู้พิการได้พัฒนาศักยภาพที่ตนเองมีอย่างเต็มที่ และมีพื้นที่ได้แสดงความสามารถให้เป็นที่ประจักษ์ต่อสังคม
ต่อจากนี้ไป ขอเชิญรับฟังไทยคู่ฟ้า ครับ
รัฐบาลสนับสนุนให้ผู้พิการได้รับการพัฒนาศักยภาพและภาคภูมิใจในตนเองผ่านโครงการพัฒนานักร้องนักดนตรีผู้ที่บกพร่องทางการมองเห็นในที่สาธารณะ หรือ S2S : From Street to Star ซึ่งที่ผ่านมาได้รับความร่วมมือจากภาคเอกชนและค่ายเพลงเปิดพื้นที่ให้ผู้พิการได้แสดงความสามารถจนเป็นที่ชื่นชอบของประชาชน พร้อมทั้งเซ็นสัญญาเป็นศิลปินในสังกัดช่วยพัฒนาทักษะฝีมือของผู้พิการจนยึดเป็นอาชีพ สร้างรายได้เลี้ยงดูตนเองและครอบครัวได้ ทั้งนี้ รัฐบาลมุ่งหวังให้ประชาชนปรับมุมมองที่มีต่อผู้พิการว่าทุกชีวิตคือพลังของชาติภายใต้ศักยภาพและความถนัดของแต่ละคน พร้อมทั้งได้กำหนดนโยบายดูแลคุณภาพชีวิตผู้พิการทุกด้านให้มีโอกาสเท่าเทียมกับผู้อื่น และยังช่วยส่งเสริมภาพลักษณ์ที่ดีของไทยในสายตาต่างประเทศอีกด้วย
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/5086
