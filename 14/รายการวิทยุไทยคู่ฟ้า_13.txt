รัฐบาลไทย-ข่าวทำเนียบรัฐบาล-รัฐบาลส่งเสริมการศึกษาในพื้นที่ 5 จังหวัดชายแดนภาคใต้

วันจันทร์ที่ 20 มีนาคม 2560
รัฐบาลส่งเสริมการศึกษาในพื้นที่ 5 จังหวัดชายแดนภาคใต้
รัฐบาลส่งเสริมให้สถาบันศึกษาปอเนาะหรือสถาบันสอนศาสนาอิสลามในพื้นที่ 5 จังหวัดชายแดนภาคใต้ร่วมจัดการศึกษาที่สอดคล้องกับความต้องการของคนในท้องถิ่น
ต่อจากนี้ไป ขอเชิญรับฟังไทยคู่ฟ้า ครับ
รัฐบาลส่งเสริมให้สถาบันศึกษาปอเนาะหรือสถาบันสอนศาสนาอิสลามในพื้นที่ 5 จังหวัดชายแดนภาคใต้ร่วมจัดการศึกษาที่สอดคล้องกับความต้องการของคนในท้องถิ่น โดยเพิ่มโอกาสให้นักศึกษาได้เรียนรู้การศึกษาขั้นพื้นฐานหรือวิชาสามัญควบคู่กับวิชาศาสนา รวมทั้งเสริมสร้างทักษะอาชีพ พัฒนาศักยภาพผู้เรียน ปรับปรุงภูมิทัศน์และสาธารณูปโภคตามโครงการ 1 ปอเนาะ 1 โครงการพัฒนา เน้นการเรียนรู้ตามหลักปรัชญาของเศรษฐกิจพอเพียง นอกจากนี้ รัฐบาลยังมีนโยบายสนับสนุนให้กศน.ตำบลในภาคใต้ปรับภารกิจเป็นศูนย์พัฒนาประชาธิปไตย ศูนย์ดิจิทัล และศูนย์การเรียนรู้ตลอดชีวิตชุมชน เพื่อเพิ่มโอกาสการเข้าถึงการศึกษาสำหรับคนทุกระดับ โดยยึดหลักการศึกษาต้องมีคุณภาพและช่วยสร้างความปลอดภัยแก่ประชาชน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/2495
