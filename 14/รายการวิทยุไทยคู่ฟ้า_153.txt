รัฐบาลไทย-ข่าวทำเนียบรัฐบาล-รัฐบาลเปิดช่องทางรับแจ้งเหตุค้ามนุษย์ของคนไทยทั่วโลกผ่านระบบโทรศัพท์

วันศุกร์ที่ 17 พฤศจิกายน 2560
รัฐบาลเปิดช่องทางรับแจ้งเหตุค้ามนุษย์ของคนไทยทั่วโลกผ่านระบบโทรศัพท์
เพื่อบูรณาการความช่วยเหลือคนไทยในต่างแดนที่ตกเป็นเหยื่อของกระบวนการค้ามนุษย์อย่างรวดเร็วฉับไว ได้ทั่วโลก
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเปิดสายด่วนรับแจ้งเหตุหรือเบาะแสการค้ามนุษย์ เพื่อช่วยเหลือคนไทยในต่างประเทศที่ประสบปัญหาถูกล่อลวงหรือจ้างงานผิดกฎหมายได้อย่างรวดเร็วและทันท่วงที โดยผู้แจ้งเหตุทั่วโลกสามารถโทรศัพท์หรือส่งข้อความสั้นผ่านทางโทรศัพท์หมายเลข +66 99 130 1300 โดยระบบจะมีเสียงตอบรับอัตโนมัติและบันทึกหมายเลขต้นทางที่แจ้งเหตุไว้ จากนั้นข้อมูลจะถูกส่งไปยังศูนย์ช่วยเหลือสังคม กระทรวงการพัฒนาสังคมและความมั่นคงของมนุษย์ และเจ้าหน้าที่จะติดต่อกลับไปยังหมายเลขที่ต้นทาง พร้อมทั้งประสานการให้ความช่วยเหลือกับหน่วยงานที่เกี่ยวข้องอย่างเร่งด่วน ทั้งนี้ การปราบปรามการค้ามนุษย์เป็นหนึ่งในนโยบายสำคัญของรัฐบาลที่ต้องการสร้างคุณภาพชีวิตที่ดีและความเท่าเทียมกันของคนในสังคม
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/8156
