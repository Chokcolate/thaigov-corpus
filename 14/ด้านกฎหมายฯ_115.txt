รัฐบาลไทย-ข่าวทำเนียบรัฐบาล-กรมพินิจฯ จัดแข่งขันกีฬาฟุตบอลให้แก่เด็กและเยาวชนจากศูนย์ฝึกและอบรมและสถานพินิจฯ

วันพฤหัสบดีที่ 22 มิถุนายน 2560
กรมพินิจฯ จัดแข่งขันกีฬาฟุตบอลให้แก่เด็กและเยาวชนจากศูนย์ฝึกและอบรมและสถานพินิจฯ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานในพิธีเปิดโครงการเป็นหนึ่งด้วยกีฬา ไม่พึ่งพายาเสพติด ประจำปี ๒๕๖๐
เมื่อวันพุธที่ ๒๑ มิถุนายน ๒๕๖๐ เวลา ๑๔.๓๐ น.
ณ สนามกีฬามหาวิทยาลัยธุรกิจบัณฑิตย์ ถนนประชาชื่น กรุงเทพฯ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานในพิธีเปิดโครงการเป็นหนึ่งด้วยกีฬา ไม่พึ่งพายาเสพติด ประจำปี ๒๕๖๐
ซึ่งจัดขึ้นระหว่างวันที่ ๑๙ - ๒๑ มิถุนายน ๒๕๖๐ พร้อมมอบโล่รางวัลแก่ทีมที่ชนะเลิศ
การแข่งขันกีฬาฟุตบอล ๗ คน จากทีมเยาวชนที่เข้าร่วมการแข่งขันทั้งสิ้น ๑๒ ทีม
และมอบโล่ประกาศเกียรติคุณให้แก่ผู้ให้การสนับสนุนกิจกรรม
โดยมี “โค้ชซิโก้” ร.ต.ท.เกียรติศักดิ์ เสนาเมือง ประธานมูลนิธิซิโก้และอดีตนักกีฬาฟุตบอลทีมชาติไทย
ร่วมเปิดคลินิกฟุตบอลเพื่อเสริมสร้างทักษะ
ให้แก่เด็กและเยาวชนจากศูนย์ฝึกและอบรมและสถานพินิจฯ
ทั้งนี้ การจัดกิจกรรมดังกล่าวนับเป็นจุดเริ่มต้นของการพัฒนาเยาวชนไปสู่การมีชีวิตที่ดี
และประสบความสำเร็จในอนาคต โดยผ่านการเล่นกีฬาฟุตบอลที่จะต้องอาศัยความขยันฝึกซ้อม
ความสามัคคี และการเอื้ออาทรต่อกัน อีกทั้งเป็นการส่งเสริมให้เด็กและเยาวชน
ใช้เวลาว่างให้เกิดประโยชน์และพัฒนาทักษะด้านกีฬาฟุตบอลอย่างเหมาะสม

ที่มา : http://www.thaigov.go.th/news/contents/details/4721
