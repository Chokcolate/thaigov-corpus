รัฐบาลไทย-ข่าวทำเนียบรัฐบาล-รมว.ดิจิทัลฯ ร่วมพิธีเปิดงาน “Vietnamese Goods Week in Thailand”

วันจันทร์ที่ 21 สิงหาคม 2560
รมว.ดิจิทัลฯ ร่วมพิธีเปิดงาน “Vietnamese Goods Week in Thailand”
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี)เข้าร่วมพิธีเปิดงาน “Vietnamese Goods Week in Thailand” ซึ่งจัดขึ้นเป็นครั้งที่ 2 ในประเทศไทย โดยได้รับเกียรติจาก นายเหวียน ซวน ฟุก (H.E.Mr.Nguyen Xuan Phuc) นายกรัฐมนตรีสาธารณรัฐสังคมนิยมเวียดนาม และนายสุทธิธรรม จิราธิวัฒน์ กรรมการและประธานคณะที่ปรึกษา บริษัท กลุ่มเซ็นทรัล จำกัด เข้าร่วมงานฯ ดังกล่าว ซึ่งบริษัท เซ็นทรัล ฟู้ด รีเทล จำกัด ผู้บริหาร เซ็นทรัล ฟู้ด ฮอลล์และท็อปส์ ร่วมกับ เซ็นทรัล กรุ๊ป เวียดนาม และ กระทรวงอุตสาหกรรมและการค้าเวียดนาม จัดขึ้นเพื่อสานสัมพันธ์ไทย-เวียดนาม เชื่อมโยงการค้า-การลงทุนระหว่างสองประเทศ พร้อมเปิดเจรจาทางธุรกิจของบริษัทผู้ผลิตสินค้าจากประเทศเวียดนาม เพื่อนำสินค้ามาวางจำหน่ายในร้านค้าเครือเซ็นทรัลกรุ๊ป และภายในงานยังมีการจำหน่ายสินค้าขึ้นชื่อจากประเทศเวียดนาม อาทิ เครื่องดื่ม สินค้าอุปโภคบริโภค สินค้าแฟชั่น เป็นต้น เมื่อวันที่ 18 สิงหาคม 2560 ณ ศูนย์การค้าเซ็นทรัล พลาซ่า ลาดพร้าว กรุงเทพฯ
*********************

ที่มา : http://www.thaigov.go.th/news/contents/details/6083
