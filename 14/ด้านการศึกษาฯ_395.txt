รัฐบาลไทย-ข่าวทำเนียบรัฐบาล-ราชกิจจานุเบกษาเผยแพร่ประกาศฯ แต่งตั้งผู้บริหาร ศธ.

วันศุกร์ที่ 29 กันยายน 2560
ราชกิจจานุเบกษาเผยแพร่ประกาศฯ แต่งตั้งผู้บริหาร ศธ.
เว็บไซต์ราชกิจจานุเบกษา ได้เผยแพร่ประกาศสำนักนายกรัฐมนตรี เรื่อง แต่งตั้งข้าราชการพลเรือนสามัญ กระทรวงศึกษาธิการ
โดยมีรายละเอียด ดังนี้
มีพระราชโองการโปรดเกล้าโปรดกระหม่อมให้ข้าราชการพลเรือนสามัญ สังกัดกระทรวงศึกษาธิการ พ้นจากตำแหน่ง และแต่งตั้งให้ดำรงตำแหน่งประเภทบริหารระดับสูง จำนวน 3 ราย ดังนี้
1. นายชัยพฤกษ์ เสรีรักษ์ ดำรงตำแหน่ง เลขาธิการสภาการศึกษา สำนักงานเลขาธิการสภาการศึกษา
2. นายการุณ สกุลประดิษฐ์ ดำรงตำแหน่ง ปลัดกระทรวง สำนักงานปลัดกระทรวง
3. นายบุญรักษ์ ยอดเพชร ดำรงตำแหน่ง เลขาธิการคณะกรรมการการศึกษาขั้นพื้นฐาน สำนักงานคณะกรรมการการศึกษาขั้นพื้นฐาน
ทั้งนี้ ตั้งแต่วันที่ 22 กันยายน พ.ศ. 2560 เป็นต้นไป
และมีพระราชโองการโปรดเกล้าโปรดกระหม่อมให้ นางสาวดุริยา อมตวิวัฒน์ ข้าราชการพลเรือนสามัญ
พ้นจากตำแหน่ง ศึกษาธิการภาค สำนักงานศึกษาธิการภาค 13 (อุบลราชธานี) สำนักงานปลัดกระทรวง
และแต่งตั้งให้ดำรงตำแหน่ง ผู้ตรวจราชการกระทรวง สำนักงานปลัดกระทรวง กระทรวงศึกษาธิการ ตั้งแต่วันที่ 22 กันยายน พ.ศ. 2560 เป็นต้นไป
รายละเอียดเพิ่มเติม:
http://www.ratchakitcha.soc.go.th/DATA/PDF/2560/E/239/7.PDF
http://www.ratchakitcha.soc.go.th/DATA/PDF/2560/E/239/6.PDF

ที่มา : http://www.thaigov.go.th/news/contents/details/7058
