รัฐบาลไทย-ข่าวทำเนียบรัฐบาล-กรุงไทยเสียใจกับเหตุการณ์ปลอมการเปิดบัญชี

วันพฤหัสบดีที่ 11 มกราคม 2561
กรุงไทยเสียใจกับเหตุการณ์ปลอมการเปิดบัญชี
จากกรณีที่มีมิจฉาชีพนำบัตรประชาชนของผู้อื่นมาเปิดบัญชีกับธนาคารหลายแห่งดังกระแสที่ปรากฏเป็นข่าวในขณะนี้ นั้น
นายลือชัย ชัยปริญญา รองกรรมการผู้จัดการใหญ่ สายงานเครือข่ายธุรกิจขนาดเล็กและรายย่อย ธนาคารกรุงไทย เปิดเผยว่า ขณะนี้ธนาคารได้กำชับให้พนักงานทุกคนทุกสาขาเพิ่มความระมัดระวังในการเปิดบัญชี โดยให้เพิ่มความรอบคอบและการสังเกตตัวตนของลูกค้าอย่างเคร่งครัด เพื่อป้องกันไม่ให้เกิดปัญหาดังกล่าว และขอแสดงความเสียใจต่อเหตุการณ์ที่เกิดขึ้น
ธนาคารกรุงไทย ขอให้ลูกค้าและประชาชนเชื่อมั่นในระบบของธนาคาร โดยเฉพาะการเปิดบัญชีนั้น ธนาคารมีคู่มือการปฏิบัติที่ชัดเจน และมีขั้นตอนในการพิสูจน์ตัวตนของลูกค้าอย่างละเอียด
ฝ่ายสื่อสารองค์กรและภาพลักษณ์ ธนาคารกรุงไทย
โทร. 0-2208-4174-7

ที่มา : http://www.thaigov.go.th/news/contents/details/9310
