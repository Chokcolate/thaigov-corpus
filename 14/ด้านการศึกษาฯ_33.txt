รัฐบาลไทย-ข่าวทำเนียบรัฐบาล-ผลประชุม ก.พ.อ. 3/2560

วันศุกร์ที่ 31 มีนาคม 2560
ผลประชุม ก.พ.อ. 3/2560
นพ.ธีระเกียรติ เจริญเศรษฐศิลป์ รัฐมนตรีว่าการกระทรวงศึกษาธิการ เป็นประธานการประชุมคณะกรรมการข้าราชการพลเรือนในสถาบันอุดมศึกษา (ก.พ.อ.) ครั้งที่ 3/2560
● เห็นชอบการแต่งตั้งศาสตราจารย์ 9 ราย
ที่ประชุมได้ให้ความเห็นชอบให้นำความกราบบังคมทูลเพื่อทรงพระกรุณาโปรดเกล้าฯ แต่งตั้งข้าราชการพลเรือนในสถาบันอุดมศึกษา ให้ดำรงตำแหน่ง "ศาสตราจารย์" จำนวน 9 ราย ดังนี้
รศ.โกวิทย์ พวงงาม ให้ดำรงตำแหน่งศาสตราจารย์ ในสาขาวิชาการพัฒนาชุมชน มหาวิทยาลัยธรรมศาสตร์
รศ.วราภรณ์ ภูตะลุน ให้ดำรงตำแหน่งศาสตราจารย์ ในสาขาวิชาเภสัชศาสตร์ มหาวิทยาลัยขอนแก่น
รศ.ชวลิต ชาลีรักษ์ตระกูล ให้ดำรงตำแหน่งศาสตราจารย์ ในสาขาวิชาวิศวกรรมโยธา มหาวิทยาลัยธรรมศาสตร์
รศ.กิติพัฒน์ นนทปัทมะดุลย์ ให้ดำรงตำแหน่งศาสตราจารย์ ในสาขาวิชาสังคมสงเคราะห์ทางการแพทย์ มหาวิทยาลัยธรรมศาสตร์
รศ.สุรพล เวียงนนท์ ให้ดำรงตำแหน่งศาสตราจารย์ ในสาขาวิชากุมารเวชศาสตร์ มหาวิทยาลัยขอนแก่น
รศ.ประภัสสร์ เทพชาตรี ให้ดำรงตำแหน่งศาสตราจารย์ ในสาขาวิชาการระหว่างประเทศ มหาวิทยาลัยธรรมศาสตร์
รศ.สุชาติ ลิ่มกตัญญู ให้ดำรงตำแหน่งศาสตราจารย์ ในสาขาวิชาวิศวกรรมโยธา มหาวิทยาลัยสงขลานครินทร์
รศ.ญาณวิทย์ กุญแจทอง ให้ดำรงตำแหน่งศาสตราจารย์ โดยวิธีที่ 2 ในสาขาวิชาภาพพิมพ์ มหาวิทยาลัยศิลปากร
รศ.นงนุช เหมืองสิน ให้ดำรงตำแหน่งศาสตราจารย์ ในสาขาวิชาเคมี จุฬาลงกรณ์มหาวิทยาลัย
● เห็นชอบการแต่งตั้งบุคคลให้ดำรงตำแหน่งผู้ช่วยศาสตราจารย์ และรองศาสตราจารย์
ที่ประชุมได้รับทราบการแต่งตั้งบุคคลให้ดำรงตำแหน่งผู้ช่วยศาสตราจารย์และรองศาสตราจารย์ และให้ความเห็นชอบการได้รับเงินประจำตำแหน่ง จำนวน 67 ราย ดังนี้
สถาบัน
ผศ.
(ราย)
รศ.
(ราย)
รวม
1) สถาบันอุดมศึกษาของรัฐ (เดิม)
2) มหาวิทยาลัยราชภัฏ
3) มหาวิทยาลัยเทคโนโลยีราชมงคล
รวม
นพ.ธีระเกียรติ เจริญเศรษฐศิลป์ ให้สัมภาษณ์สื่อมวลชนเกี่ยวกับข้อคำถามกรณีที่หัวหน้าคณะรักษาความสงบแห่งชาติ (คสช.) จะพิจารณาใช้อำนาจตามมาตรา 44 ของรัฐธรรมนูญแห่งราชอาณาจักรไทย (ฉบับชั่วคราว) พ.ศ.2557 ออกคำสั่ง คสช. เพื่อเปิดโอกาสให้ผู้ที่ไม่เป็นข้าราชการสามารถมาเป็นอธิการบดีได้นั้น โดยกล่าวว่า "ไม่ใช่ประเด็นว่าคนหนุ่มควรจะเป็น หรือคนแก่ควรจะเป็นอธิการบดี แต่เป็นประเด็นว่ามหาวิทยาลัยที่ฟ้องศาลแล้ว จะผูกพันมหาวิทยาลัยนั้น ๆ แล้วมันยังไม่สิ้นสุด เกิดการนำมาตีความกันอย่างไม่ถูกต้อง ทำให้เกิดความโกลาหลของผู้ที่กำลังอยู่ในตำแหน่ง และกระบวนการสรรหาอธิการบดีของสถาบันอุดมศึกษาหลายแห่งต้องหยุดชะงัก เพราะฉะนั้นหากให้รอศาลปกครองตัดสินทั้งหมด มหาวิทยาลัยจะไม่สามารถบริหารงานได้ ที่ประชุม ก.พ.อ.จึงได้มีการหารือเรื่องนี้ที่เห็นว่ามาตรา 44 มีไว้เพื่อพยุงไว้ซึ่งความมั่นคงและความสงบของประเทศ ไม่ใช่เป็นสิ่งที่จะตัดสินว่าใครควรจะเป็นอธิการบดี หรือไม่ใช่เรื่องของการทำสิ่งถูกให้เป็นสิ่งผิด ทราบดีว่า คสช. ต้องการทำให้นิ่งและสงบ ไม่เช่นนั้นจะเกิดความวุ่นวายขึ้น ดังนั้น จึงไม่ใช่อำนาจการพิจารณาของ ก.พ.อ."

ที่มา : http://www.thaigov.go.th/news/contents/details/2802
