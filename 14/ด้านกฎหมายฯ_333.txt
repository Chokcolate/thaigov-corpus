รัฐบาลไทย-ข่าวทำเนียบรัฐบาล-กระทรวงยุติธรรม โดยกรมบังคับคดี โชว์ผลวิจัยด้านการผลักดันทรัพย์สินต่อระบบเศรษฐกิจของประเทศ  เผยมูลค่าการขายทอดตลาดทรัพย์เพิ่มขึ้น เศรษฐกิจไทยจะขยายตัวเพิ่มขึ้น

วันศุกร์ที่ 8 ธันวาคม 2560
กระทรวงยุติธรรม โดยกรมบังคับคดี โชว์ผลวิจัยด้านการผลักดันทรัพย์สินต่อระบบเศรษฐกิจของประเทศ  เผยมูลค่าการขายทอดตลาดทรัพย์เพิ่มขึ้น เศรษฐกิจไทยจะขยายตัวเพิ่มขึ้น
นางสาวรื่นวดี สุวรรณมงคล อธิบดีกรมบังคับคดี ร่วมกับรองศาสตราจารย์ ดร.ชโยดม สรรพศรี นักวิจัยด้านเศรษฐศาสตร์ คณะเศรษฐศาสตร์ จุฬาลงกรณ์มหาวิทยาลัย และคณะทีมวิจัยคณะเศรษฐศาสตร์ จุฬาลงกรณ์มหาวิทยาลัย แถลงผลการศึกษาผลกระทบด้านการผลักดันทรัพย์สินต่อระบบเ
เมื่อวันที่ ๗ ธันวาคม ๒๕๖๐ เวลา ๑๓.๓๐ น.
นางสาวรื่นวดี สุวรรณมงคล อธิบดีกรมบังคับคดี
ร่วมกับรองศาสตราจารย์ ดร.ชโยดม สรรพศรี นักวิจัยด้านเศรษฐศาสตร์ คณะเศรษฐศาสตร์
จุฬาลงกรณ์มหาวิทยาลัย และคณะทีมวิจัยคณะเศรษฐศาสตร์ จุฬาลงกรณ์มหาวิทยาลัย
แถลงผลการศึกษาผลกระทบด้านการผลักดันทรัพย์สินต่อระบบเศรษฐกิจไทย
เพื่อพัฒนาสู่การเป็นศูนย์กลางการพัฒนาองค์ความรู้ ด้านการบังคับคดีในระดับอาเซียน
อธิบดีกรมบังคับคดี กล่าวว่า การศึกษาดังกล่าว ได้นำข้อมูลทรัพย์ที่ผลักดันผ่านกระบวนการ
ประมูลขายทอดตลาดให้กลับเข้าสู่ระบบเศรษฐกิจในช่วงปี พ.ศ. 2556 ถึง ปี พ.ศ. 2559
มาเป็นฐานในการประมวลผลขึ้นเป็นครั้งแรก โดย มีวัตถุประสงค์ดังนี้
1) เพื่อสร้างเกณฑ์ดัชนีชี้วัดประสิทธิภาพในการผลักดันทรัพย์สินของไทย
2)เพื่อศึกษาประสิทธิภาพการผลักดันทรัพย์สินต่อระบบเศรษฐกิจไทย
3) เพื่อศึกษามูลค่าเพิ่มทางเศรษฐกิจของไทย จากการผลักดันทรัพย์สินที่ทำให้เกิดการคืนเงินแก่เจ้าหนี้
และ 4) เพื่อศึกษาการนำทรัพย์สินที่ถูกผลักดันกลับมาใช้ประโยชน์ใหม่
โดยงานวิจัยนี้ จะแสดงให้เห็นถึงความเชื่อมโยงของการขายทอดตลาดทรัพย์สินของกรมบังคับคดี
ที่มีผลต่อระบบเศรษฐกิจของประเทศอย่างเห็นได้ชัดเจนมากยิ่งขึ้น
สำหรับผลการวิเคราะห์เชิงปริมาณ พบว่า การดำเนินงานผลักดันทรัพย์ผ่านระบบประมูลขายทอดตลาด
ของกรมบังคับคดี นอกจากจะรักษาความมั่นคงให้แก่ระบบการเงินแล้ว
ยังสามารถสร้างการขยายตัวทางเศรษฐกิจได้จากการนำทรัพย์ที่ถูกยึดไว้กลับมาใช้ใหม่
โดยหากมูลค่าการขายทอดตลาดทรัพย์เพิ่มขึ้นร้อยละ 1 ของมูลค่าการขายทอดตลาดแล้ว
เศรษฐกิจไทยโดยรวมจะขยายตัวเพิ่มขึ้นร้อยละ 0.589 ของผลิตภัณฑ์มวลรวมในประเทศ ณ ราคาตลาด
ทั้งนี้ ผลการวิจัยยังพบว่า กระบวนการขายทอดตลาดที่มีประสิทธิภาพเพิ่มมากขึ้นในปัจจุบัน
ของกรมบังคับคดีนั้น สืบเนื่องมาจากการที่กรมบังคับคดีได้มีการนำระบบเทคโนโลยีสารสนเทศ
และระบบการบริหารสมัยใหม่มาปรับใช้ในกระบวนการบังคับคดี

ที่มา : http://www.thaigov.go.th/news/contents/details/8615
