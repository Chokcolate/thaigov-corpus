รัฐบาลไทย-ข่าวทำเนียบรัฐบาล-รัฐบาลชวนเที่ยวงานวิถีไทยชายแดนใต้ กินดี อยู่ได้ เข้าใจกัน

วันศุกร์ที่ 17 มีนาคม 2560
รัฐบาลชวนเที่ยวงานวิถีไทยชายแดนใต้ กินดี อยู่ได้ เข้าใจกัน
รัฐบาลเชิญเที่ยวงานตลาดวิถีไทยชายแดนใต้ กินดี อยู่ได้ เข้าใจกัน ณ ตลาดคลองผดุงกรุงเกษม ทำเนียบรัฐบาล
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเชิญเที่ยวงานตลาดวิถีไทยชายแดนใต้ กินดี อยู่ได้ เข้าใจกัน ตามนโยบายส่งเสริมให้เกษตรกรและผู้ประกอบการมีช่องทางจัดจำหน่ายถึงมือผู้บริโภคโดยตรงของนายกรัฐมนตรี โดยนำเสนอสุดยอดของดีจาก 5 จังหวัดชายแดนภาคใต้ ประกอบด้วย โซนผลิตภัณฑ์ของผู้ได้รับผลกระทบจากเหตุความไม่สงบและนวดแผนไทย โซนเสื้อผ้าเครื่องประดับตามวัฒนธรรมท้องถิ่นชายแดนใต้ โซนแดนสวรรค์สารพันของอร่อย ผลิตภัณฑ์แปรรูปทางการเกษตร เช่น ทุเรียนกวน กล้วยหิน ปลากุเลาเค็ม และโซนอาหารเด็ดหลากหลายเสน่ห์ใต้ชวนชิม เช่น ข้าวมันไก่เบตง ข้าวยำ ชาชัก ขนมพื้นบ้าน เป็นต้น ทั้งนี้ ผู้ที่สนใจเข้าร่วมงานได้ตั้งแต่วันนี้ – 24 มี.ค.60 ระหว่างเวลา 10.00 น. – 19.00 น. ณ ริมคลองผดุงกรุงเกษม ข้างทำเนียบรัฐบาล
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/2468
