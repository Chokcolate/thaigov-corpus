รัฐบาลไทย-ข่าวทำเนียบรัฐบาล-นายกรัฐมนตรีเผยอย่ากังวลเรื่องนายกรัฐมนตรีคนนอก ขอให้สนับสนุนคนที่มีความมุ่งมั่นเพื่อแก้ไขปัญหาของประเทศชาติเป็นหลัก

วันพุธที่ 10 มกราคม 2561
นายกรัฐมนตรีเผยอย่ากังวลเรื่องนายกรัฐมนตรีคนนอก ขอให้สนับสนุนคนที่มีความมุ่งมั่นเพื่อแก้ไขปัญหาของประเทศชาติเป็นหลัก
นายกรัฐมนตรีเผยอย่ากังวลเรื่องนายกรัฐมนตรีคนนอก ขอให้สนับสนุนคนที่มีความมุ่งมั่นเพื่อแก้ไขปัญหาของประเทศชาติเป็นหลัก
วันนี้ (9 มกราคม 2560) เวลา 14.00 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีว่า เมื่อได้รับการแต่งตั้งให้ทำหน้าที่ ไม่ว่าจะดำรงตำแหน่งอะไร จะมาด้วยวิธีไหนก็ตาม ล้วนแล้วแต่เป็นคนของประชาชน เช่นเดียวกับตัวเองจึงขอทำหน้าที่เพื่อประชาชน และต่อไปหากจะเลือกใครเข้ามาทำหน้าที่แทนประชาชน ขอให้เลือกและสนับสนุนคนที่มีเจตนารมย์ มีความมุ่งมั่นที่จะเข้ามาเพื่อแก้ไขปัญหาของประชาติเป็นหลัก
ส่วนกรณีกระแสข่าวนักการเมืองร่วมมือกันสกัดนายกรัฐมนตรีคนนอก นายกรัฐมนตรีกล่าวว่า ตอนนี้ยังไม่รู้เลยว่าสกัดใคร ทุกอย่างเป็นไปตามกฎหมายลูกที่บัญญัติไว้ ขออย่ากังวลจนเกินไป และอย่าทำให้ทุกอย่างที่ทำอยู่เสียเวลา เพราะการเมืองก็เป็นเรื่องของการเมือง
----------------------------------------

ที่มา : http://www.thaigov.go.th/news/contents/details/9273
