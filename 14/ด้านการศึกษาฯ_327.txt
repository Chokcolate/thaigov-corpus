รัฐบาลไทย-ข่าวทำเนียบรัฐบาล-รมว.ศธ.เปิดงาน UK-Thailand Transnational Education

วันจันทร์ที่ 28 สิงหาคม 2560
รมว.ศธ.เปิดงาน UK-Thailand Transnational Education
นพ.ธีระเกียรติ เจริญเศรษฐศิลป์ รัฐมนตรีว่าการกระทรวงศึกษาธิการ เป็นประธานกล่าวเปิดงาน UK-Thailand Transnational Education
UK-Thailand Transnational Education (TNE) Development Project  เป็นโครงการที่ริเริ่มขึ้นเมื่อปี พ.ศ.2558 เป็นความร่วมมือระหว่างสำนักงานคณะกรรมการการอุดมศึกษา (สกอ.) รวมทั้งมหาวิทยาลัยด้านการวิจัยของไทย และบริติช เคานซิล ประเทศไทย เพื่อเปิดโอกาสให้สถาบันอุดมศึกษาของไทยและสถาบันอุดมศึกษาสหราชอาณาจักร พัฒนาหลักสูตรร่วมและหลักสูตรคู่ขนานร่วมกัน กล่าวคือ นิสิตนักศึกษาในประเทศไทยและประเทศเพื่อนบ้านจะได้รับคุณวุฒิของสหราชอาณาจักรในประเทศไทย โดยไม่ต้องไปศึกษาที่สหราชอาณาจักร
สำหรับการจัดงานในครั้งนี้ เป็นครั้งที่ 2 โดยเปิดตัว 10 หลักสูตรร่วมและหลักสูตรคู่ขนาน ของสถาบันอุดมศึกษาของไทยและสหราชอาณาจักร ดังนี้
1) มหาวิทยาลัยเชียงใหม่ - University of Reading : หลักสูตร Dual Master’s Degree Programme (International Programme) in Food Science and Technology
2) จุฬาลงกรณ์มหาวิทยาลัย - University of Liverpool : หลักสูตร PhD in Biotechnology, PhD in Bioinformatics and Computational Biology, MSc in Biotechnology
3) มหาวิทยาลัยเกษตรศาสตร์ - University of Westminster : หลักสูตร Dual PhD in Biological Science
4) มหาวิทยาลัยขอนแก่น - University of Liverpool (TBC) : หลักสูตร Dual Degree PhD in Tropical Disease Biology / Tropical Medicine
5) มหาวิทยาลัยเทคโนโลยีพระจอมเกล้าธนบุรี - University of Reading : หลักสูตร Dual Bachelor of Science Programmes in Microbiology
6) มหาวิทยาลัยมหิดล – University of Strathclyde : หลักสูตร Bachelor of Engineering Programme in Biomedical Engineering (International Programme, Multidisciplinary Programme), Bachelor of Engineering Programme in Chemical Engineering (International Programme)
7) มหาวิทยาลัยมหิดล – University of Sussex : หลักสูตร BSc in Bioinnovation
8) มหาวิทยาลัยสงขลานครินทร์ - University of Westminster : หลักสูตร Bachelor of Science Major in Information and Communication Technology
9) มหาวิทยาลัยเทคโนโลยีสุรนารี – University of Birmingham : หลักสูตร Bachelor of Engineering Programme in Mechanical Engineering (International Programme)
10) มหาวิทยาลัยธรรมศาสตร์ – Queen Mary, University of London : หลักสูตร Double Master’s Degree in Dermatology and Aesthetic Medicine
นอกจากนี้ โครงการสนับสนุนหลักสูตรการศึกษาร่วม (Transnational Education) ปีที่ 2 จะมุ่งเน้นการสนับสนุนนโยบาย Thailand 4.0 ของรัฐบาล รวมทั้งสนับสนุนธุรกิจเพื่อสังคม ซึ่งเป็นแนวทางการศึกษาใหม่ของประเทศไทย ตลอดจนดำเนินการร่วมกับภาคอุตสาหกรรม เพื่อให้ผู้ที่จบการศึกษามีทักษะและความรู้ที่สอดคล้องกับความต้องการของตลาดแรงงาน
อรพรรณ ฤทธิ์มั่น, บัลลังก์ โรหิตเสถียร: สรุป/รายงาน
ขอบคุณภาพถ่าย: คณะทำงาน รมว.ศธ.

ที่มา : http://www.thaigov.go.th/news/contents/details/6223
