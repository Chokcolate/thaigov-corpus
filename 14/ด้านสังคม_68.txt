รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ เป็นประธานมอบรางวัล “THAILAND ICT EXCELLENCE AWARDS 2017”

วันจันทร์ที่ 3 เมษายน 2560
รมว.กระทรวงดิจิทัลฯ เป็นประธานมอบรางวัล “THAILAND ICT EXCELLENCE AWARDS 2017”
รมว.กระทรวงดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานพิธีประกาศผลและมอบรางวัล “THAILAND ICT EXCELLENCE AWARDS 2017” ซึ่งสมาคมการจัดการธุรกิจแห่งประเทศไทย (TMA) จัดขึ้น โดยเป็นรางวัลแห่งความเป็นเลิศทางด้านการบริหารจัดการเทคโนโลยีสารสนเทศและการสื่อสาร และการประยุกต์ใช้ซอฟต์แวร์ไทยในการพัฒนาองค์กรอย่างมีประสิทธิภาพ มีวัตถุประสงค์หลักเพื่อช่วยยกระดับมาตรฐานการบริหารจัดการเทคโนโลยีสารสนเทศและการสื่อสารขององค์กรในประเทศไทย รวมทั้งส่งเสริมและสนับสนุนการผลิตและการใช้ซอฟแวร์ไทยในการบริหารจัดการภายในองค์กรต่างๆ ให้มากยิ่งขึ้น ทั้งนี้ ผู้บริหารและองค์กรต่างๆ ที่ได้รับรางวัลในแต่ละประเภท จะต้องผ่านการคัดสรร โดยคณะกรรมการผู้ทรงคุณวุฒิจากองค์กรชั้นนำระดับประเทศ และเป็นที่ยอมรับต่อสาธารณชนทั่วไป ณ ห้องคริสตัลฮอลล์ โรงแรมพลาซ่าแอทธินี รอยัล เมอริเดียน กรุงเทพฯ เมื่อวันที่ 30 มีนาคม 2560
***************************

ที่มา : http://www.thaigov.go.th/news/contents/details/2848
