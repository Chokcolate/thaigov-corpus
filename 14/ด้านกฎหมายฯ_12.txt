รัฐบาลไทย-ข่าวทำเนียบรัฐบาล-“ยุติธรรม” มุ่งสร้างการรับรู้ในงานยุติธรรมให้เข้าถึงประชาชนทุกพื้นที่

วันพุธที่ 22 มีนาคม 2560
“ยุติธรรม” มุ่งสร้างการรับรู้ในงานยุติธรรมให้เข้าถึงประชาชนทุกพื้นที่
นายธวัชชัย ไทยเขียว รองปลัดกระทรวงยุติธรรม และโฆษกกระทรวงยุติธรรม เป็นประธานการประชุมเพื่อหารือแนวทางการสร้างความรับรู้ความเข้าใจแก่ประชาชนของกระทรวงยุติธรรม
เมื่อวันอังคารที่ ๒๑ มีนาคม ๒๕๖๐ เวลา ๑๓.๓๐ น.
นายธวัชชัย ไทยเขียว รองปลัดกระทรวงยุติธรรม และโฆษกกระทรวงยุติธรรม
เป็นประธานการประชุมเพื่อหารือแนวทางการสร้างความรับรู้ความเข้าใจแก่ประชาชนของกระทรวงยุติธรรม
ทั้งนี้ ได้มุ่งเน้นสร้างการรับรู้ให้แก่ประชาชนในประเด็นที่เกี่ยวข้องกับภารกิจการดำเนินงาน
ของแต่ละส่วนราชการที่ส่งผลกระทบต่อประชาชน และสังคม
รวมทั้งการสร้างการรับรู้ในมิติด้านกฎหมายที่เป็นประโยชน์ และประชาชนควรรับรู้
ตลอดจนกำหนดแนวทางการผลิตสื่อประชาสัมพันธ์ของกระทรวงยุติธรรมเพื่อสร้างการรับรู้ให้แก่ประชาชน
ให้มีความถูกต้อง ครบถ้วน และทันต่อเหตุการณ์
พร้อมทั้งกำหนดประเภทของสื่อประชาสัมพันธ์ให้มีความหลากหลาย
และเพียงพอต่อการเผยแพร่ให้เข้าถึงประชาชนในระดับพื้นที่หมู่บ้าน/ชุมชน
อันจะส่งผลให้การสร้างความรับรู้ความเข้าใจแก่ประชาชนในภาพรวมของกระทรวงยุติธรรม
เป็นไปในทิศทางเดียวกัน อย่างมีเอกภาพ
โดยมีโฆษกประจำหน่วยงานในสังกัดกระทรวงยุติธรรม และเจ้าหน้าที่ที่เกี่ยวข้อง เข้าร่วมฯ
ณ ห้องประชุมกระทรวงยุติธรรม ๒ ชั้น ๘ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพฯ

ที่มา : http://www.thaigov.go.th/news/contents/details/2549
