รัฐบาลไทย-ข่าวทำเนียบรัฐบาล-รมว.ดิจิทัลฯ แถลงข่าวการจัดงาน “Digital Thailand Big Bang 2017”

วันจันทร์ที่ 11 กันยายน 2560
รมว.ดิจิทัลฯ แถลงข่าวการจัดงาน “Digital Thailand Big Bang 2017”
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) พร้อมด้วย ดร.ณัฐพล นิมมานพัชรินทร์ ผู้อำนวยการสำนักงานส่งเสริมเศรษฐกิจดิจิทัล (ดีป้า) ร่วมเสวนาเรื่อง “ทิศทางการปรับเปลี่ยนประเทศในยุค Digital Transformation” ในงานแถลงข่าวการจัดงาน “Digital Thailand Big Bang 2017” ที่จะจัดขึ้นภายใต้แนวคิด “Digital Transformation Thailand โลกเปิด เราปรับ ประเทศเปลี่ยน” ระหว่างวันที่ 21-24 กันยายน 2560 อาคารชาเลนเจอร์ 1-2 ศูนย์แสดงสินค้าและการประชุม อิมแพ็ค เมืองทองธานี โดยกระทรวงดิจิทัลฯ ได้มอบหมายให้ดีป้าเป็นหน่วยงานหลักในการจัดงาน ซึ่งถือเป็นงานมหกรรมการแสดงนิทรรศการเทคโนโลยีดิจิทัลที่ใหญ่ที่สุดในภูมิภาคเอเชียตะวันออกเฉียงใต้ เพื่อแสดงศักยภาพและความมุ่งมั่นของประเทศไทย ในการนำนโยบายด้านดิจิทัลเพื่อเศรษฐกิจและสังคมไปสู่การปฏิบัติให้เกิดการขับเคลื่อนประเทศ ส่งเสริมขีดความสามารถในการแข่งขัน กระตุ้นให้เกิดการลงทุนด้านดิจิทัลของบริษัทชั้นนำ และรวมพลังคนไทยทั้งประเทศให้พร้อมรับมือการเปลี่ยนแปลงในการก้าวสู่สังคมยุคใหม่ในอนาคต การแถลงข่าวในครั้งนี้มีขึ้นเมื่อวันที่ 11 กันยายน 2560 ณ ห้อง Great Room โรงแรม W Bangkok ถนนสาทร กรุงเทพฯ
*************************

ที่มา : http://www.thaigov.go.th/news/contents/details/6581
