รัฐบาลไทย-ข่าวทำเนียบรัฐบาล-รมว.กห.สาธารณรัฐเกาหลี (กล.ต.) และคณะ เข้าเยี่ยมคำนับ พล.อ.ประวิตร วงษ์สุวรรณ รอง นรม.และ รมว.กห.

วันพฤหัสบดีที่ 1 กุมภาพันธ์ 2561
รมว.กห.สาธารณรัฐเกาหลี (กล.ต.) และคณะ เข้าเยี่ยมคำนับ พล.อ.ประวิตร วงษ์สุวรรณ รอง นรม.และ รมว.กห.
รมว.กห.สาธารณรัฐเกาหลี (กล.ต.) และคณะ เข้าเยี่ยมคำนับ พล.อ.ประวิตร วงษ์สุวรรณ รอง นรม.และ รมว.กห.
นาย Song Young – moo  (ซง ยอง-มู)รมว.กห.สาธารณรัฐเกาหลี (กล.ต.) และคณะ เข้าเยี่ยมคำนับ พล.อ.ประวิตร วงษ์สุวรรณ รอง นรม.และ รมว.กห. ณ ศาลาว่าการกลาโหม ในโอกาสที่เดินทางเยือนไทยอย่างเป็นทางการในฐานะแขกของ กห.
ทั้งสองฝ่ายได้หารือร่วมกัน โดยกล่าวชื่นชมความสัมพันธ์อันดีระหว่างทั้งสองประเทศที่ใกล้ชิดในทุกระดับ โดยเข้าสู่ปีที่ 60 ของความสัมพันธ์อย่างเป็นทางการ ทั้งความร่วมมือด้านการทหาร เศรษฐกิจ และการท่องเที่ยว โดยเฉพาะด้านการทหารที่มีความสัมพันธ์ที่ดีต่อกันมาโดยตลอด นับตั้งแต่การส่งกำลังทหารของไทยเข้าร่วมรบในสงครามเกาหลี ซึ่งเป็นส่วนสำคัญอย่างยิ่งในการส่งเสริมและกระชับความสัมพันธ์ระหว่างทั้งสองประเทศให้แน่นแฟ้นมากยิ่งขึ้น
ทั้งนี้ ไทย และ กล.ต.ต่างเห็นพ้องร่วมกันในการส่งเสริมให้เกิดสันติภาพในคาบสมุทรเกาหลีและพร้อมให้การสนับสนุนในความร่วมมือระหว่างกัน ทั้งด้านการทหาร การฝึก ศึกษา อุตสาหกรรมป้องกันประเทศ การท่องเที่ยว รวมถึงการแลกเปลี่ยนวัฒนธรรม และในโอกาสที่ กล.ต.จะเป็นเจ้าภาพจัดกิจกรรมการสวนสนามทางเรือนานาชาติในเดือน ต.ค.61 ไทยจะส่งเรือรบเข้าร่วมกิจกรรมด้วย เมื่อ 1 ก.พ.61

ที่มา : http://www.thaigov.go.th/news/contents/details/9771
