รัฐบาลไทย-ข่าวทำเนียบรัฐบาล-ทส. ร่วมร้องเพลงชาติไทยเนื่องในวันพระราชทานธงชาติไทยและครบรอบธงชาติไทย 100 ปี

วันพฤหัสบดีที่ 28 กันยายน 2560
ทส. ร่วมร้องเพลงชาติไทยเนื่องในวันพระราชทานธงชาติไทยและครบรอบธงชาติไทย 100 ปี
ร่วมจัดกิจกรรมเนื่องในวันที่ระลึกวันพระราชทานธงชาติไทยและครบรอบธงชาติไทย 100 ปี แห่งการประกาศใช้ธงไตรรงค์เป็นธงชาติไทย เพื่อน้อมรำลึกในพระมหากรุณาธิคุณของพระบาทสมเด็จพระมงกุฎเกล้าเจ้าอยู่หัวที่ทรงพระราชทานธงไตรรงค์เป็นธงชาติไทย
รัฐบาลจัดกิจกรรม เนื่องในวันที่ระลึกวันพระราชทานธงชาติไทยและครบรอบธงชาติไทย 100 ปี แห่งการประกาศใช้ธงไตรรงค์เป็นธงชาติไทย เพื่อน้อมรำลึกในพระมหากรุณาธิคุณของพระบาทสมเด็จพระมงกุฎเกล้าเจ้าอยู่หัวที่ทรงพระราชทานธงไตรรงค์เป็นธงชาติไทย
วันนี้ (28 กันยายน 2560) เวลา 08.00 น. ณ บริเวณหน้าเสาธง ข้างตึกสันติไมตรี ทำเนียบรัฐบาล นายวิจารย์ สิมาฉายา ปลัดกระทรวงทรัพยากรธรรมชาติและสิ่งแวดล้อม ร่วมกิจกรรมเนื่องในวันพระราชทานธงชาติไทย ครบรอบ 100 ปี ธงชาติไทย เพื่อเป็นการน้อมรำลึกในพระมหากรุณาธิคุณของพระบาทสมเด็จพระมงกุฎเกล้าเจ้าอยู่หัว รัชกาลที่ 6 ที่ทรงพระราชทานธงไตรรงค์เป็นธงประจำชาติไทย และเป็นความ ภาคภูมิใจ ตลอดจนเป็นสัญลักษณ์ความสมัครสมานสามัคคีของคนในชาติ
ทั้งนี้ ในเวลาเดียวกันนี้ กระทรวงทรัพยากรธรรมชาติและสิ่งแวดล้อม นำโดยผู้บริหารระดับสูงพร้อมด้วยข้าราชการ เจ้าหน้าที่ และพนักงานในสังกัดกระทรวงฯ ร่วมกิจกรรมเนื่องในวันพระราชทานธงชาติไทย ครบรอบ 100 ปี ณ บริเวณอาคารหน้าอาคารกระทรวงทรัพยากรธรรมชาติและสิ่งแวดล้อม โดยพร้อมเพรียงเช่นเดียวกัน
ธงชาติไทยเป็นสัญลักษณ์แห่งความภาคภูมิใจ ความสามัคคีเป็นหนึ่งเดียวกันของคนไทยทั้งชาติไม่แบ่งชนชั้นและศาสนา เป็นเครื่องยึดเหนี่ยวร่วมกันเป็นพลังที่ยิ่งใหญ่ในการพัฒนาประเทศชาติให้เจริญก้าวหน้าอย่างมั่นคง ยั่งยืน

ที่มา : http://www.thaigov.go.th/news/contents/details/7052
