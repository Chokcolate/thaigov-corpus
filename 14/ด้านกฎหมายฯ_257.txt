รัฐบาลไทย-ข่าวทำเนียบรัฐบาล-รมว. ยุติธรรม ลงพื้นที่ตรวจเยี่ยมสำนักงานคุ้มครองสิทธิและเสรีภาพ พื้นที่ ๔ จังหวัดสงขลา เน้นย้ำบูรณาการการทำงานให้ประชาชนเข้าถึงความเป็นธรรม

วันจันทร์ที่ 9 ตุลาคม 2560
รมว. ยุติธรรม ลงพื้นที่ตรวจเยี่ยมสำนักงานคุ้มครองสิทธิและเสรีภาพ พื้นที่ ๔ จังหวัดสงขลา เน้นย้ำบูรณาการการทำงานให้ประชาชนเข้าถึงความเป็นธรรม
นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม พร้อมคณะ ลงพื้นที่เยี่ยมชมสำนักงานคุ้มครองสิทธิและเสรีภาพ พื้นที่ ๔ จังหวัดสงขลา
นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม พร้อมคณะ
ลงพื้นที่เยี่ยมชมสำนักงานคุ้มครองสิทธิและเสรีภาพ พื้นที่ ๔ จังหวัดสงขลา
โอกาสนี้  ผู้แทนภาคประชาชนที่ตกเป็นผู้เสียหายในคดีอาญา ได้เข้าพบรัฐมนตรีว่าการกระทรวงยุติธรรม
เพื่อขอบคุณที่กระทรวงยุติธรรม โดยสำนักงานคุ้มครองสิทธิและเสรีภาพ พื้นที่ ๔ จังหวัดสงขลา
กรมคุ้มครองสิทธิและเสรีภาพ ได้ให้ความช่วยเหลือเยียวยาทางการเงินตามพระราชบัญญัติ
ค่าตอบแทนผู้เสียหาย และค่าทดแทนและค่าใช้จ่ายแก่จำเลยในคดีอาญา พ.ศ. ๒๕๔๔
(และที่แก้ไขเพิ่มเติม (ฉบับที่ ๒) พ.ศ. ๒๕๕๙)
และให้ความช่วยเหลือในเรื่องของคดีความที่ได้รับความเดือดร้อน
ซึ่งสร้างความประทับใจให้กับประชาชนผู้เสียหายที่สามารถเข้าถึงความยุติธรรมได้อย่างเป็นรูปธรรม
ทั้งนี้ รัฐมนตรีว่าการกระทรวงยุติธรรม ได้เน้นย้ำให้หน่วยงานในสังกัดกระทรวงยุติธรรม
บูรณาการในการทำงานร่วมกัน เพื่อให้ประชาชนได้เข้าถึงความยุติธรรมได้อย่างเสมอภาค

ที่มา : http://www.thaigov.go.th/news/contents/details/7244
