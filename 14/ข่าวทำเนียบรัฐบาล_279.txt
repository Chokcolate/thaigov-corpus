รัฐบาลไทย-ข่าวทำเนียบรัฐบาล-นายกรัฐมนตรีพบเยาวชนไทยและอาเซียน เพื่อรณรงค์ในโอกาสวันงดสูบบุหรี่โลก ก่อนเข้าร่วมประชุมคณะรัฐมนตรี

วันอังคารที่ 30 พฤษภาคม 2560
นายกรัฐมนตรีพบเยาวชนไทยและอาเซียน เพื่อรณรงค์ในโอกาสวันงดสูบบุหรี่โลก ก่อนเข้าร่วมประชุมคณะรัฐมนตรี
นายกรัฐมนตรีพบเยาวชนไทยและอาเซียน เพื่อรณรงค์ในโอกาสวันงดสูบบุหรี่โลก ก่อนเข้าร่วมประชุมคณะรัฐมนตรี
ก่อนการประชุมคณะรัฐมนตรีประจำวันที่ 30 พฤษภาคม 2560 พลเอก ประยุทธ์ จันทร์โอชา นายกรัฐมนตรี พบตัวแทนเยาวชนไทยและอาเซียนจำนวน 30 คน เนื่องในวันงดสูบบุหรี่โลก
นายกรัฐมนตรีกล่าวขอบคุณตัวแทนเยาวชนไทยและอาเซียนจำนวน 30 คน ที่เห็นความสำคัญต่อสุขภาพ และการงดสูบบุหรี่ พร้อมย้ำว่ารัฐบาลไทยพร้อมสนับสนุน เพื่อลดนักสูบหน้าใหม่ ซึ่งรัฐบาลให้ความสำคัญและมีนโยบายในการส่งเสริมสุขภาพที่ดีและการรณรงค์งดสูบบุหรี่ เพื่อสร้างค่านิยมและจิตสำนักให้เด็ก เยาวชน และคนรุ่นใหม่
ทั้งนี้ ตัวแทนเยาวชนกล่าวขอบคุณรัฐบาลที่ให้ความสำคัญแก่การสนับสนุนมาตรการต่างๆที่ช่วยปกป้องเด็กและเยาวชนให้เยาวชนห่างไกลจากบุหรี่และสารเสพติด
*********************

ที่มา : http://www.thaigov.go.th/news/contents/details/4141
