รัฐบาลไทย-ข่าวทำเนียบรัฐบาล-นายกรัฐมนตรีแถลงต่อสื่อมวลชนเรื่องการจัดซื้อขีปนาวุธจากสหรัฐฯ

วันอังคารที่ 15 สิงหาคม 2560
นายกรัฐมนตรีแถลงต่อสื่อมวลชนเรื่องการจัดซื้อขีปนาวุธจากสหรัฐฯ
นายกรัฐมนตรีแถลงต่อสื่อมวลชนเรื่องการจัดซื้อขีปนาวุธจากสหรัฐฯ
ในวันนี้ (15 สิงหาคม 2560) เวลา 13.30 น. ณ ห้องโถงตึกบัญชาการ 1 ทำเนียบรัฐบาล นายกรัฐมนตรีตอบข้อสงสัยของสื่อมวลชนเกี่ยวกับการจัดซื้อขีปนาวุธจากสหรัฐฯ โดยระบุว่า การจัดซื้อจรวดฮาร์พูน บล็อกทู RGM-84L จำนวน 5 ลูก และจรวดฝึกซ้อม ฮาร์พูน บล็อกทู RTM-84L จำนวน 1 ลูก เป็นการจัดซื้อในงบประมาณประจำปีของกระทรวงกลาโหม มิได้เกี่ยวข้องกับงบกลาง ซึ่งจัดซื้อตามโครงการต่อเรือฟริเกต ที่ครอบคลุมทั้งระบบเรือ ระบบเครื่องจักร ระบบเครื่องยนต์ ระบบการรบ และระบบอาวุธ ทั้งนี้ นายกรัฐมนตรีเน้นย้ำว่า รัฐบาลมีความจำเป็นในการจัดซื้ออาวุธและยุทโธปกรณ์ต่าง ๆ มาแทนที่อาวุธและยุทโธปกรณ์ที่ชำรุดเสียหาย ซึ่งมีความสำคัญต่อการรักษาเสถียรภาพทางความมั่นคงให้แก่ประเทศ โดยสามารถนำไปใช้ในการฝึกรบร่วมกับนานาประเทศและช่วยป้องกันประเทศจากภัยอันตรายต่าง ๆ ได้

ที่มา : http://www.thaigov.go.th/news/contents/details/5945
