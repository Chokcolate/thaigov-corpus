รัฐบาลไทย-ข่าวทำเนียบรัฐบาล-รอง ลธน.ม. เรณูฯ พร้อม ผจก. ธ.ก.ส. เยื่ยมชมตลาดคลองผดุงกรุงเกษม พร้อมให้กำลังใจผู้ประกอบการที่มาร่วมจัดงาน โดยมีรายได้กระจายสู่ชุมชนกว่า 7 ล้านบาท (4-10 สิงหาคม 2560)

วันพฤหัสบดีที่ 10 สิงหาคม 2560
รอง ลธน.ม. เรณูฯ พร้อม ผจก. ธ.ก.ส. เยื่ยมชมตลาดคลองผดุงกรุงเกษม พร้อมให้กำลังใจผู้ประกอบการที่มาร่วมจัดงาน โดยมีรายได้กระจายสู่ชุมชนกว่า 7 ล้านบาท (4-10 สิงหาคม 2560)
รอง ลธน.ม. เรณูฯ พร้อม ผจก. ธ.ก.ส. เยื่ยมชมตลาดคลองผดุงกรุงเกษม พร้อมให้กำลังใจผู้ประกอบการที่มาร่วมจัดงาน โดยมีรายได้กระจายสู่ชุมชนกว่า 7 ล้านบาท (4-10 สิงหาคม 2560)
วันนี้ (10 สิงหาคม 2560) เวลา12.30 ณ เวทีกลางตลาดคลองผดุงกรุงเกษม ข้างทำเนียบรัฐบาล นางสาว เรณู ตังคจิวางกูร รองเลขาธิการนายกรัฐมนตรีฝ่ายการเมือง และ นายอภิรมย์ สุขประเสริฐ ผู้จัดการธนาคารเพื่อการเกษตรและสหกรณ์การเกษตร (ธ.ก.ส.) ได้เข้าร่วมเยื่ยมชมตลาดคลองผดุงกรุงเกษมเพื่อให้กำลังใจผู้ประกอบการในตลาด ซึ่งจัดขึ้นระหว่างวันที่4-27 สิงหาคม2560 เวลา9.00-19.00 น. ทุกวันไม่เว้นวันหยุดราชการและวันหยุดนักขัตฤกษ์
โอกาสนี้ นางสาวเรณู ตังคจิรางกูร กล่าวให้สัมภาษณ์ผู้แทนสื่อมวลชนว่า ธ.ก.ส ด้วยความร่วมมือของสำนักเลขาธิการนายกรัฐมนตรี ได้สนองนโยบาย พลเอกประยุทธ์ จันทร์โอชา นายกรัฐมนตรี ดำเนินการบูรณาการต่างๆ ทั้งภาครัฐและเอกชน ส่งเสริมให้มีตลาดนัดชุมชนซึ่งถือเป็นการสร้างแหล่งท่องเที่ยวใหม่ให้กับชาวกรุงเทพมหานคร และปริมณฑล อีกทั้งยังเป็นการอนุรักษ์วิถีความเป็นไทย และยังช่วยส่งเสริมการต่อยอดทางธุรกิจในการนำเสนอสินค้าและบริการผ่านองค์กรในหน่วยงานรัฐ รวมถึงยังเป็นเวทีถ่ายทอดองค์ความรู้สู่การใช้ประโยชน์แก่ประชาชน สร้างรายได้ และความมั่นคง มั่งคั่ง ยั่งยืนให้แก่พี่น้องประชาชน ซึ่งในเดือนสิงหาคม 2560 รัฐบาลได้ให้ความสำคัญในการพัฒนาช่องทางการตลาดสินค้าต่างๆ ตามเเนวคิดของนายกรัฐมนตรี โดยที่ผ่านมามีหน่วยงานต่างๆ ร่วมจัดงานบริเวณคลองผดุงกรุงเกษม ข้างทำเนียบรัฐบาล ด้วยดีเสมอมา ดังนั้น ธ.ก.ส จึงเป็นเจ้าภาพหลักในเดือนสิงหาคม 2560 ภายใต้กรอบ แนวคิด “ยกระดับ SMEs ไทยก้าวไกล สู่สากล” จัดขึ้นระหว่างวันที่ 4-27 สิงหาคม 2560 เปิดให้ชม ชิม ช้อป ได้ ตั้งแต่เวลา 09.00-19.00 น.  ซึ่งหลังจากจัดมาตั้งแต่วันที่ 4 สิงหาคม 2560 จนถึงปัจจุบันนี้ (10 สิงหาคม 2560) มีรายได้กระจายสู่ชุมชนกว่า 7 ล้านบาทแล้ว
จากนั้น นายอภิรมย์ สุขประเสริฐ ผู้จัดการธนาคารเพื่อการเกษตรและสหกรณ์การเกษตร (ธ.ก.ส.) ได้กล่าวให้สัมภาษณ์เพิ่มเติมว่า ในเดือนสิงหาคมนี้ ทาง ธ.ก.ส. ได้นำสินค้าของลูกค้า ธ.ก.ส. ที่อยู่ในโครงการ SMEs เกษตร ซึ่งเป็นนโยบายของนายกรัฐมนตรี ซึ่งต้องการให้เกิดการกระตุ้นเศรษฐกิจฐานราก ให้ประชาชนที่อยู่ในชนบทที่เป็นประชาชนส่วนใหญ่ของประเทศ ได้มีรายได้เพิ่มขึ้น สนับสนุนให้มีสินค้ามาจำหน่าย ภายในตลาดคลองผดุงกรุงเกษม โดยไม่เสียค่าใช้จ่ายใด ๆ ทั้งสิ้น
สำหรับในวันที่12-13 สิงหาคม 2560 นี้ ทาง ธ.ก.ส. ได้จัดกิจกรรมพิเศษให้กับผู้มาร่วมงานในเทศกาลวันแม่ เพื่อให้ลูก ๆ ทุกคนได้มีโอกาสแสดงความกตัญญูกตเวทีต่อพระคุณของแม่ โดยภายในงานนี้จะนำสินค้าที่เหมาะสมให้มาจับจ่ายเพื่อซื้อเป็นของขวัญให้แม่เนื่องในโอกาส “วันแม่แห่งชาติ” 12 สิงหาคม 2560 โดยมีของกินของใช้ที่น่าสนใจภายในงานหลากหลาย เช่น ผ้าไทย เครื่องประดับ เวชสำอางค์ เครื่องจักสาน ผลิตภัณฑ์สมุนไพร โดยเฉพาะของกิน และของอร่อยจากทุกภูมิภาค อาทิ ก๋วยจั๊บญวน ก๋วยเตี๋ยวสุโขทัย ทุเรียนป่าเด็ง ข้าวยำลูกเดือยกรอบ มะพร้าวนอกลูก เครื่องดื่มออร์แกนิค และน้ำพริกกุ้งเสียบรสชาติดีกลมกล่อม ตลอดจนชาชักและโรตีรสชาติอร่อยจากจังหวัดปัตตานีอีกด้วย
พร้อมกันนี้ ก.ธ.ส. ยังมี กิจกรรมไฮท์ไลท์พิเศษฟรีอีกด้วย เช่น ระหว่างวันที่ 12-13 สิงหาคม 2560 มีบริการฟรี คู่แม่ลูกถ่ายรูปทำแสตมป์ บริการส่งของขวัญให้คุณแม่ฟรี โดยน้ำหนักไม่เกิน 1 กก. พร้อมการ์ดอวยพรวันแม่ ตลอดจนบริการตรวจสุขภาพคุณแม่ฟรี พร้อมมีมินิคอนเสิร์ตของเหล่าศิลปิน ตั้งแต่เวลา 12.00 น. ต้นไป ณ เวทีกลางตลาดคลองผดุงกรุงเกษม
ตอนท้าย รองเลขาธิการนายกรัฐมนตรีฝ่ายการเมือง ได้กล่าวเชิญชวนพี่น้อง ประชาชนมาเที่ยว ชม ชิม ช้อป “ตลาดของดี SMEs เกษตรกรไทย” เพื่อร่วมสร้างกำลังใจและอุดหนุนสินค้าจากพี่น้องภาคอีสาน ที่ได้รับผลกระทบจากอุทกภัยในครั้งนี้ได้มาร่วมแสดงสินค้า และจำหน่ายแก่ชาวกรุงเทพมหานครและปริมนฑล พร้อมร่วมกิจกรรม “วันแม่แห่งชาติ” ระหว่างวันที่ 12-13 สิงหาคม 2560 เวลา 09.00-19.00 น. ณ ตลาดคลองผดุงกรุงเกษม ข้างทำเนียบรัฐบาล
*******************************
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/5864
