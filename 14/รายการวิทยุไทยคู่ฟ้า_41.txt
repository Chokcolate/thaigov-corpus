รัฐบาลไทย-ข่าวทำเนียบรัฐบาล-วันครอบครัว 14 เมษายน

วันพฤหัสบดีที่ 20 เมษายน 2560
วันครอบครัว 14 เมษายน
รัฐบาลส่งเสริมให้ประชาชนใช้โอกาสในช่วงวันหยุดยาว ทำกิจกรรมสร้างความอบอุ่นมั่นคงภายในครอบครัว
ต่อจากนี้ไป ขอเชิญรับฟังไทยคู่ฟ้า ครับ
เนื่องในโอกาสวันครอบครัว 14 เมษายน พลเอก ประยุทธ์ จันทร์โอชา นายกรัฐมนตรีขอส่งความปรารถนาดีไปยังพี่น้องประชาชนชาวไทยทุกครอบครัวที่ได้ใช้โอกาสช่วงเทศกาลสงกรานต์เดินทางกลับภูมิลำเนา ได้รวมญาติมิตร รวมครอบครัว ทำบุญอุทิศส่วนกุศลให้กับบุพการี รดน้ำดำหัว ขอพรผู้ใหญ่ เพื่อเสริมสร้างความเป็นสิริมงคล และเพื่อความอบอุ่นร่วมกันของคนในครอบครัวตามประเพณีไทยที่เคยปฏิบัติมา ทั้งนี้ รัฐบาลต้องการส่งเสริมความเข้มแข็งของสถาบันครอบครัว เพราะครอบครัวเป็นสถาบันแรกที่ช่วยอบรมสั่งสอนสร้างบรรทัดฐานทางสังคมให้แก่สมาชิกรุ่นใหม่ซึ่งมีผลต่อการพัฒนาประเทศ รวมทั้งยังรณรงค์ต่อต้านการใช้ความรุนแรงในครอบครัว ปลูกฝังความรักและความเข้าใจกัน เพื่อสร้างรากฐานทางสังคมของประเทศไทยให้แข็งแกร่ง
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/3175
