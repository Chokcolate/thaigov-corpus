รัฐบาลไทย-ข่าวทำเนียบรัฐบาล-ข้าราชการกระทรวงสาธารณสุขรับรางวัลความซื่อสัตย์สุจริต จากสำนักงาน ปปช.

วันศุกร์ที่ 17 พฤศจิกายน 2560
ข้าราชการกระทรวงสาธารณสุขรับรางวัลความซื่อสัตย์สุจริต จากสำนักงาน ปปช.
ข้าราชการในสังกัดกระทรวงสาธารณสุข รับรางวัล NACC Awards  2017 เนื่องในวันสถาปนาสำนักงาน ป.ป.ช. ครบรอบ 18 ปี
วันนี้ (17พฤศจิกายน 2560) ที่กระทรวงสาธารณสุข จ.นนทบุรี นายแพทย์โอภาส การย์กวินพงศ์ รองปลัดกระทรวงสาธารณสุขในฐานะโฆษกกระทรวงสาธารณสุข ให้สัมภาษณ์ว่า สำนักงานป้องกันและปราบปรามการทุจริตแห่งชาติ หรือ ป.ป.ช.ได้มอบรางวัล NACC Awards 2017 ให้แก่บุคคล หน่วยงานของรัฐและภาคเอกชน เนื่องในวันสถาปนาสำนักงาน ป.ป.ช. ครบรอบ 18 ปี ซึ่งในปีนี้มีข้าราชการในสังกัดกระทรวงสาธารณสุข เข้ารับรางวัล จำนวน 4 คน
สำหรับในปี 2560 นี้ กระทรวงสาธารณสุข มีผู้ได้รับการคัดเลือกในโครงการยกย่องผู้ประพฤติปฎิบัติตนชอบด้วยความซื่อสัตย์สุจริต ได้แก่ 1.นายแพทย์ปิยะ ศิริลักษณ์ นายแพทย์สาธารณสุขจังหวัดพิษณุโลก  2.เภสัชกรศิริพร  จิตรประสิทธิศิริ เภสัชกรปฎิบัติการ สำนักงานสาธารณสุขจังหวัดฉะเชิงเทรา 3. น.ส.อรทัย สุพรรณ รองผู้อำนวยการศูนย์วิทยาศาสตร์การแพทย์ที่ 8 จังหวัดอุดรธานี และ 4. น.ส.วิภา           เต็งอภิชาต เภสัชกรชำนาญการ กองควบคุมวัตถุเสพติด สำนักงานคณะกรรมการอาหารและยา
ซึ่งรางวัลดังกล่าวจะพิจารณาจาก 1.มีความตั้งมั่นในความซื่อสัตย์สุจริต มั่งคง 2.มีการการยืดหยัดต่อสู้ปกป้องเพื่อความซื่อสัตย์สุจริต     3.มีความพรากเพียรมุ่งมั่นให้เกิดความซื่อสัตย์สุจริต และ4.การนำปรัชญาเศรษฐกิจพอเพียงมาให้ในการดำรงชีวิตและต่อต้านการทุจริต
**************************** 17 พฤศจิกายน 2560

ที่มา : http://www.thaigov.go.th/news/contents/details/8180
