รัฐบาลไทย-ข่าวทำเนียบรัฐบาล-งานแสดงกตเวทิตาจิตแด่ผู้เกษียณอายุราชการของกระทรวงอุตสาหกรรม ประจำปี 2560

วันศุกร์ที่ 25 สิงหาคม 2560
งานแสดงกตเวทิตาจิตแด่ผู้เกษียณอายุราชการของกระทรวงอุตสาหกรรม ประจำปี 2560
งานแสดงกตเวทิตาจิตแด่ผู้เกษียณอายุราชการของกระทรวงอุตสาหกรรม ประจำปี 2560 ณ ห้องประชุมทองคำ กรมอุตสาหกรรมพื้นฐานและการเหมืองแร่
วันนี้ (25 สิงหาคม 2560) นายอุตตม สาวนายน รัฐมนตรีว่าการกระทรวงอุตสาหกรรม เป็นประธานในงานแสดงกตเวทิตาจิตแด่ผู้เกษียณอายุราชการของกระทรวงอุตสาหกรรม ประจำปี 2560 ในปีนี้กระทรวงอุตสาหกรรมมีผู้ที่เกษียณอายุราชการ จำนวน 183 ท่าน โดยรัฐมนตรีว่าการกระทรวงอุตสาหกรรม ได้กล่าวแสดงความขอบคุณทุกท่านที่ได้ปฏิบัติหน้าที่ของการเป็นข้าราชการมาด้วยความมุ่งมั่น วิริยะอุตสาหะ และสร้างความเจริญก้าวหน้าให้แก่กระทรวงอุตสาหกรรมและประเทศชาติ และมอบของที่ระลึกแด่ผู้เกษียณอายุราชการ ซึ่งนายสมชาย หาญหิรัญ ปลัดกระทรวงอุตสาหกรรม กล่าวแสดงความรู้สึกในฐานะตัวแทนผู้เกษียณอายุราชการ ในปี 2560 ณ ห้องประชุมทองคำ กรมอุตสาหกรรมพื้นฐานและการเหมืองแร่

ที่มา : http://www.thaigov.go.th/news/contents/details/6202
