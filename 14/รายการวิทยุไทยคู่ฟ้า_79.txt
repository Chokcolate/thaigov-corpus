รัฐบาลไทย-ข่าวทำเนียบรัฐบาล-รัฐบาลผลักดัน EEC สู่ประตูการค้าสำคัญบนเส้นทางสายไหมทางเศรษฐกิจ

วันศุกร์ที่ 26 พฤษภาคม 2560
รัฐบาลผลักดัน EEC สู่ประตูการค้าสำคัญบนเส้นทางสายไหมทางเศรษฐกิจ
การที่ EEC สามารถเชื่อมเข้ากับเส้นทางตามนโยบาย 1 แถบ 1 เส้นทาง ของจีนได้ จะช่วยให้ไทยกลายเป็นจุดเชื่อมโยงการค้าที่สำคัญ ระหว่างจีน กับ ภูมิภาคอาเซียน
ต่อจากนี้ไป ขอเชิญรับฟังไทยคู่ฟ้า ครับ
รัฐบาลพัฒนาขีดความสามารถในการแข่งขันของประเทศด้วยการผลักดันนโยบายไทยแลนด์ 4.0 ส่งเสริมการนำเทคโนโลยีขั้นสูงและนวัตกรรมไปใช้ผลิตสินค้าและบริการ และโครงการพัฒนาเขตเศรษฐกิจพิเศษภาคตะวันออก หรือ EEC ที่เปิดพื้นที่ให้นักลงทุนต่างชาติมาตั้งฐานการผลิต เพื่อเป็นประตูการค้าเชื่อมต่อไปยังประเทศจีน ภูมิภาคยุโรป อาเซียน และภูมิภาคอื่น ๆ ผ่านเส้นทางสายไหมตามนโยบาย One Belt One Road ของจีน โดยเส้นทางสายไหมนี้ประกอบด้วย เส้นทางทางบก 3 เส้นทาง และทางทะเล 2 เส้นทาง เชื่อมต่อกับ 64 ประเทศ ครอบคลุมประชากรราว 4,500 ล้านคน ซึ่งรัฐบาลคาดหวังให้เกิดการพัฒนาเศรษฐกิจทั้งของไทยและมิตรประเทศ ที่มีมูลค่ารวมกว่า 23 ล้านล้านเหรียญสหรัฐในอนาคต
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/4046
