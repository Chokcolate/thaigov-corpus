รัฐบาลไทย-ข่าวทำเนียบรัฐบาล-รมว.ยธ. ผลักดันความร่วมมือในระดับพื้นที่เพื่ออำนวยความยุติธรรมให้กับประชาชน

วันพฤหัสบดีที่ 30 มีนาคม 2560
รมว.ยธ. ผลักดันความร่วมมือในระดับพื้นที่เพื่ออำนวยความยุติธรรมให้กับประชาชน
นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม เป็นประธานการประชุมผู้บริหารกระทรวงยุติธรรมด้วยระบบการประชุมทางไกลผ่านจอภาพ (Video Conference System) กับหน่วยงานในภูมิภาค ครั้งที่ ๓/๒๕๖๐
เมื่อวันพุธที่ ๒๙ มีนาคม ๒๕๖๐ เวลา ๑๔.๐๐ น.
ณ ห้องประชุมกระทรวงยุติธรรม ๑ ชั้น ๙ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม
เป็นประธานการประชุมผู้บริหารกระทรวงยุติธรรมด้วยระบบการประชุมทางไกลผ่านจอภาพ
(Video Conference System) กับหน่วยงานในภูมิภาค ครั้งที่ ๓/๒๕๖๐
พร้อมทั้งรับฟังผลการดำเนินงาน ปัญหาอุปสรรค และข้อเสนอแนะจากหน่วยงานในพื้นที่
ประกอบด้วย จังหวัดสุราษฎร์ธานี เชียงราย อุดรธานี ลำปาง เบตง และจังหวัดพระนครศรีอยุธยา
โดยรัฐมนตรีว่าการกระทรวงยุติธรรม ได้เน้นย้ำให้ทุกหน่วยงานดำเนินการในด้านต่างๆ ดังนี้
๑.การบูรณาการการดำเนินงานในระดับพื้นที่ระหว่างกระทรวงยุติธรรมกับกระทรวงมหาดไทย
รวมทั้งหารือนโยบายและแนวทางการสร้างความร่วมมือระหว่างสำนักงานยุติธรรมจังหวัด
กับศูนย์ดำรงธรรมจังหวัดและอำเภอในการอำนวยความยุติธรรมให้กับประชาชน
๒. การขับเคลื่อนเรื่องสิทธิมนุษยชน กองทุนยุติธรรม การดูแลความขัดแย้ง
การไกล่เกลี่ยความเดือดร้อนของประชาชน ตามนโยบายของนายกรัฐมนตรี
๓. การสร้างการรับรู้เกี่ยวกับบทบาท ภารกิจ ผลการดำเนินงานของกระทรวงยุติธรรม
และความรู้ด้านกฎหมายที่เกี่ยวข้องกับชีวิตประจำวันของประชาชน
โดยเน้นการประชาสัมพันธ์เชิงรุก พร้อมทั้งจัดทำสื่อประชาสัมพันธ์ในรูปแบบต่างๆ

ที่มา : http://www.thaigov.go.th/news/contents/details/2775
