รัฐบาลไทย-ข่าวทำเนียบรัฐบาล-รองปลัดกระทรวงดิจิทัลฯ ตรวจเยี่ยมจิตอาสาที่ปฏิบัติงานอำนวยความสะดวกแก่ประชาชนที่เดินทางมาถวายสักการะพระบรมศพฯ

วันพฤหัสบดีที่ 31 สิงหาคม 2560
รองปลัดกระทรวงดิจิทัลฯ ตรวจเยี่ยมจิตอาสาที่ปฏิบัติงานอำนวยความสะดวกแก่ประชาชนที่เดินทางมาถวายสักการะพระบรมศพฯ
รองปลัดกระทรวงดิจิทัลฯ
นางสาวรัจนา เนตรแสงทิพย์ รองปลัดกระทรวงดิจิทัลเพื่อเศรษฐกิจและสังคม (ดีอี) ตรวจเยี่ยมการปฏิบัติงานของข้าราชการ พนักงานราชการ และเจ้าหน้าที่หน่วยงานในสังกัดกระทรวงดิจิทัลฯ ที่ร่วมปฏิบัติงานจิตอาสาตามจุดต่างๆ อาทิ จุดแจกจ่ายน้ำดื่ม และร่ม บริเวณประตูทางเข้าด้านโรงแรมรัตนโกสินทร์ จุดประกอบอาหารของครัวต่างๆ และจุดทำขนม ในบริเวณโรงทานเพื่ออำนวยความสะดวกให้กับประชาชนที่เดินทางมาถวายสักการะพระบรมศพ และสำนึกในพระมหากรุณาธิคุณของพระบาทสมเด็จพระปรมินทรมหาภูมิพลอดุลยเดช โดยกระทรวงดิจิทัลฯ ร่วมกิจกรรมจิตอาสาครังนี้ ระหว่างวันที่ 22 – 31 สิงหาคม 2560 เมื่อวันที่ 29 สิงหาคม 2560 รวมเป็นจำนวน 10 วัน ณ มณฑลพิธีท้องสนามหลวง ถนนราชดำเนิน กรุงเทพฯ
**********************

ที่มา : http://www.thaigov.go.th/news/contents/details/6335
