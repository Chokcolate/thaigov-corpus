รัฐบาลไทย-ข่าวทำเนียบรัฐบาล-รมว.สธ.กำชับสถานบริการใน 14 จังหวัดภาคใต้เสี่ยงน้ำท่วมจากฝนตกหนัก พร้อมให้บริการประชาชน

วันศุกร์ที่ 3 พฤศจิกายน 2560
รมว.สธ.กำชับสถานบริการใน 14 จังหวัดภาคใต้เสี่ยงน้ำท่วมจากฝนตกหนัก พร้อมให้บริการประชาชน
รัฐมนตรีว่าการกระทรวงสาธารณสุข กำชับสำนักงานสาธารณสุขจังหวัด และสถานบริการสาธารณสุขใน 14 จังหวัดภาคใต้ที่อาจเกิดน้ำท่วม น้ำป่าไหลหลากจากฝนตกหนัก เตรียมพร้อมแผนรับมือน้ำท่วม พร้อมให้บริการประชาชน โดยเฉพาะผู้ป่วยที่ต้องการดูแลเป็นพิเศษ ขณะนี้ยังไม่มีร
รมว.สธ.กำชับสถานบริการใน 14 จังหวัดภาคใต้เสี่ยงน้ำท่วมจากฝนตกหนัก พร้อมให้บริการประชาชน
รัฐมนตรีว่าการกระทรวงสาธารณสุข กำชับสำนักงานสาธารณสุขจังหวัด และสถานบริการสาธารณสุขใน 14 จังหวัดภาคใต้ที่อาจเกิดน้ำท่วม น้ำป่าไหลหลากจากฝนตกหนัก เตรียมพร้อมแผนรับมือน้ำท่วม พร้อมให้บริการประชาชน โดยเฉพาะผู้ป่วยที่ต้องการดูแลเป็นพิเศษ ขณะนี้ยังไม่มีรายงานสถานบริการสาธารณสุขถูกน้ำท่วม
วันนี้ (3 พฤศจิกายน 2560) ที่กระทรวงสาธารณสุข จ.นนทบุรี ศาสตราจารย์คลินิค เกียรติคุณ นายแพทย์ปิยะสกล สกลสัตยาทร รัฐมนตรีว่าการกระทรวงสาธารณสุข ให้สัมภาษณ์ตามที่กรมอุตุวิทยาได้ประกาศเตือนจะมีฝนตกหนักใน 14 จังหวัดภาคใต้ อาจทำให้เกิดน้ำป่าไหลหลาก น้ำท่วมบ้านเรือนประชาชนในช่วงสัปดาห์นี้ได้ กระทรวงสาธารณสุข ได้ให้สำนักงานสาธารณสุขจังหวัด และโรงพยาบาลทุกแห่ง เฝ้าระวังติดตามสถานการณ์อย่างใกล้ชิด โดยเฉพาะโรงพยาบาลที่อยู่ในพื้นที่น้ำท่วมซ้ำซาก เช่น โรงพยาบาลบางสะพาน จ.ประจวบคีรีขันธ์ โรงพยาบาลหลังสวน จ.ชุมพร และโรงพยาบาลมหาราช โรงพยาบาลชะอวด จ.นครศรีธรรมราชในวันนี้ได้รับรายงานว่า ยังไม่มีน้ำท่วมสถานบริการ และทุกแห่งมีการเตรียมความพร้อมป้องกันน้ำท่วมสถานบริการ และแผนการจัดบริการประชาชนกรณีไม่สามารถเปิดบริการได้ และแผนการเคลื่อนย้ายผู้ป่วย โดยจ.นครศรีธรรมราช ได้เปิดศูนย์ปฏิบัติการด้านการแพทย์และสาธารณสุขที่สำนักงานจังหวัดแล้วทั้งนี้ ได้กำชับให้สำรวจผู้ป่วยที่ต้องการดูแลเป็นพิเศษ และไม่สามารถเดินทางมาสถานบริการได้ เช่น ผู้พิการ ผู้สูงอายุ ผู้ป่วยติดบ้านติดเตียง และจัดหน่วยแพทย์เคลื่อนที่ออกให้บริการ ให้ผู้ป่วยได้รับการดูแลอย่างต่อเนื่อง
ศาสตราจารย์คลินิค เกียรติคุณ นายแพทย์ปิยะสกลกล่าวต่อว่า สำหรับสถานการณ์น้ำท่วมที่ผ่านมา ตั้งแต่วันที่ 5 กรกฎาคมจนถึงวันที่ 3 พฤศจิกายน 2560 ยังคงมีสถานการณ์อยู่ใน  15 จังหวัด คือ  พิจิตร นครสวรรค์ ชัยนาท สิงห์บุรี อ่างทอง พระนครศรีอยุธยา ลพบุรี ขอนแก่น กาฬสินธุ์หนองบัวล้าภู มหาสารคาม ร้อยเอ็ด สุโขทัย ปทุมธานี สุพรรณบุรี มีโรงพยาบาลส่งเสริมสุขภาพตำบลที่ได้รับผลกระทบและย้ายจุดให้บริการ 13 แห่ง อยู่ในจังหวัดพระนครศรีอยุธยา 5 แห่ง และสิงห์บุรี 8 แห่ง  ทีมแพทย์ออกหน่วยแพทย์เคลื่อนที่ 119 ทีม ผู้รับบริการ รวม 8,906 ราย ออกเยี่ยมบ้าน 831 ราย ส่งต่อรักษาในโรงพยาบาล 14 ราย แจกยาชุดช่วยเหลือผู้ประสบภัย183,550 ชุด ยาทาน้ำกัดเท้า 43,400 หลอด ยาตำราหลวง 4,000 ชุด ยาทากันยุง 1,000 ชิ้นและยาสามัญประจำบ้าน 7,400 ชุด
***********************************  3 พฤศจิกายน 2560

ที่มา : http://www.thaigov.go.th/news/contents/details/7782
