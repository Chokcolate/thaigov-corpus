รัฐบาลไทย-ข่าวทำเนียบรัฐบาล-นักธุรกิจไทยและฮ่องกงสนใจการลงทุนในอีอีซี

วันศุกร์ที่ 19 พฤษภาคม 2560
นักธุรกิจไทยและฮ่องกงสนใจการลงทุนในอีอีซี
โครงการระเบียงเศรษฐกิจพิเศษภาคตะวันออก หรือ EEC กำลังอยู่ในความสนใจของนักลงทุนฮ่องกง ซึ่งจะทำให้ในอนาคต ไทยจะเป็นเสมือนศูนย์กลางในการเชื่อมโยงอาเซียน เข้ากับเส้นทางสายไหมทางเศรษฐกิจที่ประเทศจีนกำลังสร้างขึ้น
ต่อจากนี้ไป ขอเชิญรับฟังไทยคู่ฟ้า ครับ
นักธุรกิจฮ่องกงให้ความสนใจลงทุนในพื้นที่โครงการระเบียงเศรษฐกิจพิเศษภาคตะวันออก หรือ EEC ซึ่งจะเติบโตเป็นศูนย์กลางการค้าของไทยและอาเซียนที่เชื่อมโยงกับเส้นทางการค้าในยุทธศาสตร์ One Belt One Road ของจีน โดยเน้นความร่วมมือเพื่อพัฒนาการใช้ประโยชน์พื้นที่ เส้นทางคมนาคม การลงทุนใน 10 อุตสาหกรรมเป้าหมาย และระบบขนส่งสาธารณะ รวมถึงผลักดันให้จัดตั้งสำนักงานเศรษฐกิจและการค้าฮ่องกงในไทยเพื่อขยายโอกาสและความร่วมมือกับ SMEs ไทย เช่น การถ่ายทอดองค์ความรู้และเทคโนโลยีที่ฮ่องกงมีความเชี่ยวชาญแก่ SMEs ไทย โดยปัจจุบันไทยเป็นเป้าหมายการลงทุนอันดับ 1 ของฮ่องกงในภูมิภาคอาเซียน ทั้งนี้ รัฐบาลพร้อมเชื่อมโยงความร่วมมือระหว่างประเทศเพื่อให้ทุกฝ่ายเติบโตไปด้วยกัน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/3858
