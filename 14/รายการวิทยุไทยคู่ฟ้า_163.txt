รัฐบาลไทย-ข่าวทำเนียบรัฐบาล-รัฐบาลแก้ไขปัญหาคนไร้ที่พึ่งและคนขอทานอย่างต่อเนื่อง

วันศุกร์ที่ 5 มกราคม 2561
รัฐบาลแก้ไขปัญหาคนไร้ที่พึ่งและคนขอทานอย่างต่อเนื่อง
เพื่อให้คนไร้ที่พึ่งได้รับโอกาสที่จะกลับมายืนหยัดด้วยตนเอง และดำรงชีวิตอยู่ในสังคมอย่างมีความสุขได้อีกครั้ง
ต่อจากนี้ไป ขอเชิญรับฟังไทยคู่ฟ้า ครับ
รัฐบาลแก้ไขปัญหาคนไร้ที่พึ่งและคนขอทาน เพื่อลดความเหลื่อมล้ำและสร้างโอกาสการเข้าถึงบริการของรัฐด้วยการส่งเสริมให้มีที่อยู่อาศัยเป็นหลักแหล่งภายใต้โครงการบ้านมิตรไมตรี พร้อมทั้งจัดบริการสวัสดิการสังคมเบื้องต้น เช่น ให้คำปรึกษาด้านสุขภาพ พัฒนาอาชีพและรายได้ เป็นต้น โดยล่าสุดได้เปิดให้บริการบ้านมิตรไมตรีเพิ่มเติมใน กทม. ในเขตสายไหม ห้วยขวาง อ่อนนุช และธนบุรี รวมการให้บริการตั้งแต่เดือนตุลาคม 2559 จนถึงปัจจุบัน มียอดผู้ใช้บริการสะสม 3,300 คน ทั้งนี้ รัฐบาลมุ่งมั่นพัฒนาคุณภาพชีวิตคนไร้ที่พึ่งและคนขอทานให้ได้รับความคุ้มครองและช่วยเหลืออย่างถูกต้อง รวมทั้งใช้ชีวิตร่วมกับผู้อื่นในสังคมได้อย่างปกติสุข โดยหากประชาชนพบผู้ด้อยโอกาสทางสังคมสามารถแจ้งข้อมูลได้ที่ศูนย์ช่วยเหลือสังคม สายด่วน 1300 ตลอด 24 ชั่วโมง
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/9191
