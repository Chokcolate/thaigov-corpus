รัฐบาลไทย-ข่าวทำเนียบรัฐบาล-ทส.ร่วมบริจาคเงินช่วยเหลือผู้ประสบอุทกภัยภาคเหนือและภาคตะวันออกเฉียงเหนือ

วันศุกร์ที่ 4 สิงหาคม 2560
ทส.ร่วมบริจาคเงินช่วยเหลือผู้ประสบอุทกภัยภาคเหนือและภาคตะวันออกเฉียงเหนือ
กระทรวงทรัพยากรธรรมชาติและสิ่งแวดล้อม นำโดย พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม มอบเงิน จำนวน 1,299,999 บาท เพื่อช่วยเหลือผู้ประสบอุทกภัยในภาคเหนือ และภาคตะวันออกเฉียงเหนือ ณ ตึกสันติไมตรี ทำเนียบรัฐบาล
วันนี้ (4 ส.ค.60) กระทรวงทรัพยากรธรรมชาติและสิ่งแวดล้อม นำโดย พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม มอบเงิน จำนวน 1,299,999 บาท เพื่อช่วยเหลือผู้ประสบอุทกภัยในภาคเหนือและภาคตะวันออกเฉียงเหนือ โดยในโอกาสนี้ พลเอก ประยุทธ์ จันทร์โอชา นายกรัฐมนตรี ให้เกียรติรับมอบเงินบริจาค ในงาน “ประชารัฐร่วมใจ ใต้ร่มพระบารมี” ณ ตึกสันติไมตรี ทำเนียบรัฐบาล
สืบเนื่องจากรัฐบาลจัดงาน “ประชารัฐร่วมใจ ใต้ร่มพระบารมี” เพื่อรับบริจาคเงินช่วยเหลือผู้ประสบอุทกภัยในภาคเหนือและภาคตะวันออกเฉียงเหนือ เพื่อเป็นกำลังใจและช่วยเหลือพี่น้องชาวไทยที่กำลังประสบอุทกภัย
ทั้งนี้ ขอเชิญชวนประชาชนทุกภาคส่วน ร่วมบริจาคเงินสบทบเข้า “กองทุนเงินช่วยเหลือผู้ประสบสาธารณภัย สำนักนายกรัฐมนตรี” ผ่านบัญชีธนาคารกรุงไทย จำกัด (มหาชน) สาขาทำเนียบรัฐบาล เลขที่บัญชี 067 - 0 - 06895 - 0 เพื่อรัฐบาลจะได้นำเงินบริจาคไปช่วยเหลือประชาชนที่ได้ผลกระทบและความเดือดร้อนจากสถานการณ์น้ำท่วมโดยเร่งด่วนต่อไป
ที่มาภาพประกอบข่าว : กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/5736
