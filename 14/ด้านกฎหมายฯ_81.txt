รัฐบาลไทย-ข่าวทำเนียบรัฐบาล-รมว.ยธ. เน้นย้ำการช่วยเหลือประชาชนให้ได้รับความเป็นธรรมในกระบวนการยุติธรรม

วันพฤหัสบดีที่ 25 พฤษภาคม 2560
รมว.ยธ. เน้นย้ำการช่วยเหลือประชาชนให้ได้รับความเป็นธรรมในกระบวนการยุติธรรม
การประชุมผู้บริหารกระทรวงยุติธรรมด้วยระบบการประชุมทางไกลผ่านจอภาพ (Video Conference System) กับหน่วยงานในภูมิภาค ครั้งที่ ๕/๒๕๖๐
เมื่อวันพุธที่ ๒๔ พฤษภาคม ๒๕๖๐ เวลา ๑๓.๐๐ น.
ณ ห้องประชุมกระทรวงยุติธรรม ๑ ชั้น ๙ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม
เป็นประธานการประชุมผู้บริหารกระทรวงยุติธรรมด้วยระบบการประชุมทางไกลผ่านจอภาพ
(Video Conference System) กับหน่วยงานในภูมิภาค ครั้งที่ ๕/๒๕๖๐
โดยรัฐมนตรีว่าการกระทรวงยุติธรรม ได้ติดตามการดำเนินงานพร้อมเน้นย้ำให้ส่วนราชการ
ดำเนินการในด้านต่าง ๆ ดังนี้
๑.พิจารณาแนวทางการเพิ่มประสิทธิภาพการทำงาน
เพื่อให้ความช่วยเหลือแก่ประชาชนที่ไม่ได้รับความเป็นธรรม
๒. กำหนดแนวทางและวางแผนการทำงานร่วมกันเพื่อติดตามความคืบหน้าการดำเนินงานในคดีสำคัญ
โดยในระดับพื้นที่ขอให้ทุกส่วนราชการ และสำนักงานยุติธรรมจังหวัด
สนับสนุนการปฏิบัติงานดังกล่าวอย่างเต็มที่
๓.สร้างช่องทางการให้ความช่วยเหลือแก่ประชาชนกรณีรับเรื่องราวร้องทุกข์ ร้องเรียนและให้คำปรึกษา
ทางด้านกฎหมาย ตลอดจนสร้างความรับรู้ความเข้าใจแก่ประชาชน
กรณีที่ไม่ได้รับความเป็นธรรมด้านการสอบสวนทั้งในส่วนของผู้เสียหาย และผู้ต้องหา
๔.ขอให้ทุกส่วนราชการขับเคลื่อนความยุติธรรมไปสู่ประชาชน โดยอาศัยความร่วมมือจากอาสาสมัคร
และเครือข่ายยุติธรรมชุมชน เพื่อเป็นสื่อกลางเผยแพร่ความรู้และบริการด้านกฎหมายแก่ประชาชนต่อไป
๕.เร่งรัดหาข้อยุติโดยเร็วกรณีผลกระทบจากการไม่มีเงินดอกเบี้ย
อันเกิดจากเงินกลางของส่วนราชการ สำหรับการสนับสนุนการจ้างลูกจ้างชั่วคราว
และพนักงานจ้างเหมาบริการ

ที่มา : http://www.thaigov.go.th/news/contents/details/4022
