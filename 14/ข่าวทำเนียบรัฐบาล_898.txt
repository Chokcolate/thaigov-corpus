รัฐบาลไทย-ข่าวทำเนียบรัฐบาล-รอง นรม. พล.อ.อ ประจินฯ ประธานโครงการครอบครัวพอเพียงสู่สถานศึกษาและชุมชน เป็นประธานพิธีเปิดกิจกรรม “ การส่งเสริมศักยภาพแก่นักเรียนแกนนำจิตอาสา ”

วันอังคารที่ 3 ตุลาคม 2560
รอง นรม. พล.อ.อ ประจินฯ ประธานโครงการครอบครัวพอเพียงสู่สถานศึกษาและชุมชน เป็นประธานพิธีเปิดกิจกรรม “ การส่งเสริมศักยภาพแก่นักเรียนแกนนำจิตอาสา ”
รอง นรม. พล.อ.อ ประจิน ประธานโครงการครอบครัวพอเพียงสู่สถานศึกษาและชุมชน เป็นประธานพิธีเปิดกิจกรรม “ การส่งเสริมศักยภาพแก่นักเรียนแกนนาจิตอาสา ” Leader Camp เพื่อสืบสานพระราชปณิธานหลักปรัชญาเศรษฐกิจพอเพียงสู่การพัฒนาที่ยั่งยืน
เมื่อวันจันทร์ ที่ 2 ตุลาคม 2560 เวลา 10.00 น. ที่ โรงเรียนบดินทรเดชา (สิงห์ สิงหเสนี) 2 พลอากาศเอก มณฑล  สัชฌุกร โฆษกประจำรองนายกรัฐมนตรี (พลอากาศเอก ประจิน  จั่นตอง) เปิดเผยว่า พลอากาศเอก ประจิน จั่นตอง รองนายกรัฐมนตรี ประธานโครงการครอบครัวพอเพียงสู่สถานศึกษาและชุมชน เป็นประธานพิธีเปิดกิจกรรม “ การส่งเสริมศักยภาพแก่นักเรียนแกนนำจิตอาสา ” Leader Camp เพื่อสืบสานพระราชปณิธานหลักปรัชญาของเศรษฐกิจพอเพียงสู่การพัฒนาที่ยั่งยืน ซึ่งเป็นกิจกรรมค่ายส่งเสริมศักยภำพควำมเป็นผู้นำและผู้ตำมที่ดี เพื่อเปิดพื้นที่การเรียนรู้ให้กับ โดยมีนักเรียนที่เข้าร่วมโครงการ จำนวนทั้งสิ้น 500 คน และ ครู 55 คน จาก 55 โรงเรียนทั่วประเทศมีระยะเวลาการอบรม 3 วัน ตั้งแต่วันที่ 2 – 4 ตุลาคม 2560
โดยมีเครือข่ายแกนนำจิตอาสามากที่สุดในประเทศไทยครอบคลุมทั้ง 76 จังหวัดและในเขตกรุงเทพมหานคร และมีศูนย์ครอบครัวพอเพียงรวม 123 แห่งทั่วประเทศศูนย์ครอบครัวพอเพียง หมายถึง ศูนย์รวมคนดี คนที่มีศรัทธาความดีในตนเอง มีความเชื่อมั่นในคำสอนของพ่อ 5 คา 5 ข้อที่พ่อสอนและมีปรารถนาที่จะทาประโยชน์เพื่อความสุขของผู้อื่นโดยไม่หวังสิ่งตอบแทน
รองนายกรัฐมนตรี กล่าวเพิ่มเติมว่า ครัวครัวพอเพียง คือครอบครัวของคนดี ที่มีความเชื่อมั่นในความดี มีจิตอาสาทำประโยชน์ต่อผู้อื่นโดยไม่หวังสิ่งตอบแทน และเชื่อมั่นในศาสตร์พระราชา จนสามารถพึ่งพาตนเองได้ ซึ่งมูลนิธิครอบครัวพอเพียงนั้น มีการปลูกฝังให้นักเรียนมีความคิดดี และพัฒนานักเรียนให้มีใจรักในการทำกิจกรรมจิตอาสา ซึ่งจะก่อให้เกิดประโยชน์ต่อตนเอง ครอบครัว และสังคมสืบไปและภายหลังพิธีเปิดงานฯ  รองนายกรัฐมนตรี ได้เดินเยี่ยมชมนิทรรศการจากครอบครัวพอเพียงของโรงเรียนต่างๆ จากทั่วประเทศ
..................................................................................................
กลุ่มประชาสัมพันธ์และเผยแพร่ สำนักโฆษก
ข้อมูลโดย พลอากาศเอก มณฑล  สัชฌุกร
โฆษกประจำรองนายกรัฐมนตรี (พลอากาศเอก ประจิน  จั่นตอง)

ที่มา : http://www.thaigov.go.th/news/contents/details/7153
