รัฐบาลไทย-ข่าวทำเนียบรัฐบาล-รัฐบาลเดินหน้าแก้ไขปัญหายางพาราอย่างเต็มที่

วันศุกร์ที่ 7 กรกฎาคม 2560
รัฐบาลเดินหน้าแก้ไขปัญหายางพาราอย่างเต็มที่
ยางพารา เป็นหนึ่งในพืชเศรษฐกิจของไทยที่รัฐบาลให้ความสำคัญ
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบ 4 มาตรการเพื่อแก้ไขปัญหาราคายาง ได้แก่ 1.ขยายเวลาโครงการสนับสนุนสินเชื่อเป็นเงินทุนหมุนเวียนแก่สถาบันเกษตรกร วงเงิน 10,000 ล้านบาท ออกไปจนถึงวันที่ 31 มี.ค. 63 2.สร้างความเข้มแข็งให้แก่เกษตรกรชาวสวนยางเพิ่มเติม จำนวน 11,460 ครัวเรือน 3.ขยายเวลาชำระคืนเงินกู้โครงการพัฒนาศักยภาพสถาบันเกษตรเพื่อรักษาเสถียรภาพราคายาง และโครงการสร้างมูลภัณฑ์กันชนรักษาเสถียรภาพราคายางออกไปจนถึงวันที่ 31 พ.ค. 63 และ 4.โครงการสนับสนุนสินเชื่อเป็นเงินทุนหมุนเวียนแก่ผู้ประกอบกิจการยาง วงเงิน 10,000 ล้านบาท ระยะเวลา 2 ปี ทั้งนี้ รัฐบาลจะเร่งแก้ไขปัญหาราคายางไม่คงที่ซึ่งส่วนหนึ่งเกิดการจากซื้อขายในตลาดล่วงหน้า และเตรียมการรองรับการเปิดกรีดยางในฤดูกาลใหม่ต่อไป
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/5074
