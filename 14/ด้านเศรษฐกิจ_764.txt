รัฐบาลไทย-ข่าวทำเนียบรัฐบาล-รัฐมนตรีว่าการกระทรวงอุตสาหกรรม เป็นประธานเปิดงานสหกรุ๊ปแฟร์ ครั้งที่ 21

วันพฤหัสบดีที่ 29 มิถุนายน 2560
รัฐมนตรีว่าการกระทรวงอุตสาหกรรม เป็นประธานเปิดงานสหกรุ๊ปแฟร์ ครั้งที่ 21
รัฐมนตรีว่าการกระทรวงอุตสาหกรรม เป็นประธานเปิดงานสหกรุ๊ปแฟร์ ครั้งที่ 21
วันนี้ (29 มิถุนายน 2560) นายอุตตม สาวนายน รัฐมนตรีว่าการกระทรวงอุตสาหกรรม เป็นประธานเปิดงานสหกรุ๊ปแฟร์ ครั้งที่ 21 ภายใต้แนวคิด An Honest Digital World, BSC 20th Anniversary ซึ่งจัดขึ้นระหว่างวันที่ 29 มิถุนายน – 2 กรกฎาคม 2560 ณ ห้องบอลรูม ศูนย์การประชุมแห่งชาติสิริกิติ์ โดยมีวัตถุประสงค์เพื่อส่งเสริมการค้าการลงทุนสินค้าเครือสหพัฒน์ทั้งในและต่างประเทศ พร้อมทั้งแสดงถึงศักยภาพของเครือสหพัฒน์ในฐานะผู้นำในการผลิตและจำหน่ายสินค้าอุปโภคบริโภคครบวงจร ซึ่งสามารถสนองตอบความต้องการในการเลือกซื้อสินค้าของผู้บริโภคชาวไทยและผู้นำเข้าจากต่างประเทศได้อย่างครบถ้วน โดยมีคุณบุณยสิทธิ์ โชควัฒนา ประธานเครือสหพัฒน์ และคณะผู้บริหารในเครือสหพัฒน์ ให้การต้อนรับและร่วมพิธีเปิดงาน

ที่มา : http://www.thaigov.go.th/news/contents/details/4897
