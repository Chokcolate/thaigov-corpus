รัฐบาลไทย-ข่าวทำเนียบรัฐบาล-รัฐบาลให้ความสำคัญกับการบริหารงบประมาณภาครัฐ

วันศุกร์ที่ 7 กรกฎาคม 2560
รัฐบาลให้ความสำคัญกับการบริหารงบประมาณภาครัฐ
การปรับปรุงระบบบริหารการทำงานให้มีความทันสมัย ไม่ซ้ำซ้อน จะช่วยลดภาระค่าใช้จ่ายที่ใช้ในการทำงานลงได้ และยังช่วยเพิ่มประสิทธิภาพในการใช้จ่ายงบประมาณรัฐได้อย่างคุ้มค่ามากขึ้น
ต่อจากนี้ไป ขอเชิญรับฟังไทยคู่ฟ้า ครับ
รัฐบาลให้ความสำคัญกับการบริหารและจัดสรรงบประมาณประจำปี โดยยกเลิกโครงการที่ล้าสมัย มีความซ้ำซ้อนกันระหว่างหน่วยงาน หรือไม่ตรงความต้องการของประเทศ และวางแผนเงิน คน และงาน ให้สอดคล้องกัน เพื่อให้แต่ละหน่วยงานทำงานประสานกันข้ามหน่วยงานได้ง่าย รวมทั้งยังสร้างกลไกเพื่อป้องกันการทุจริตในโครงการต่าง ๆ และส่งเสริมให้ใช้งบประมาณอย่างคุ้มค่า เช่น การตั้งคณะกรรมการคุณธรรม การลงนามในสัญญาคุณธรรม การปรับปรุงพ.ร.บ.จัดซื้อจัดจ้าง การจัดตั้งศาลอาญาคดีทุจริตและประพฤติมิชอบ เป็นต้น โดยมุ่งหวังให้การใช้จ่ายงบประมาณแผ่นดินเป็นไปอย่างมีประสิทธิภาพ สนับสนุนการขับเคลื่อนประเทศตามยุทธศาสตร์ชาติ การปฏิรูป และการสร้างความสามัคคีปรองดองให้เกิดผลสำเร็จเป็นรูปธรรม
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/5070
