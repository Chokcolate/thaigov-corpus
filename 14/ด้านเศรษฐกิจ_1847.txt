รัฐบาลไทย-ข่าวทำเนียบรัฐบาล-ธ.ก.ส.ร่วมงาน Thailand Smart Money  กรุงเทพฯ ครั้งที่ 8

วันศุกร์ที่ 15 ธันวาคม 2560
ธ.ก.ส.ร่วมงาน Thailand Smart Money  กรุงเทพฯ ครั้งที่ 8
ธ.ก.ส.นำผลิตภัณฑ์เงินฝากและสินเชื่อเข้าร่วมงาน Thailand Smart Money ครั้งที่ 8  พร้อมโชว์นวัตกรรมรูปแบบสาขาในอนาคต “Smart Office and Branch Outlet” ณ Sky Hall  ชั้น 3 ศูนย์การค้า เซ็นทรัล พลาซา ลาดพร้าว กรุงเทพฯ ระหว่างวันที่ 15-17 ธันวาคม 2560
ธ.ก.ส.นำผลิตภัณฑ์เงินฝากและสินเชื่อเข้าร่วมงาน Thailand Smart Money ครั้งที่ 8  พร้อมโชว์นวัตกรรมรูปแบบสาขาในอนาคต “Smart Office and Branch Outlet” เพื่อตอบโจทย์การให้บริการและความต้องการของลูกค้า ณ Sky Hall  ชั้น 3 ศูนย์การค้า เซ็นทรัล พลาซา ลาดพร้าว กรุงเทพฯ ระหว่างวันที่ 15-17 ธันวาคม 2560
นายสมศักดิ์  กังธีระวัฒน์ รองผู้จัดการธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า ธ.ก.ส.นำนวัตกรรม โดยจำลองรูปแบบสาขาในอนาคต “Smart Office and Branch Outlet” เชื่อมโยงพัฒนาขีดความสามารถของเกษตรกร ตลอดจนสนับสนุนสินเชื่อเพื่อเสริมสภาพคล่องและเพิ่มประสิทธิภาพทางการตลาดให้กับธุรกิจภาคการเกษตร  ที่บูธ ธ.ก.ส. ในงาน Thailand Smart  Money ครั้งที่ 8  ซึ่งจัดขึ้นระหว่างวันที่ 15-17 ธันวาคม  2560 ณ ศูนย์การค้า เซ็นทรัล พลาซา ลาดพร้าว กรุงเทพฯ
ภายในงานจะมีการให้บริการปรึกษาสินเชื่อเพื่อยกระดับคุณภาพชีวิตและสร้างความยั่งยืนให้แก่ผู้ประกอบการภาคเกษตรไทย ด้วยโครงการสินเชื่อ 1 ตำบล 1 SME เกษตร  (SMAEs)  โดยคิดอัตราดอกเบี้ยพิเศษ ปีที่ 1-7  ร้อยละ 4 ต่อปี   สินเชื่อเพื่อสวัสดิการพนักงาน/ลูกจ้าง SMAEs วงเงินกู้สูงสุด 200,000 บาทต่อราย ผ่อนชำระรายเดือน นานสูงสุด 5 ปี โดยคิดอัตราดอกเบี้ยร้อยละ 9 ต่อปี ตามมาด้วยแคมเปญพิเศษ สินเชื่อระยะสั้นประเภทตั๋วสัญญาใช้เงิน หรือ P/N  เพื่อ SMEs ธุรกิจเกษตรเขตเมืองเศรษฐกิจ ที่ให้เงื่อนไขสุดผ่อนปรน
นอกจากนี้ ยังมีผลิตภัณฑ์อื่น ๆ ที่น่าสนใจได้แก่  เงินฝากสงเคราะห์ชีวิต เพิ่มรัก 2  12/10 สามารถลดหย่อนภาษีได้ ส่งฝาก 10 ปี คุ้มครองนานถึง 12 ปี มีเงินชดเชยรายได้กรณีนอนโรงพยาบาลสูงสุดถึงวันละ 1,000 บาท เงินฝากดอกเบี้ยสุขใจ 17 เปิดบัญชีและฝากเงินเพิ่มขั้นต่ำ50,000 บาท สูงสุดไม่เกิน 20 ล้านบาทต่อราย อัตราดอกเบี้ยเป็นแบบขั้นบันได  รับดอกเบี้ยสูงสุดร้อยละ 2 ต่อปี  เงินฝากกระแสรายวันพลัส เงินฝากกระแสรายวันที่มีดอกเบี้ย
เงินฝากประจำปลอดภาษี 24 เดือน อัตราดอกเบี้ยร้อยละ 2.50 ต่อปี  เงินฝากออมทรัพย์พิเศษ เปิดบัญชีขั้นต่ำ 10,000 บาท  อัตราดอกเบี้ยร้อยละ 1.10 ต่อปี   เงินฝากออมทรัพย์ทวีโชค “เพิ่มโชค เพิ่มสุข กับทวีโชคปี 4” สลากออมทรัพย์ ธ.ก.ส.ชุด เกษตรมั่งคั่ง กองทุนการออมแห่งชาติ (กอช.) บริการทำบัตร ATM และรับชำระค่าบริการต่างๆ
พิเศษสุด ๆ กับ เงินฝากบัญชีคู่ออม เปิดบัญชีใหม่ หรือ ฝากเพิ่มบัญชีเงินฝากออมทรัพย์ หรือ ออมทรัพย์ทวีโชค ตั้งแต่ 50,000 บาท พร้อมลงทะเบียน ธ.ก.ส. A-Mobile และสมัคร ธ.ก.ส.พร้อมเพย์ รับฟรี “คู่หูกระปุกน้องทุย” 1  ท่านต่อ 1  ชุด (จำนวนจำกัดวันละ 100  ชุดเท่านั้น )  และผู้ทำธุรกรรมการเงิน   ณ บูธ ธ.ก.ส.  ยังได้รับสิทธิ์ร่วมลุ้น โทรศัพท์มือถือ Samsung Galaxy S8  พร้อมของสมนาคุณ มูลค่ากว่า 29,000 บาท จำนวน  1  รางวัล เฉพาะในงาน Thailand Smart Money ครั้งที่ 8  เท่านั้น

ที่มา : http://www.thaigov.go.th/news/contents/details/8793
