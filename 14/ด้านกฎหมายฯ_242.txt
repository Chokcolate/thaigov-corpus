รัฐบาลไทย-ข่าวทำเนียบรัฐบาล-ยธ.พิจารณาให้ความช่วยเหลือประชาชนตาม พ.ร.บ.กองทุนยุติธรรม

วันอังคารที่ 26 กันยายน 2560
ยธ.พิจารณาให้ความช่วยเหลือประชาชนตาม พ.ร.บ.กองทุนยุติธรรม
นายธวัชชัย ไทยเขียว รองปลัดกระทรวงยุติธรรม
เป็นประธานการประชุมคณะอนุกรรมการให้ความช่วยเหลือกรุงเทพมหานคร
และที่เกินอำนาจของคณะอนุกรรมการให้ความช่วยเหลือประจำจังหวัด ครั้งที่ ๙/๒๕๖๐
เมื่อวันอังคารที่ ๒๖ กันยายน ๒๕๖๐ เวลา ๐๙.๓๐ น.
ณ ห้องประชุมสำนักงานกองทุนยุติธรรม อาคารซอฟต์แวร์ปาร์ค ชั้น ๒๒
ถนนแจ้งวัฒนะ ตำบลคลองเกลือ จังหวัดนนทบุรี
นายธวัชชัย ไทยเขียว รองปลัดกระทรวงยุติธรรม
เป็นประธานการประชุมคณะอนุกรรมการให้ความช่วยเหลือกรุงเทพมหานคร
และที่เกินอำนาจของคณะอนุกรรมการให้ความช่วยเหลือประจำจังหวัด ครั้งที่ ๙/๒๕๖๐
เพื่อพิจารณาคำขอรับความช่วยเหลือเสนอคณะอนุกรรมการให้ความช่วยเหลือกรุงเทพมหานครฯ ประจำเดือนสิงหาคม ๒๕๖๐ จำนวน ๒๐ ราย ประกอบด้วย
๑. คำขอรับความช่วยเหลือขอทบทวนผลการพิจารณาของคณะอนุกรรมการให้ความช่วยเหลือกรุงเทพมหานครฯ รวมจำนวน ๖ ราย ๑๑ เรื่อง
โดยผลการพิจารณา เสนออนุมัติ ๑ ราย ๒ เรื่อง เสนอไม่อนุมัติ ๕ ราย ๙ เรื่อง
๒. คำขอรับความช่วยเหลือในการดำเนินคดี จำนวน ๑๓ ราย ๒๕ เรื่อง โดยผลการพิจารณา
เสนออนุมัติ ๓ ราย ๖ เรื่อง  เสนอไม่อนุมัติ ๔ ราย ๗ เรื่อง เสนอยุติ ๖ ราย ๑๒ เรื่อง
๓. คำขอรับความช่วยเหลือการขอปล่อยช่วยคราวผู้ต้องหาหรือจำเลย จำนวน ๗ ราย ๗ เรื่อง
โดยผลการพิจารณา เสนอยุติ ๗ ราย ๗ เรื่อง
ทั้งนี้ ให้เป็นไปตามหลักเกณฑ์ของพระราชบัญญัติกองทุนยุติธรรม พ.ศ.๒๕๕๘ และระเบียบคณะกรรมการ
กองทุนยุติธรรม ว่าด้วยหลักเกณฑ์ วิธีการ และเงื่อนไขในการช่วยเหลือประชาชนในการดำเนินคดี พ.ศ.๒๕๕๙ รวมทั้งระเบียบคณะกรรมการกองทุนยุติธรรมว่าด้วยหลักเกณฑ์ วิธีการ และเงื่อนไขในการขอปล่อยชั่วคราวผู้ต้องหาหรือจำเลย พ.ศ.๒๕๕๙
ในส่วนของผลการให้ความช่วยเหลือจากสำนักงานกองทุนยุติธรรมในช่วง ๑๑ เดือน
(ช่วงเดือนตุลาคม ๒๕๕๙ - สิงหาคม ๒๕๖๐) รับคำขอรวม ๘๘๕ ราย มีผลการพิจารณาแล้ว ๘๑๔ ราย อนุมัติ ๒๑๗ ราย คิดเป็น ๒๖.๖๖% ไม่อนุมัติ ๓๒๖ ราย คิดเป็น ๔๐.๐๕% ยุติเรื่อง ๒๗๑ ราย
คิดเป็น ๓๓.๒๙% อยู่ระหว่างดำเนินการ ๑๘๒ ราย รอเอกสารเพิ่มเติม ๙๗ ราย
และแสวงหาข้อเท็จจริง ๘๓ ราย

ที่มา : http://www.thaigov.go.th/news/contents/details/6980
