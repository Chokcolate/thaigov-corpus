รัฐบาลไทย-ข่าวทำเนียบรัฐบาล-รมต.นร. ออมสิน ชีวะพฤกษ์ กล่าวสุนทรพจน์ในพิธีเปิดวันวิสาขบูชาโลก ณ กรุงโคลัมโบ ศรีลังกา

วันพฤหัสบดีที่ 18 พฤษภาคม 2560
รมต.นร. ออมสิน ชีวะพฤกษ์ กล่าวสุนทรพจน์ในพิธีเปิดวันวิสาขบูชาโลก ณ กรุงโคลัมโบ ศรีลังกา
รมต.นร. ออมสิน ชีวะพฤกษ์ กล่าวสุนทรพจน์ในพิธีเปิดวันวิสาขบูชาโลก ณ กรุงโคลัมโบ ศรีลังกา
วันนี้ (12 พ.ค. 2560) เวลา 08.30 น. (เวลาในประเทศศรีลังกา) นายออมสิน ชีวะพฤกษ์ รัฐมนตรีประจำสำนักนายกรัฐมนตรี พร้อมคณะผู้แทนประเทศไทย ประกอบด้วยนายพงษ์ชัย นิรมิตศรีชัย ที่ปรึกษารัฐมนตรีประจำสำนักนายกรัฐมนตรี นางนาฎนภางค์ ดำรงค์สุนทรชัย อุปทูต ณ กรุงโคลัมโบ ผู้แทนจากสำนักเลขาธิการนายกรัฐมนตรี และผู้แทนจากสำนักงานพระพุทธศาสนาแห่งชาติ เข้าร่วมพิธีเปิดงานวันวิสาขบูชาโลก UNDV 2017 SRI LANKA ณ กรุงโคลัมโบ ศรีลังกา
โดยนาย Wijeyadasa Rajapakshe รัฐมนตรีว่าการกระทรวงยุติธรรมและพุทธศาสนาศรีลังกา กล่าวต้อนรับ จากนั้นหัวหน้าผู้แทนฝ่ายสงฆ์จากประเทศต่างๆ กล่าวสุนทรพจน์ สำหรับผู้แทนฝ่ายสงฆ์จากประเทศไทย มีพระราชวรมุนี อ่านพระโอวาทของสมเด็จพระอริยวงศาคตญาณ สมเด็จพระสังฆราช สกลมหาสังฆปริณายก ประทานให้เนื่องในวันวิสาขบูชา ประจำปี 2560
โอกาสนี้ นายออมสิน ชีวะพฤกษ์ รัฐมนตรีประจำสำนักนายกรัฐมนตรี กล่าวสุนทรพจน์ในงานวัน      วิสาขบูชาโลก ณ  Bandaranaike Memorial International Conference Hall (BMICH) กรุงโคลัมโบ สาธารณรัฐสังคมนิยมประชาธิปไตยศรีลังกา

ที่มา : http://www.thaigov.go.th/news/contents/details/3819
