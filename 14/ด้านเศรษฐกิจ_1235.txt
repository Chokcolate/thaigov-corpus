รัฐบาลไทย-ข่าวทำเนียบรัฐบาล-บสย. ลงพื้นที่ เชียงใหม่ กระตุ้น 18 ธนาคาร ปล่อยสินเชื่อ SMEs

วันศุกร์ที่ 8 กันยายน 2560
บสย. ลงพื้นที่ เชียงใหม่ กระตุ้น 18 ธนาคาร ปล่อยสินเชื่อ SMEs
กรรมการและผู้จัดการทั่วไป บรรษัทประกันสินเชื่ออุตสาหกรรมขนาดย่อม (บสย.) เป็นประธานเปิดงานประชุมสัมมนา ภายใต้โครงการ  “มาตรการกระตุ้นสินเชื่อ SMEs ผ่านกลไกการค้ำประกันของ บสย.” กระตุ้น 18 ธนาคารพันธมิตร
นายนิธิศ มนุญพร กรรมการและผู้จัดการทั่วไป บรรษัทประกันสินเชื่ออุตสาหกรรมขนาดย่อม (บสย.) เป็นประธานเปิดงานประชุมสัมมนา ภายใต้โครงการ  “มาตรการกระตุ้นสินเชื่อ SMEs ผ่านกลไกการค้ำประกันของ บสย.” กระตุ้น 18 ธนาคารพันธมิตร ปล่อยสินเชื่อและค้ำประกันสินเชื่อ วงเงิน 81,000 ล้านบาท หลังบรรลุข้อตกลงความร่วมมือ 3 ฝ่าย ระหว่างรัฐบาล -บสย.และธนาคาร ร่วมกันผลักดัน โครงการค้ำประกันสินเชื่อ SMEs ทวีทุน (PGS ระยะที่ 6) ปรับปรุงใหม่ ที่จังหวัดเชียงใหม่ โดยมี ดร.สิงห์ชัย บุณยโยธิน ผู้อำนวยการอาวุโส สำนักงานภาคเหนือ ธนาคารแห่งประเทศไทย ร่วมบรรยายพิเศษเรื่อง “บทบาท ธปท.ในการสนัยสนุนและช่วยเหลือ SMEs” โดยมีธนาคารพันธมิตรร่วมงานเกือบ 200 คน
สำหรับการลงพื้นที่จังหวัดเชียงใหม่ เป็นพื้นที่ที่มีผู้ประกอบการที่มีศักยภาพในเชิงเศรษฐกิจสูง ด้วยกำลังการผลิต การต่อยอดขยายกิจการ ระดับเงินทุนหมุนเวียน  รองรับการเติบโตของตลาดท่องเที่ยวและโรงแรม  ภาคบริการ ผลิตภัณฑ์พื้นเมือง ภาคการผลิตอาหารและเครื่องดื่ม และภาคการเกษตร  มั่นใจว่าโครงการค้ำประกันสินเชื่อ  SMEs ทวีทุน (PGS ระยะที่ 6) ปรับปรุงใหม่ จะเป็นกลไกสำคัญของการกระตุ้นเศรษฐกิจและสร้างมูลค่าทางเศรษฐกิจในจังหวัดเชียงใหม่ และภาพรวมของประเทศมากขึ้น พร้อมกันนี้ บสย.ได้เตรียมลงพื้นที่จัดกิจกรรมนี้ที่จังหวัดสงขลา ในวันที่ 22 กันยายน 2560 ต่อไป
บรรษัทประกันสินเชื่ออุตสาหกรรมขนาดย่อม
ศูนย์ลูกค้าสัมพันธ์ 0-2890-9999
ชนิญญา สันสมภาค        081-860-7477      chaninya@tcg.or.th     www.tcg.or.th
ศรัญยู ตันติเสรี         091-771-2885      saranyu@tcg.or.th       www.facebook.com/tcg.or.th
วิขุดา ก้องกีรติ        089-605-9870     wichuda@tcg.or.th

ที่มา : http://www.thaigov.go.th/news/contents/details/6545
