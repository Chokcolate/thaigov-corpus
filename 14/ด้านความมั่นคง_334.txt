รัฐบาลไทย-ข่าวทำเนียบรัฐบาล-กระทรวงกลาโหมเตรียมพร้อมในการสนับสนุนจัดงานพระราชพิธีถวายพระเพลิง พระบรมศพพระบาทสมเด็จพระเจ้าอยู่หัว ในรัชกาลที่ 9

วันพุธที่ 27 กันยายน 2560
กระทรวงกลาโหมเตรียมพร้อมในการสนับสนุนจัดงานพระราชพิธีถวายพระเพลิง พระบรมศพพระบาทสมเด็จพระเจ้าอยู่หัว ในรัชกาลที่ 9
กระทรวงกลาโหมเตรียมพร้อมในการสนับสนุนจัดงานพระราชพิธีถวายพระเพลิง พระบรมศพพระบาทสมเด็จพระเจ้าอยู่หัว ในรัชกาลที่ 9
26 ก.ย.60 พล.ต.คงชีพ ตันตระวาณิชย์ โฆษก กห. เปิดเผยว่า พล.อ.ประวิตร วงศ์สุวรรณ รอง นรม. และ รมว.กห. สั่งการให้ หน.นขต.กห.และผบ.เหล่าทัพ ให้ความสำคัญสูงสุด ในการถวายพระเกียรติและถวายความปลอดภัยในพระราชพิธีถวายพระเพลิงพระบรมศพ พระบาทสมเด็จพระเจ้าอยู่หัว ในรัชกาลที่ 9 เพื่อให้พระราชพิธีที่มีความสำคัญยิ่งนี้ เป็นไปด้วยความเรียบร้อยและสมพระเกียรติสูงสุด
​ขณะเดียวกัน ให้สนับสนุนการจัดตั้งศูนย์อำนวยการร่วมถวายความปลอดภัย รักษาความปลอดภัย และอำนวยการจราจร เพื่อดูแลความเรียบร้อยในภาพรวม  โดยให้ประสานเตรียมการและทำงานร่วมกับทุกส่วนราชการที่เกี่ยวข้องอย่างใกล้ชิด  พร้อมทั้งสนับสนุนการทำงานเป็นจิตอาสาเฉพาะกิจ งานพระราชพิธีถวายพระเพลิงบรมศพฯ ตลอดจนประชาสัมพันธ์ให้ประชาชน ได้รับทราบกำหนดการ และรายละเอียดเกี่ยวกับงานพระราชพิธีฯ โดยทั่วถึงผ่านสื่อต่างๆ ในสังกัด

ที่มา : http://www.thaigov.go.th/news/contents/details/6986
