รัฐบาลไทย-ข่าวทำเนียบรัฐบาล-รองปลัดกระทรวงยุติธรรม รับเรื่องตรวจสอบการปฏิบัติหน้าที่ของเจ้าหน้าที่สำนักงาน ป.ป.ท.

วันพุธที่ 10 มกราคม 2561
รองปลัดกระทรวงยุติธรรม รับเรื่องตรวจสอบการปฏิบัติหน้าที่ของเจ้าหน้าที่สำนักงาน ป.ป.ท.
นายธวัชชัย ไทยเขียว รองปลัดกระทรวงยุติธรรม รับเรื่องจากนายอัจฉริยะ เรืองรัตนพงศ์ ประธานชมรมช่วยเหลือเหยื่ออาชญากรรม
ในวันพุธที่ 10 มกราคม 2561 เวลา 11.30 น.
ณ บริเวณหน้าศูนย์บริการร่วมกระทรวงยุติธรรม ชั้น 2
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
นายธวัชชัย ไทยเขียว รองปลัดกระทรวงยุติธรรม
รับเรื่องจากนายอัจฉริยะ เรืองรัตนพงศ์ ประธานชมรมช่วยเหลือเหยื่ออาชญากรรม
กรณีขอให้ พลอากาศเอกประจิน จั่นตอง รัฐมนตรีว่าการกระทรวงยุติธรรม
ในฐานะประธานศูนย์อำนวยการต่อต้านการทุจริตแห่งชาติ (ศอตช.)
ตั้งคณะกรรมการสอบการปฏิบัติหน้าที่ของเจ้าหน้าที่สำนักงานคณะกรรมการป้องกันและปราบปรามการทุจริตในภาครัฐ (ป.ป.ท.)
เนื่องจากได้ยื่นเรื่องร้องเรียนแต่ยังไม่ทราบผลการดำเนินการในระยะเวลาที่สมควร
รองปลัดกระทรวงยุติธรรม กล่าวว่า จะนำเรื่องดังกล่าวเสนอรัฐมนตรีว่าการกระทรวงยุติธรรม
ทั้งนี้ การดำเนินการมี 2 แนวทาง
คือ 1. ยื่นเรื่องไปยังหน่วยงานต้นสังกัดเพื่อชี้แจงข้อเท็จจริงดังกล่าว
และ 2. นำเรียนประธาน ศอตช. เพื่อพิจารณาสั่งการตามที่เห็นสมควรต่อไป

ที่มา : http://www.thaigov.go.th/news/contents/details/9303
