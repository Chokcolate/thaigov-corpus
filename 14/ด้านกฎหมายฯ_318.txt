รัฐบาลไทย-ข่าวทำเนียบรัฐบาล-"ยุติธรรม" เตรียมพร้อมรองรับการจัดตั้งศาลชั้นต้นและแผนกคดีในศาลยุติธรรม

วันพฤหัสบดีที่ 16 พฤศจิกายน 2560
"ยุติธรรม" เตรียมพร้อมรองรับการจัดตั้งศาลชั้นต้นและแผนกคดีในศาลยุติธรรม
าสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะอนุกรรมการกำหนดยุทธศาสตร์และแผนงานในการเตรียมความพร้อม
และรองรับการจัดตั้งศาลชั้นต้นและแผนกคดีในศาลยุติธรรม ครั้งที่ ๑/๒๕๖๐
ในวันพุธที่ ๑๕ พฤศจิกายน ๒๕๖๐ เวลา ๑๕.๐๐ น.
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานการประชุมคณะอนุกรรมการกำหนดยุทธศาสตร์และแผนงานในการเตรียมความพร้อม
และรองรับการจัดตั้งศาลชั้นต้นและแผนกคดีในศาลยุติธรรม ครั้งที่ ๑/๒๕๖๐
โดยที่ประชุมได้รับทราบความคืบหน้าการจัดตั้งและเปิดทำการศาลยุติธรรม
และแผนกคดีในศาลยุติธรรม ในส่วนของการจัดตั้งศาลอาญาคดีทุจริตและประพฤติมิชอบภาค ๑ - ๙
รวมทั้งรับทราบความคืบหน้าแผนระดมเงินทุน
และแผนการก่อสร้างปรับปรุงอาคารบูรณาการกระทรวงยุติธรรม
ทั้งนี้ ที่ประชุมได้ร่วมกันพิจารณาผลการศึกษาหลักเกณฑ์การจัดตั้งกิ่งอำเภอ
และอำเภอของกระทรวงมหาดไทย ตลอดจนแนวทางที่เกี่ยวข้อง
เพื่อนำมาประกอบการพัฒนาหลักเกณฑ์การจัดตั้งหน่วยงานในกระบวนการยุติธรรม
ตามแผนการจัดตั้งศาลชั้นต้นและแผนกคดีในศาลยุติธรรม
ซึ่งที่ประชุมได้รับทราบผลการศึกษาหลักเกณฑ์ดังกล่าว พร้อมทั้งมีข้อสังเกตและข้อเสนอแนะเพิ่มเติมว่า
ผลการศึกษาหลักเกณฑ์ดังกล่าวไม่สามารถนำมาประยุกต์ใช้ในเชิงการปฏิบัติได้
ทั้งนี้ ขอให้เร่งจัดทำแผนปฏิบัติงานเพื่อเตรียมความพร้อม
และรองรับการจัดตั้งศาลชั้นต้นและแผนกคดีในศาลยุติธรรม
โดยให้มีความสอดคล้องกับแผนการจัดตั้งศาลของสำนักงานศาลยุติธรรม
อีกทั้งจะต้องมีความชัดเจนในรายละเอียดทั้งในด้านสถานที่ อัตรากำลัง งบประมาณและอื่นๆ ที่เกี่ยวข้องกับ
การเตรียมความพร้อมและรองรับการจัดตั้งศาลชั้นต้นและแผนกคดีในศาลยุติธรรม
เพื่อให้สามารถนำไปประยุกต์ใช้ในการปฏิบัติงานได้อย่างแท้จริง และจะได้นำเสนอแผนดังกล่าว
ต่อคณะกรรมการพัฒนาการบริหารงานยุติธรรมแห่งชาติต่อไป
นอกจากนี้ ได้มอบหมายให้สำนักงานกิจการยุติธรรม เป็นหน่วยงานหลัก
ในการหารือร่วมกับหน่วยงานในสังกัดกระทรวงยุติธรรมที่เกี่ยวข้อง
และสำนักงานคณะกรรมการข้าราชการพลเรือน เพื่อบูรณาการในภาพรวมของกระทรวงยุติธรรม
ในการพิจารณาความจำเป็นการขออัตรากำลังเพิ่มใหม่ เพื่อรองรับแผนการจัดตั้งศาลชั้นต้น
และแผนกคดีในศาลยุติธรรม ทั้งนี้ ขอให้ได้ข้อสรุปที่ชัดเจนภายในเดือนธันวาคม ๒๕๖๐
การประชุมดังกล่าวมี นายวัลลภ นาคบัว ผู้อำนวยการสำนักงานกิจการยุติธรรม
และผู้แทนคณะอนุกรรมการฯ จากหน่วยงานที่เกี่ยวข้อง เข้าร่วมประชุมฯ
ณ ห้องประชุมกระทรวงยุติธรรม ๒ ชั้น ๘ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพฯ

ที่มา : http://www.thaigov.go.th/news/contents/details/8110
