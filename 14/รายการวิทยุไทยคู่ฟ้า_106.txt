รัฐบาลไทย-ข่าวทำเนียบรัฐบาล-รัฐบาลปรับปรุงกฎหมายบัตรทองเพิ่มประสิทธิภาพการบริการ

วันศุกร์ที่ 7 กรกฎาคม 2560
รัฐบาลปรับปรุงกฎหมายบัตรทองเพิ่มประสิทธิภาพการบริการ
แก้ไขกฎหมายในส่วนที่เป็นการบริหารจัดการระหว่าง ก.สาธารณสุข และ สปสช. เพื่อให้มีความเข้าใจกันและทำงานประสานสอดคล้องกันมากขึ้น
ต่อจากนี้ไป ขอเชิญรับฟังไทยคู่ฟ้า ครับ
รัฐบาลยืนยันไม่มีการยกเลิก หรือลดทอนสิทธิประโยชน์ในบัตรทอง โดยการปรับปรุง พ.ร.บ.หลักประกันสุขภาพแห่งชาติ พ.ศ.2545 ซึ่งใช้มานาน 15 ปี มุ่งเน้นการปรับกฎระเบียบการทำงานภายในองค์กรและระหว่างหน่วยงานด้านสาธารณสุขให้สอดคล้องกับภาวการณ์ปัจจุบัน กำหนดหลักเกณฑ์การปฏิบัติงานและการใช้จ่ายงบประมาณให้ชัดเจนมากขึ้น เพื่อแก้ปัญหาเชิงระบบที่เกิดขึ้นมาอย่างยาวนาน เช่น โรงพยาบาลรัฐขาดสภาพคล่อง ส่งผลต่อคุณภาพการให้บริการประชาชน เป็นต้น ทั้งนี้ รัฐบาลมีเป้าหมายที่จะลดภาระด้านสาธารณสุขของประชาชน โดยการเพิ่มวงเงินต่อคนต่อปี รวมทั้งสิทธิประโยชน์ใหม่หลายรายการ เช่น การคัดกรองมะเร็งลำไส้ใหญ่ วัคซีนป้องกันโรคมะเร็งปากมดลูก และค่าบริการกรณีเจ็บป่วยฉุกเฉิน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/5082
