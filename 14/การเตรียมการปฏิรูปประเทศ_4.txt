รัฐบาลไทย-ข่าวทำเนียบรัฐบาล-ผลการประชุมคณะกรรมการเตรียมการปฏิรูปประเทศ (คตปท.) ครั้งที่ 2/2560 การปฏิรูปเชิงพื้นที่และสังคม (Area Based Reform)

วันจันทร์ที่ 11 กันยายน 2560
ผลการประชุมคณะกรรมการเตรียมการปฏิรูปประเทศ (คตปท.) ครั้งที่ 2/2560 การปฏิรูปเชิงพื้นที่และสังคม (Area Based Reform)
ผลการประชุมคณะกรรมการเตรียมการปฏิรูปประเทศ (คตปท.) ครั้งที่ 2/2560 การปฏิรูปเชิงพื้นที่และสังคม (Area Based Reform)
วันที่ 12 กรกฎาคม 2560  เวลา 09.30 น. ณ ตึกสันติไมตรี (หลังใน) ทำเนียบรัฐบาล พลเอก ประยุทธ์ จันทร์โอชา นายกรัฐมนตรี เป็นประธานการประชุมคณะกรรมการเตรียมการปฏิรูปประเทศ ครั้งที่ 2/2560 โดยมี พลเอก ธนะศักดิ์ ปฏิมาประกร รองนายกรัฐมนตรี พลเรือเอก ณรงค์ พิพัฒนาศัย รองนายกรัฐมนตรี พลเอก อนุพงษ์ เผ่าจินดา รัฐมนตรีว่าการกระทรวงมหาดไทย ร้อยเอก ทินพันธุ์ นาคะตะ ประธานสภาขับเคลื่อนการปฏิรูปประเทศ และผู้ที่เกี่ยวข้อง เข้าร่วมการประชุม
การประชุมคณะกรรมการเตรียมการปฏิรูปประเทศ (คตปท.) ครั้งที่ 2/2560 ได้มีการพิจารณาและรับทราบการรายงานผลการดำเนินงานด้านการปฏิรูปกฎหมาย  ด้านการปฏิรูประบบราชการ  ด้านการปฏิรูปเชิงระบบและโครงสร้าง และด้านการปฏิรูปเชิงพื้นที่ สรุปสาระสำคัญดังนี้
การปฏิรูปเชิงพื้นที่และสังคม (Area Based Reform) คณะอนุกรรมการสานพลังปฏิรูปเพื่อพัฒนาพื้นที่และสังคม ซึ่งมี ดร.สีลาภรณ์  บัวสาย ประธานคณะอนุกรรมการ ได้นำเสนอโครงการในการสานพลังเพื่อปฏิรูปพื้นที่และสังคม สรุปได้ดังนี้
1) โครงการสานพลังเพื่อปฏิรูปพื้นที่และสังคม
แนวทางการดำเนินการโดยการเปิดพื้นที่เรียนรู้และปฏิบัติการร่วมกัน       เพื่อสร้างวาระปฏิรูปของชุมชนท้องถิ่นให้เป็นสัญญาประชาคม : กระบวนการสร้างประชาธิปไตยฐานราก ซึ่งมี      พื้นที่นำร่องในระยะเวลา 6 เดือน (ส.ค. 2560 – ม.ค. 2561) จำนวน 878 อำเภอ 878 ตำบล 4400 หมู่บ้าน             (ร้อยละ 50 ของจำนวนหมู่บ้านในตำบล) และจัดทำฐานข้อมูลตำบลเข้มแข็งจากภาคีเครือข่ายที่ทำงาน                 การเสริมสร้างความเข้มแข็งของชุมชน ซึ่งได้ดำเนินการเตรียมการสานพลังเพื่อปฏิรูปพื้นที่แล้ว ได้แก่              สร้างความชัดเจนในแนวทางการขับเคลื่อนกับ มท. จัดทำฐานข้อมูลพื้นที่ตำบลเข้มแข็งเพื่อนำร่องในระยะแรก จัดทำเครื่องมือข้อมูลเพื่อจัดกระบวนการประชาคม สร้างความเข้าใจกลุ่มวิทยากรกระบวนการ ทั้งนี้                การดำเนินการโครงการสานพลังเพื่อปฏิรูปพื้นที่ในระยะแรก 6 เดือน โดยให้ มท. และสำนักงานสภาพัฒนาการเมือง (สพม.) เป็นหน่วยงานหลัก จึงเสนอขออนุมัติหลักการและงบประมาณการดำเนินโครงการฯ ดังกล่าว
2) Quick Win การสร้างพื้นที่ทางวัฒนธรรมในท้องถิ่น  ภายใต้แนวคิด Participatory Reform โดยใช้วัฒนธรรมเป็นเครื่องมือดึงคนมาร่วมคิดร่วมทำ ลดความขัดแย้ง ฟื้นพลังร่วมเปิดพื้นที่  ให้เจ้าของวัฒนธรรมเข้ามาร่วมกระบวนการปฏิรูป และสร้างกระบวนการเชิงพื้นที่เพื่อบูรณาการงานเชิงภารกิจ ซึ่งมีพื้นที่นำร่องใน 6 จังหวัดบนฐานทุนวัฒนธรรมที่แตกต่าง ได้แก่ จ.พะเยา จ.เชียงใหม่ จ.สกลนคร จ.กาญจนบุรี         จ.นครศรีธรรมราช และกรุงเทพมหานคร โดยมีแนวทางการดำเนินงาน ได้แก่ การสร้างประชาคมวัฒนธรรม          การค้นหาทุนทางวัฒนธรรมของชุมชน การสร้างพื้นที่ทางวัฒนธรรม และการส่งเสริมการประกอบการสร้างรายได้   บนฐานทุนทางวัฒนธรรม
3) โครงการสานพลังคนรุ่นใหม่ร่วมปฏิรูปเพื่อพัฒนาชุมชน 4.0 เป็นการยกระดับการพัฒนาในพื้นที่ให้ได้อย่างรวดเร็ว มุ่งเน้นให้คนรุ่นใหม่กลับไปพัฒนาพื้นที่บ้านเกิดของตน และเป็นแกนประสานการสร้างการปฏิรูปชุมชนหรือให้เห็นความเปลี่ยนแปลงในพื้นที่ (Change Agent) ด้วยความรู้/นวัตกรรม และเป็น การเติมความรู้/นวัตกรรมลงไปในพื้นที่ซึ่งจะสามารถทำได้ง่ายและเร็วผ่านกลุ่มคนรุ่นใหม่ โดยจะดำเนินการโครงการ      “สานพลังคนรุ่นใหม่ร่วมปฏิรูปเพื่อพัฒนาชุมชน 4.0” ในช่วง 6 เดือนแรก (กลุ่มเป้าหมาย 900 คน) ตามแนวทางการดำเนินงาน ดังนี้
ความเห็นของที่ประชุม
การปฏิรูปในระดับพื้นที่ควรพิจารณาเชื่อมโยงการทำงานร่วมกับองค์กรเครือข่าย   สภาขับเคลื่อนการปฏิรูปประเทศซึ่งมีเครือข่ายทั่วประเทศ อาทิ สมาคมกำนันผู้ใหญ่บ้านแห่งประเทศไทย สมาคมข้าราชการส่วนท้องถิ่นแห่งประเทศไทย สมาคมเกษตรแห่งชาติ เป็นต้น ทั้งนี้ แนวทางการบูรณาการส่วนราชการในพื้นที่ให้ใช้หลักการตามแนวทางประชารัฐ โดยร่วมมือระหว่างส่วนราชการกับเอกชน
มติที่ประชุม
1. เห็นชอบในหลักการโครงการ “การสานพลังเพื่อขับเคลื่อนการปฏิรูปพื้นที่     และสังคม (Area Based Reform)” โดยมอบหมายให้ มท. เป็นหน่วยงานหลัก และสำนักงานสภาพัฒนาการเมือง (สพม.) สนับสนุนการดำเนินการและงบประมาณ
2. เห็นชอบในหลักการโครงการ “สานพลังคนรุ่นใหม่ร่วมปฏิรูปเพื่อพัฒนาชุมชน 4.0” โดยมอบหมายให้เป็นภารกิจสำนักงานสภาพัฒนาการเมือง (สพม.) ดำเนินโครงการดังกล่าวและ            ใช้งบประมาณของสำนักงานสภาพัฒนาการเมือง (สพม.) เพื่อดำเนินการตามโครงการ
3.      ข้อเสนอ
3.1 เห็นควรรับทราบสรุปผลการประชุมคณะกรรมการเตรียมการปฏิรูปประเทศ ครั้งที่ 2/2560 ตามข้อ 2.1 – 2.4 และมอบหมายหน่วยงานที่เกี่ยวข้องดำเนินการตามมติและข้อสั่งการในส่วนที่เกี่ยวข้อง
3.2 เห็นควรเสนอคณะรัฐมนตรีรับทราบ และเร่งรัดการดำเนินการของหน่วยงานตามเป้าหมายของการปฏิรูปด้านต่าง ๆ

ที่มา : http://www.thaigov.go.th/news/contents/details/6597
