รัฐบาลไทย-ข่าวทำเนียบรัฐบาล-นายกรัฐมนตรีแถลงข่าวเรื่องการประชุมเพื่อหารือแนวทางการเพิ่มแรงกดดันต่อเกาหลีเหนือของรัฐมนตรีต่างประเทศ ณ ประเทศแคนาดา

วันอังคารที่ 16 มกราคม 2561
นายกรัฐมนตรีแถลงข่าวเรื่องการประชุมเพื่อหารือแนวทางการเพิ่มแรงกดดันต่อเกาหลีเหนือของรัฐมนตรีต่างประเทศ ณ ประเทศแคนาดา
นายกรัฐมนตรีแถลงข่าวเรื่องการประชุมเพื่อหารือแนวทางการเพิ่มแรงกดดันต่อเกาหลีเหนือของรัฐมนตรีต่างประเทศ ณ ประเทศแคนาดา
วันนี้ (16 มกราคม 2561) เวลา 14.00 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรี ตอบคำถามจากสื่อมวลชนภายหลังการประชุมคณะรัฐมนตรี กรณีการเข้าร่วมประชุมเพื่อหารือแนวทางการเพิ่มแรงกดดันต่อเกาหลีเหนือของรัฐมนตรีต่างประเทศ ณ นครแวนคูเวอร์ ประเทศแคนาดา ว่า ได้มอบหมายให้นายวีรชัย พลาศรัย เอกอัครราชทูต และผู้แทนถาวรไทย ประจำสหประชาชาติ ณ นครนิวยอร์ก สหรัฐอเมริกา เป็นผู้แทนในการเข้าร่วมการประชุมครั้งนี้ เนื่องจากนายดอน ปรมัตถ์วินัย รัฐมนตรีว่าการกระทรวงการต่างประเทศ มีกำหนดการเดินทางเยือนบรูไนดารุสซาลามอย่างเป็นทางการ และมีกำหนดเข้าเฝ้าทูลละอองธุลีพระบาท สมเด็จพระราชาธิบดีแห่งบรูไนฯ จึงไม่สามารถเข้าร่วมในการประชุมได้ อย่างไรก็ตาม นายกรัฐมนตรีได้กำชับว่า แนวทางจัดการความขัดแย้งต่างๆ ต้องเป็นไปโดยสันติวิธี

ที่มา : http://www.thaigov.go.th/news/contents/details/9415
