รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม เปิดศูนย์ไกล่เกลี่ยข้อพิพาทชุมชน อ.บางกล่ำ จ.สงขลา เน้นย้ำ “การทำให้ประชาชนในพื้นที่ห่างไกลเข้าถึงกระบวนการยุติธรรมอย่างเสมอภาคและเท่าเทียม”

วันจันทร์ที่ 9 ตุลาคม 2560
รัฐมนตรีว่าการกระทรวงยุติธรรม เปิดศูนย์ไกล่เกลี่ยข้อพิพาทชุมชน อ.บางกล่ำ จ.สงขลา เน้นย้ำ “การทำให้ประชาชนในพื้นที่ห่างไกลเข้าถึงกระบวนการยุติธรรมอย่างเสมอภาคและเท่าเทียม”
นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม เป็นประธานในพิธีเปิดศูนย์ไกล่เกลี่ยระงับข้อพิพาทชุมชน อำเภอบางกล่ำ จังหวัดสงขลา
เมื่อวันเสาร์ที่ ๗ ตุลาคม ๒๕๖๐ เวลา ๑๐.๐๐ น.
ณ ศูนย์ไกล่เกลี่ยระงับข้อพิพาทชุมชน อำเภอบางกล่ำ จังหวัดสงขลา
นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม
เป็นประธานในพิธีเปิดศูนย์ไกล่เกลี่ยระงับข้อพิพาทชุมชน อำเภอบางกล่ำ จังหวัดสงขลา
ทั้งนี้ รัฐมนตรีว่าการกระทรวงยุติธรรม “ได้เน้นย้ำเรื่องการทำให้ประชาชน
ที่อยู่ห่างไกล อยู่ในชนบท ได้เข้าถึงกระบวนการยุติธรรมอย่างเสมอภาคและเท่าเทียมกัน
โดยจะใช้กลไกยุติธรรมจังหวัดเชื่อมต่อกับศูนย์ดำรงธรรมจังหวัดและอำเภอ
ศูนย์ยุติธรรมชุมชน อาสาสมัครยุติธรรมทุกประเภท และกรรมการผู้ใหญ่บ้าน
บูรณาการกับกลไกและเครื่องมือทุกประเภทที่กระทรวงยุติธรรมมีอยู่ในปัจจุบัน
รวมทั้งกองทุนยุติธรรม กองทุนค่าตอบแทน ค่าทดแทน และค่าใช้จ่ายแก่ผู้เสียหายในคดีอาญา
ประเด็นสำคัญที่ต้องการดำเนินการให้ได้อย่างมีประสิทธิภาพ คือ
การสร้างการรับรู้ว่า จะเข้าถึงกระบวนการยุติธรรมได้ที่ไหนอย่างไร
ผู้แทนของกระทรวงยุติธรรมทั่วประเทศต้องทำงานหนักในเรื่องนี้”
สำหรับศูนย์ไกล่เกลี่ยระงับข้อพิพาท อำเภอบางกล่ำ จังหวัดสงขลา
เป็นศูนย์ไกล่เกลี่ยระงับข้อพิพาทชุมชน ภายใต้ความรับผิดชอบของกรมคุ้มครองสิทธิและเสรีภาพ
ซึ่งได้ยกระดับมาตรฐานของศูนย์ฯ ดังกล่าวให้เป็นมาตรฐานสากล
เพื่ออำนวยความยุติธรรมให้แก่ประชาชนในชุมชนต่างๆ
โดยในอนาคตจะขยายการบริการความยุติธรรมสู่ชุมชนได้อย่างทั่วถึงในทุกพื้นที่

ที่มา : http://www.thaigov.go.th/news/contents/details/7260
