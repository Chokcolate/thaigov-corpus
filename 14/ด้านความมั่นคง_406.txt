รัฐบาลไทย-ข่าวทำเนียบรัฐบาล-มท.1 เป็นประธานประชุมหารือข้อราชการสำคัญเร่งด่วน เพื่อขับเคลื่อนการดำเนินงานตามนโยบายสำคัญของรัฐบาลและกระทรวงมหาดไทย

วันพฤหัสบดีที่ 16 พฤศจิกายน 2560
มท.1 เป็นประธานประชุมหารือข้อราชการสำคัญเร่งด่วน เพื่อขับเคลื่อนการดำเนินงานตามนโยบายสำคัญของรัฐบาลและกระทรวงมหาดไทย
มท.1 เป็นประธานประชุมหารือข้อราชการสำคัญเร่งด่วน เพื่อขับเคลื่อนการดำเนินงานตามนโยบายสำคัญของรัฐบาลและกระทรวงมหาดไทย
วันนี้ (15พ.ย.60) เวลา 16:00 น. ณ ห้องประชุมราชสีห์ ศาลาว่าการกระทรวงมหาดไทย พลเอก อนุพงษ์ เผ่าจินดา รัฐมนตรีว่าการกระทรวงมหาดไทย เป็นประธานการประชุมหารือข้อราชการสำคัญเร่งด่วน โดยมี นายสุธี มากบุญ รัฐมนตรีช่วยว่าการกระทรวงมหาดไทย นายฉัตรชัย พรหมเลิศ ปลัดกระทรวงมหาดไทย ผู้บริหารระดับสูงของกระทรวงมหาดไทย หัวหน้าส่วนราชการระดับกรมในสังกัดกระทรวงมหาดไทย และผู้เกี่ยวข้อง เข้าร่วมประชุม
พลเอก อนุพงษ์ฯ กล่าวว่า ในปีงบประมาณ 2561 กระทรวงมหาดไทยมีภารกิจสำคัญเร่งด่วนที่ต้องเร่งขับเคลื่อนดำเนินการโดยใช้กลไกที่มีอยู่ของทุกส่วนราชการ รัฐวิสาหกิจ เพื่อให้เกิดการทำงานอย่างมีประสิทธิภาพ จากนั้น ได้ดำเนินการประชุมหารือข้อราชการเร่งด่วน อาทิ การเตรียมการประชุมคณะรัฐมนตรีอย่างเป็นทางการนอกสถานที่ ณ จังหวัดปัตตานี และจังหวัดสงขลา ระหว่างวันที่ 27-28 พ.ย.60 การรับฟังความคิดเห็นของประชาชนต่อคำถาม 6 ข้อเพิ่มเติมของนายกรัฐมนตรี การดำเนินโครงการตลาดประชารัฐ การพิสูจน์ตัวบุคคลของแรงงานต่างด้าว การดำเนินโครงการจิตอาสา "เราทำความ ดี ด้วยหัวใจ" ในพื้นที่กรุงเทพมหานครและภูมิภาค และการบริหารจัดการท้องถิ่น
ครั้งที่ 170/2560
กองสารนิเทศ สำนักงานปลัดกระทรวงมหาดไทย
โืทร 0-22224131-2

ที่มา : http://www.thaigov.go.th/news/contents/details/8117
