รัฐบาลไทย-ข่าวทำเนียบรัฐบาล-ดร.วิวัฒน์ ศัลยกำธร รัฐมนตรีช่วยว่าการกระทรวงเกษตรและสหกรณ์ เปิดเผยภายหลังตรวจเยี่ยมและมอบนโยบายการดำเนินงานของศูนย์ศึกษาการพัฒนาเขาหินซ้อนอันเนื่องมาจากพระราชดำริ จังหวัดฉะเชิงเทร

วันอังคารที่ 26 ธันวาคม 2560
ดร.วิวัฒน์ ศัลยกำธร รัฐมนตรีช่วยว่าการกระทรวงเกษตรและสหกรณ์ เปิดเผยภายหลังตรวจเยี่ยมและมอบนโยบายการดำเนินงานของศูนย์ศึกษาการพัฒนาเขาหินซ้อนอันเนื่องมาจากพระราชดำริ จังหวัดฉะเชิงเทร
รัฐมนตรีช่วยเกษตรฯ ลงพื้นที่ตรวจเยี่ยมและพบปะเกษตรกร ต.ไกรนอก อ.กงไกรลาศจ.สุโขทัย พร้อมจะสนับสนุนความคิดของเกษตรกร และลดการชี้นำให้น้อยลง
นายลักษณ์ วจนานวัช รัฐมนตรีช่วยว่าการกระทรวงเกษตรและสหกรณ์ ลงพื้นที่ตรวจเยี่ยมและพบปะเกษตรกร ณ ศูนย์เรียนรู้การเพิ่มประสิทธิภาพการผลิตสินค้าเกษตร (ศพก.) ต.ไกรนอก อ.กงไกรลาศ จ.สุโขทัย ซึ่งเป็นศูนย์เรียนรู้ต้นแบบของจังหวัดสุโขทัย มีการทำการเกษตรแบบผสมผสานอย่างยั่งยืนตามแนวทางเศรษฐกิจพอเพียง สร้างความหลากหลายในการทำการเกษตร มีการใช้พื้นที่ให้เกิดประโยชน์สูงสุด โดยมีหลักสูตรเรียนรู้ในเรื่องการลดต้นทุนการผลิต ด้านประมง และด้านปศุสัตว์ นอกจากนี้ยังมีฐานการเรียนรู้ ได้แก่ ปุ๋ยอินทรีย์อัดเม็ด และการใช้สารชีวภาพป้องกันกำจัดแมลงศัตรูพืช การเพาะพันธุ์ปลาหมอชุมพรเพื่อจำหน่าย และการเพาะพันธุ์ลูกนกกระทาจำหน่าย จึงเป็นแหล่งให้ความรู้จากหน่วยงานของกระทรวงเกษตรฯ แก่เกษตรกรที่เข้ามารับกานอบรม
ทั้งนี้ ในจังหวัดสุโขทัยมี ศพก. 9 แห่ง รวมตัวเป็นเครือข่าย บริหารจัดการในรูปแบบคณะกรรมการ กระทรวงเกษตรฯ โดยกรมส่งเสริมการเกษตร ได้มีการประเมินขีดความสามารถของ ศพก. เพื่อสนับสนุนให้ ศพก. ดำเนินการอย่างมีประสิทธิภาพเพิ่มมากขึ้น จึงต้องพัฒนาให้เป็นจุดที่สร้างความเชื่อมั่นให้แก่เกษตรกร จึงเป็นแนวทางให้หน่วยงานต่าง ๆ ของกระทรวงเกษตรและสหกรณ์ ใช้เป็นศูนย์กลางในการถ่ายทอดเทคโนโลยีทางการเกษตรและบริหารจัดการไปสู่เกษตรกรเพื่อสร้างความเข้มแข็งได้อย่างยั่งยืน
"กระทรวงเกษตรและสหกรณ์พร้อมที่จะสนับสนุนความคิดของเกษตรกร จะลดการชี้นำให้น้อยลง โดยจะให้เกษตรกรได้เลือกการประกอบอาชีพทางการเกษตรด้วยตัวเอง โดยให้เรียนรู้จากกันและกัน และนำไปสู่การปฏิบัติ ซึ่งในบทบาทของกระทรวงเกษตรฯ จะเข้าไปสนับสนุนในการให้ความรู้ ประสานความร่วมมือกับภาคส่วนต่าง ๆ ทั้งภาครัฐและภาคเอกชน เช่น กระทรวงพาณิชย์เข้ามาช่วยในเรื่องการตลาด เพื่อให้เกษตรกรมีการปรับปรุงสินค้าเกษตรให้มีคุณภาพที่ดีขึ้นตลอดเวลา และมีโอกาสในการส่งออกไปต่างประเทศได้ แนวความคิดดังกล่าวจะสามารถสร้างความยั่งยืนและสร้างภูมิคุ้มกันที่ดีให้แก่พี่น้องเกษตรกร จะมุ่งเน้นพัฒนาการลดต้นทุนการผลิต การเพิ่มคุณภาพ การเข้าถึงตลาด หรือแม้แต่การเข้าถึงทุนจากสถาบันการเงิน ก็จะทำให้พัฒนาไปสู่ความยั่งยืนต่อไป" นายลักษณ์ กล่าว
กลุ่มโฆษกและวิเคราะห์ข่าว กองเกษตรสารนิเทศ
สำนักงานปลัดกระทรวงเกษตรและสหกรณ์
โทร 02-2810859 แฟกซ์ 02-2822871
moacnews@gmail.com
www.moac.go.th
www.facebook.com/kasetthai

ที่มา : http://www.thaigov.go.th/news/contents/details/9009
