รัฐบาลไทย-ข่าวทำเนียบรัฐบาล-รัฐบาลขยายเวลาการลดอัตราภาษีมูลค่าเพิ่มร้อยละ 7 ต่อไปอีก 1 ปี

วันพฤหัสบดีที่ 12 ตุลาคม 2560
รัฐบาลขยายเวลาการลดอัตราภาษีมูลค่าเพิ่มร้อยละ 7 ต่อไปอีก 1 ปี
รัฐบาลขอปรับลดอัตราภาษีมูลค่าเพิ่ม เพื่อบรรเทาภาระค่าครองชีพของประชาชน โดยการขอปรับลดนั้น จะต้องขออนุมัติจากคณะรัฐมนตรีแบบปีต่อปี
ต่อจากนี้ไป ขอเชิญรับฟังไทยคู่ฟ้า ครับ
ประเทศไทยได้กำหนดอัตราภาษีมูลค่าเพิ่มสำหรับการขายสินค้า การให้บริการ หรือการนำเข้าทุกกรณีในอัตราร้อยละ 10 มาตั้งแต่ปี 2496 และให้สามารถตราพระราชกฤษฎีกาเพื่อขอลดอัตราภาษีมูลค่าเพิ่มให้เหมาะสมกับสภาพการณ์ในแต่ละยุคสมัยได้ รัฐบาลจึงได้ออกกฎหมายขยายเวลาการปรับลดอัตราภาษีมูลค่าเพิ่มร้อยละ 7 ต่อไปอีก 1 ปี ตั้งแต่วันที่ 1 ต.ค. 2560 – 30 ก.ย. 2561 เพื่อช่วยลดภาระค่าครองชีพของประชาชนและกระตุ้นกำลังซื้อในระบบเศรษฐกิจ ตลอดจนสร้างความเชื่อมั่นในการประกอบธุรกิจของภาคเอกชน โดยเฉพาะโครงการลงทุนโครงสร้างพื้นฐานด้านการคมนาคมขนส่งขนาดใหญ่ตามนโยบายของรัฐบาลให้สามารถดำเนินการได้อย่างต่อเนื่องและมีประสิทธิภาพ
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/7350
