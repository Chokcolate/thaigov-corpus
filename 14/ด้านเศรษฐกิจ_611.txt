รัฐบาลไทย-ข่าวทำเนียบรัฐบาล-การทางพิเศษแห่งประเทศไทยแจ้งปิดช่องทางการจราจร ทางออก 1, 2 และ 3 บริเวณหน้าด่านฯ บางแก้ว 2 เพื่อติดตั้งโครงเหล็กสะพานลอย

วันพฤหัสบดีที่ 8 มิถุนายน 2560
การทางพิเศษแห่งประเทศไทยแจ้งปิดช่องทางการจราจร ทางออก 1, 2 และ 3 บริเวณหน้าด่านฯ บางแก้ว 2 เพื่อติดตั้งโครงเหล็กสะพานลอย
การทางพิเศษแห่งประเทศไทย (กทพ.) กระทรวงคมนาคม จะดำเนินการติดตั้งโครงเหล็กสะพานลอย ในวันที่ 10 มิถุนายน 2560 จึงมีความจำเป็นต้องปิดช่องทางการจราจรทางออก 1, 2 และ 3
บริเวณด่านเก็บค่าผ่านทางพิเศษบางแก้ว 2 เวลา 23.00 - 05.00 น. ของวันรุ่งขึ้น โดยมีรายละเอียดดังนี้
- ปิดการจราจรทางออก 1 และ 2 ตั้งแต่เวลา 23.00 - 05.00 น. ผู้ใช้ทางสามารถเบี่ยงไปใช้ทางออก 3 และผู้ที่จะเดินทางไปบางปะอินให้กลับรถที่ถนนบางนา - ตราด บริเวณหน้าอาคารกุหลาบ ก.ม. 5
- ช่วงเวลา 01.00 - 01.30 น. อาจปิดการจราจรบริเวณทางออก 3 ชั่วคราว ระยะเวลาประมาณ 15 - 20 นาที
ทั้งนี้ กทพ. ได้ติดตั้งแบริเออร์กั้นเป็นพื้นที่ก่อสร้างชั่วคราว พร้อมทั้งติดตั้งไฟสัญญาณ ป้ายประชาสัมพันธ์การปิดจราจร ป้ายเตือน และไฟวับวาบ เพื่อให้สัญญาณแก่ผู้ใช้ทางทราบ
กทพ. ขออภัยในความไม่สะดวกมา ณ โอกาสนี้ และขอความร่วมมือผู้ที่ใช้เส้นทางบริเวณดังกล่าว โปรดสังเกตป้ายเตือน สัญญาณไฟจราจร และปฏิบัติตามเครื่องหมายจราจรอย่างเคร่งครัด เพื่อความปลอดภัยของผู้ใช้ทาง หากมีข้อร้องเรียน แจ้งเหตุ หรือข้อเสนอแนะที่เป็นประโยชน์ สามารถแจ้งได้ที่ ศูนย์บริการข้อมูลผู้ใช้ทางพิเศษ EXAT Call Center โทรศัพท์ 1543 ตลอด 24 ชั่วโมง

ที่มา : http://www.thaigov.go.th/news/contents/details/4386
