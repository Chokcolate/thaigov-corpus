รัฐบาลไทย-ข่าวทำเนียบรัฐบาล-รัฐหนุนเกษตรกรน้อมนำ “เกษตรทฤษฏีใหม่” สร้างความเข้มแข็งอย่างยั่งยืน

วันศุกร์ที่ 5 มกราคม 2561
รัฐหนุนเกษตรกรน้อมนำ “เกษตรทฤษฏีใหม่” สร้างความเข้มแข็งอย่างยั่งยืน
เป็นการลดค่าใช้จ่ายที่ไม่จำเป็น ได้ผลผลิตที่มีคุณภาพมากขึ้น รวมถึงเป็นมิตรต่อสุขภาพเกษตรกร ผู้บริโภค และสิ่งแวดล้อม
ต่อจากนี้ไป ขอเชิญรับฟังไทยคู่ฟ้า ครับ
รัฐบาลสนับสนุนให้เกษตรกรน้อมนำแนวทางเกษตรทฤษฎีใหม่ของพระบาทสมเด็จพระปรมินทรมหาภูมิพลอดุลยเดช บรมนาถบพิตร มาใช้เป็นแนวทางในการทำการเกษตร เช่น ทำไร่นาสวนผสมคู่กับการเลี้ยงสัตว์ เพื่อสร้างรายได้และลดรายจ่าย รวมทั้งปรับเปลี่ยนการเพาะปลูกโดยใช้พันธุ์ที่มีคุณภาพ ใช้วิธีอินทรีย์และนวัตกรรมเข้ามาช่วย ขณะเดียวกันต้องลดค่าใช้จ่ายต่าง ๆ ทั้งการจ้างคน การใช้ปุ๋ยเคมีที่ไม่จำเป็น และประหยัดการใช้น้ำ และรวมกลุ่มเพื่อสร้างอำนาจต่อรองเพื่อไม่ให้ถูกกดราคา ทั้งนี้ รัฐบาลยินดีสนับสนุนให้เจ้าหน้าที่ลงไปให้คำแนะนำ และส่งเสริมให้เกษตรกรรับบริการจากศูนย์เรียนรู้การเพิ่มประสิทธิภาพการผลิตสินค้าเกษตรที่มีอยู่กว่า 880 แห่งทั่วประเทศ เพื่อเพิ่มคุณภาพชีวิตที่ดีให้แก่ตนเองและครอบครัว
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/9199
