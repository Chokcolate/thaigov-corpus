รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ หารือบังกลาเทศร่วมมือขับเคลื่อนนโยบายด้านดิจิทัล

วันศุกร์ที่ 19 พฤษภาคม 2560
รมว.กระทรวงดิจิทัลฯ หารือบังกลาเทศร่วมมือขับเคลื่อนนโยบายด้านดิจิทัล
รมว.กระทรวงดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ร่วมหารือทวิภาคีกับ นายซูนาด อาเมด พาลัค (H.E. Mr. Zunaid Ahmed Palak) รัฐมนตรีว่าการกระทรวงไปรษณีย์ โทรคมนาคม และเทคโนโลยีสารสนเทศแห่งสาธารณรัฐประชาชนบังกลาเทศ พร้อมด้วย นางไซดา มูนา ทัสนีม (H.E. Ms. Saida Muna Tasneem) เอกอัครราชทูตสาธารณรัฐประชาชนบังกลาเทศประจำประเทศไทย โดยได้มีการแลกเปลี่ยนข้อมูลเกี่ยวกับการดำเนินนโยบายด้านดิจิทัล อาทิ การพัฒนาโครงสร้างพื้นฐาน การมีส่วนร่วมของภาคเอกชน ทรัพยากรมนุษย์ กฎหมายที่เกี่ยวข้อง รวมถึงการดำเนินนโยบายส่งเสริมธุรกิจสตาร์ตอัพ (Startup) และโครงการดิจิทัลพาร์คไทยแลนด์ (Digital Park Thailand) เป็นต้น ซึ่งประเด็นการหารือดังกล่าว มีทิศทางเดียวกันกับนโยบายด้านดิจิทัล (Digital Bangladesh) ของสาธารณรัฐประชาชนบังกลาเทศ ทั้งนี้ ทั้งสองฝ่ายได้เห็นชอบให้มีคณะทำงานร่วมกันเพื่อพิจารณาในรายละเอียดเกี่ยวกับประเด็นที่ไทยและบังกลาเทศจะสามารถร่วมมือด้านดิจิทัลที่เป็นรูปธรรมต่อไป เมื่อวันที่ 18 พฤษภาคมที่ผ่านมา ณ ห้องประชุม สำนักงานรัฐบาลอิเล็กทรอนิกส์ (องค์การมหาชน) อาคารบางกอกไทยทาวเวอร์ ถนนรางน้ำ กรุงเทพฯ
*****************

ที่มา : http://www.thaigov.go.th/news/contents/details/3869
