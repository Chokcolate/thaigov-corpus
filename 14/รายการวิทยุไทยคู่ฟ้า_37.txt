รัฐบาลไทย-ข่าวทำเนียบรัฐบาล-รัฐบาลบังคับใช้กฎหมายการใช้รถใช้ถนนเพื่อเพิ่มความปลอดภัย

วันพุธที่ 12 เมษายน 2560
รัฐบาลบังคับใช้กฎหมายการใช้รถใช้ถนนเพื่อเพิ่มความปลอดภัย
การกวดขันวินัยจราจรอย่างเข้มข้นในช่วงเทศกาลสงกรานต์ เพื่อความปลอดภัยของประชาชน โดยในชั้นต้นจะเป็นการแนะนำ และตักเตือน เพื่อให้ปรับพฤติกรรมก่อน
ต่อจากนี้ไป ขอเชิญรับฟังไทยคู่ฟ้า ครับ
รัฐบาลบังคับใช้กฎหมายสำหรับการใช้รถใช้ถนนเพื่อเพิ่มความปลอดภัยของประชาชนและลดการสูญเสียในการเดินทาง โดยช่วงเทศกาลสงกรานต์นี้ เจ้าหน้าที่จะยังคงจับปรับในกรณีที่ผู้ขับขี่และผู้โดยสารที่นั่งเบาะหน้ารถยนต์ส่วนบุคคลไม่คาดเข็มขัดนิรภัย แต่จะอนุโลมให้คำแนะนำตักเตือนผู้ที่นั่งเบาะหลังและไม่คาดเข็มขัดนิรภัยเพื่อให้เกิดการปฏิบัติอย่างถูกต้อง ส่วนรถโดยสารสาธารณะทั้งรถแท็กซี่ รถตู้ รถโดยสารประจำทางจะต้องคาดเข็มขัดทุกที่นั่ง ขณะที่รถกระบะจะอนุโลมให้นั่งในแค็ปและท้ายกระบะได้แต่ต้องไม่เกิน 6 คน ไม่นั่งบนขอบกระบะหรือฝาปิดท้ายรถ นอกจากนี้ เจ้าหน้าที่จะกวดขันผู้ขับขี่ที่ดื่มสุรา ขับรถหวาดเสียว ใช้ความเร็วเกินกำหนด เสี่ยงต่อการเกิดอันตราย เพื่อป้องกันอุบัติเหตุอีกทางหนึ่ง
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/3059
