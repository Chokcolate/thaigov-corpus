รัฐบาลไทย-ข่าวทำเนียบรัฐบาล-กรุงเทพมหานครเป็นเมืองท่องเที่ยวคุ้มค่ามากที่สุดอันดับ 1 ของโลก

วันพฤหัสบดีที่ 12 ตุลาคม 2560
กรุงเทพมหานครเป็นเมืองท่องเที่ยวคุ้มค่ามากที่สุดอันดับ 1 ของโลก
ทรัพยากรธรรมชาติ ศิลปวัฒนธรรมที่สวยงาม อาหารที่รสชาติดี ในอัตราค่าครองชีพที่ย่อมเยา ประกอบกับความพยายามของรัฐบาลที่จะอำนวยความสะดวก รักษาความปลอดภัย พร้อมทั้งส่งเสริมสิ่งดึงดูดให้โดดเด่น
ต่อจากนี้ไป ขอเชิญรับฟังไทยคู่ฟ้า ครับ
กรุงเทพมหานครได้รับการจัดอันดับจาก Post Office Travel Money ให้เป็นเมืองที่สามารถเดินทางท่องเที่ยวได้โดยใช้ระยะเวลานานแต่คุ้มค่ามากที่สุดเป็นอันดับ 1 ของโลก ประจำปี 2017 สอดคล้องกับนโยบายของรัฐบาลที่ต้องการส่งเสริมให้นักท่องเที่ยวใช้เวลาพำนักในประเทศไทยนานขึ้นและจับจ่ายใช้สอยมากขึ้น เช่น การออกมาตรการยกเว้นค่าธรรมเนียมวีซ่า การขยายระยะเวลาพำนักในราชอาณาจักรไทยสำหรับนักท่องเที่ยวกลุ่มพำนักระยะยาว การเพิ่มกิจกรรมหลากหลายเพื่อดึงดูดนักท่องเที่ยว เช่น การแข่งขันกีฬานานาชาติ ควบคู่ไปกับมาตรการดูแลอำนวยความสะดวกและขจัดการเอารัดเอาเปรียบ โดยเฉพาะการปราบปรามทัวร์ศูนย์เหรียญ เพื่อคัดกรองนักท่องเที่ยวและสร้างการท่องเที่ยวที่มีคุณภาพอย่างยั่งยืน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/7347
