รัฐบาลไทย-ข่าวทำเนียบรัฐบาล-ท่าอากาศยานสุวรรณภูมิสรุปยอดผู้โดยสารใช้บริการในช่วงเทศกาลสงกรานต์ ระหว่างวันที่ 5 – 17 เมษายน 2560 มีจำนวน 2.26 ล้านคน

วันพฤหัสบดีที่ 20 เมษายน 2560
ท่าอากาศยานสุวรรณภูมิสรุปยอดผู้โดยสารใช้บริการในช่วงเทศกาลสงกรานต์ ระหว่างวันที่ 5 – 17 เมษายน 2560 มีจำนวน 2.26 ล้านคน
ท่าอากาศยานสุวรรณภูมิ (ทสภ.) บริษัท ท่าอากาศยานไทย จำกัด (มหาชน) กระทรวงคมนาคม สรุปยอดผู้โดยสารใช้บริการ ทสภ. ในช่วงเทศกาลสงกรานต์ ระหว่างวันที่ 5 – 17 เมษายน 2560 รวม 13 วัน มีผู้ใช้บริการมากกว่า 2.26 ล้านคน เพิ่มขึ้นมากกว่าปีที่แล้วในช่วงเดียวกันปร
นายศิโรตม์ ดวงรัตน์ ผู้อำนวยการ ทสภ. กล่าวว่า ในช่วงเทศกาลสงกรานต์ระหว่างวันที่ 5 – 17 เมษายน 2560 มีผู้โดยสารใช้บริการ ทสภ. ในช่วงดังกล่าว จำนวน 2,263,552 ล้านคน เมื่อเปรียบเทียบจำนวนผู้โดยสารในช่วงเดียวกันของปี 2559 เพิ่มขึ้น 8.63% หรือเฉลี่ยวันละ 174,119 คน แบ่งเป็น ผู้โดยสารระหว่างประเทศ จำนวน 1,843,600 คน เพิ่มขึ้น 5.51% และผู้โดยสารภายในประเทศ จำนวน 419,952 คน เพิ่มขึ้น 24.79% ส่วนจำนวนเที่ยวบินในปีนี้มีเที่ยวบินรวมทั้งสิ้น 12,183 เที่ยวบิน เฉลี่ยวันละ 937 เที่ยวบิน เมื่อเปรียบเทียบจำนวนเที่ยวบินในช่วงเดียวกันของปี 2559 พบว่า เพิ่มขึ้น 1.18% แบ่งเป็น เที่ยวบินระหว่างประเทศ จำนวน 9,116 เที่ยวบิน ลดลง 1.65% และเที่ยวบินภายในประเทศ จำนวน 3,067 เที่ยวบิน เพิ่มขึ้น 10.64%
ทั้งนี้ หากผู้โดยสารต้องการทราบข้อมูลเพิ่มเติมเกี่ยวกับการใช้บริการด้านต่าง ๆ ภายใน ทสภ. สามารถติดต่อได้ที่ AOT Contact Center หมายเลขโทรศัพท์ 1722 ตลอด 24 ชั่วโมง พร้อมทั้งสามารถตรวจสอบข้อมูลตารางการบินต่าง ๆ ได้ล่วงหน้าที่ www.suvarnabhumiairport.com

ที่มา : http://www.thaigov.go.th/news/contents/details/3172
