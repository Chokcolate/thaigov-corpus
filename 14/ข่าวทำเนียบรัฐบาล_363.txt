รัฐบาลไทย-ข่าวทำเนียบรัฐบาล-รมต.นร.ออมสินฯ เป็นประธานการประชุมคณะกรรมการจัดงานสัปดาห์เผยแพร่พระพุทธศาสนา เนื่องในเทศกาลวันอาสาฬหบูชา และวันเข้าพรรษา ประจำปี 2560 ครั้งที่ 1/2560

วันศุกร์ที่ 16 มิถุนายน 2560
รมต.นร.ออมสินฯ เป็นประธานการประชุมคณะกรรมการจัดงานสัปดาห์เผยแพร่พระพุทธศาสนา เนื่องในเทศกาลวันอาสาฬหบูชา และวันเข้าพรรษา ประจำปี 2560 ครั้งที่ 1/2560
รมต.นร.ออมสินฯ เป็นประธานการประชุมคณะกรรมการจัดงานสัปดาห์เผยแพร่พระพุทธศาสนา เนื่องในเทศกาลวันอาสาฬหบูชา และวันเข้าพรรษา ประจำปี 2560 ครั้งที่ 1/2560
วันนี้ (16 มิถุนายน 2560) เวลา 14.00 น. ณ ห้องประชุม 109 ชั้น 1 อาคารสำนักงานปลัดสำนักนายกรัฐมนตรี ทำเนียบรัฐบาล นายออมสิน ชีวะพฤกษ์ รัฐมนตรีประจำสำนักนายกรัฐมนตรี เป็นประธานการประชุมคณะกรรมการจัดงานสัปดาห์เผยแพร่พระพุทธศาสนา เนื่องในเทศกาลวันอาสาฬหบูชา และวันเข้าพรรษา ประจำปี 2560 ครั้งที่ 1/2560
ภายหลังการประชุม รัฐมนตรีประจำสำนักนายกรัฐมนตรี ได้แถลงสรุปผลการประชุมว่างานสัปดาห์เผยแพร่พระพุทธศาสนา เนื่องในเทศกาลวันอาสาฬหบูชา และวันเข้าพรรษา ประจำปี 2560 จะเริ่มงานตั้งแต่วันที่ 4 - 9 กรกฎาคม 2560 โดยส่วนราชการภาครัฐ รัฐวิสาหกิจ องค์กรการกุศลต่าง ๆ และภาคเอกชนที่เกี่ยวข้องได้ร่วมกันดำเนินการจัดงานทั้งในส่วนกลาง และส่วนภูมิภาคทั่วประเทศ ตลอดจนวัดไทยในต่างประเทศต่าง ๆ ทั่วโลกได้ร่วมใจพร้อมกันจัดงานดังกล่าวโดยพร้อมเพรียงกัน
รัฐมนตรีประจำสำนักนายกรัฐมนตรี ได้แถลงเพิ่มเติมว่าในวันที่ 9 กรกฎาคม 2560 คาดว่าจะมีพุทธศาสนิกชนมาร่วมงานในวันดังกล่าวไม่น้อยกว่า 5 หมื่นคน ทั้งนี้ ในเรื่องของการดูแลด้านการรักษาความปลอดภัยนั้น ทุกภาคส่วนที่เกี่ยวข้องได้มีการเตรียมจัดเจ้าหน้าที่ทั้งทหารและตำรวจมาดูแลด้านความปลอดภัยในทุกจุดที่มีการจัดงานอย่างทั่วถึง อีกทั้งยังได้เตรียมรถโดยสารสาธารณะเพิ่มจำนวนมากขึ้นในเส้นทางที่มีการจัดงานดังกล่าว พร้อมทั้งได้กล่าวขอบคุณจังหวัดนครปฐมที่ให้ความร่วมมือเป็นอย่างดีในการจัดงานฯ ด้วยดีเป็นประจำทุกปี โดยเฉพาะอย่างยิ่งปีนี้ได้มีการจัดเต็นท์ขนาดใหญ่ รวมถึงน้ำดื่มและอาหารให้บริการกับพี่น้องประชาชนที่จะมาร่วมงานดังกล่าวอย่างเต็มที่อีกด้วย
****************************************
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/4600
