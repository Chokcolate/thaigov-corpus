รัฐบาลไทย-ข่าวทำเนียบรัฐบาล-นายกรัฐมนตรี เป็นประธานในพิธีเปิดการประชุมสัมมนาและมอบนโยบายการจัดทำงบประมาณรายจ่าย ประจำปีงบประมาณ พ.ศ. 2562

วันอังคารที่ 19 กันยายน 2560
นายกรัฐมนตรี เป็นประธานในพิธีเปิดการประชุมสัมมนาและมอบนโยบายการจัดทำงบประมาณรายจ่าย ประจำปีงบประมาณ พ.ศ. 2562
คำกล่าวพลเอก ประยุทธ์ จันทร์โอชา นายกรัฐมนตรีในพิธีเปิดการประชุมสัมมนาและมอบนโยบายการจัดทำงบประมาณรายจ่าย
ประจำปีงบประมาณ พ.ศ. 2562 ณ ห้องรอยัล จูบิลี่ บอลรูม อาคารชาเลนเจอร์ ศูนย์แสดงสินค้าและการประชุมอิมแพ็คเมืองทองธานี อำเภอปากเกร็ด จังหวัดนนทบุรี
คำกล่าว
พลเอก ประยุทธ์ จันทร์โอชา นายกรัฐมนตรี
ในพิธีเปิดการประชุมสัมมนาและมอบนโยบายการจัดทำงบประมาณรายจ่าย
ประจำปีงบประมาณ พ.ศ. 2562 ณ ห้องรอยัล จูบิลี่ บอลรูม อาคารชาเลนเจอร์
ศูนย์แสดงสินค้าและการประชุมอิมแพ็ค เมืองทองธานี อำเภอปากเกร็ด จังหวดนนทบุรี
วันพุธที่ 16 สิงหาคม 2560 เวลา 09.00 น.
-------------------
เรียน ท่านรองนายกรัฐมนตรี รัฐมนตรี
ท่านหัวหน้าส่วนราชการ ผู้บริหารรัฐวิสาหกิจ
ท่านผู้ว่าราชการจังหวัด ตลอดจนผู้แทน หน่วยงานที่เดินทางมาร่วมประชุม
ในวันนี้และท่านผู้มีเกียรติทั้งหลาย
ทุกครั้งที่ผมมาที่นี่และพูดเรื่องงบประมาณหรือเรื่องที่เกี่ยวกับรัฐบาลที่จะต้องเดินหน้าประเทศ ผมก็รู้สึกตื่นเต้นทุกครั้ง ผมจึงอยากให้ผู้เข้าร่วมประชุมสัมมนาทั้ง 1,600 คน ได้ร่วมตื่นเต้นไปด้วยในการที่จะทำให้ประเทศชาติเราเดินไปข้างหน้าได้อย่างรวดเร็วได้อย่างไร เรื่องนี้เป็นสิ่งที่ทุกคนต้องสำนึกอยู่เสมอ ประเทศชาติเดินหน้าไปได้วันนี้ ยังมีความจำเป็นที่ส่วนราชการ หรือภาครัฐ จำเป็นต้องมีการใช้จ่ายหรือบริหารงบประมาณอย่างคุ้มค่า และเป็นไปตามความต้องการของประเทศ และศักยภาพของประเทศของเรา เพราะฉะนั้นเราต้องเดินหน้าไปและร่วมมือกันทุกภาคส่วนด้วยพลังประชารัฐ ไม่ว่าจะเป็นภาคธุรกิจ เอกชน และภาคส่วนต่าง ๆ ซึ่งประเทศไทยประกอบด้วยคนหลายกลุ่ม หลายฝ่าย โดยทำอย่างไรให้กลุ่มบุคคลต่าง ๆ เหล่านั้น ร่วมกันเดินหน้าไปสู่วิสัยทัศน์ของประเทศ คือ “ความมั่นคง มั่งคั่ง และยั่งยืน” ให้ประเทศไทยของเรามีที่ยืนอยู่ในสังคมประชาคมโลกในจุดที่เหมาะสม
วันนี้เราเดินหน้าประเทศด้วยการน้อมนำแนวทางตามหลักปรัชญาเศรษฐกิจพอเพียงในพระบาทสมเด็จพระปรมินทรมหาภูมิพลอดุลยเดช ซึ่งพระองค์ได้พระราชทานไว้ให้ประชาชนชาวไทยมาเป็นเวลาหลาย 10 ปี ซึ่งสำนักงบประมาณจะได้นำวิดีทัศน์มาเปิดให้ทุกคนได้รับชม เพื่อให้ทุกคนได้รู้ถึงหลักการสำคัญของแนวทางตามหลักปรัชญาเศรษฐกิจพอเพียงที่แท้จริงเป็นอย่างไร เพื่อให้ทุกคนสามารถน้อมนำมาปฏิบัติและใช้ในการปฏิบัติหน้าที่ได้
ผู้อำนวยการสำนักงบประมาณได้กล่าวไว้แล้วว่า วันนี้เราทำงานด้วยกรอบกรอบยุทธศาสตร์ชาติ ระยะ 20 ปี เพื่อเป็นกรอบใหญ่ระยะยาว ให้การจัดทำแผนพัฒนาเศรษฐกิจและสังคมแห่งชาติ ฉบับที่ 12  แผนการปฏิรูปประเทศ นโยบายความมั่นคงแห่งชาติ ตลอดจนนโยบายสำคัญของรัฐบาลต่างๆ รวมทั้งแผนในระดับแผนแม่บท หรือยุทธศาสตร์การพัฒนาและการแก้ไขปัญหาต่างๆ ของหน่วยงาน ซึ่งมีกรอบระยะเวลา 5 ปี มีการสอดประสานจากบนลงล่าง มุ่งสู่วิสัยทัศน์ประเทศที่ตั้งไว้  โดยขณะนี้เราได้มีการแต่งตั้งคณะกรรมการปฏิรูป และจะมีการแต่งตั้งคณะกรรมการยุทธศาสตร์ชาติขึ้นมาด้วย ซึ่งทั้งหมดนี้คือกลไกต่าง ๆ ในการทำงานของเราในปัจจุบัน เพื่อให้ใหญ่กรอบยุทธศาสตร์ชาติ ระยะ 20 ปี ซึ่งเป็นกรอบใหญ่ระยะยาวเกิดขึ้นให้ได้ตามแผนที่กำหนด
สำหรับนโยบายความมั่นคงแห่งชาติ และนโยบายสำคัญต่าง ๆ ซึ่งรัฐบาลได้ไปประกาศแล้ว วันนี้ได้ดำเนินการและเดินหน้ามาครบ 3 ปี ซึ่งการทำงานมีการประสานสอดคล้องกันมาโดยตลอด โดยความร่วมมือของประชาชนทุกภาคส่วน รวมถึงกลุ่มพลังประชารัฐ ภาคเอกชน อย่างไรก็ตามเราต้องมีการพัฒนาให้ดีขึ้นอย่างต่อเนื่องทุกปี ไม่ว่ารัฐบาลชุดปัจจุบันจะอยู่หรือไม่อยู่แล้วก็ตาม เพื่อให้ทุกอย่างเดินหน้าได้ตามแผนที่กำหนด และพร้อมที่จะมีการปรับปรุงเปลี่ยนแปลงไปตามสถานการณ์ปัจจัยภายใน และปัจจัยภายนอกซึ่งมีการเปลี่ยนแปลงเป็นพลวัตในปัจจุบัน
เพราะฉะนั้น นโยบายสำคัญต่าง ๆ ของรัฐบาล รวมถึงแผนแม่บท หรือยุทธศาสตร์การพัฒนาและการแก้ไขปัญหาต่างๆ ของหน่วยงาน ซึ่งมีกรอบระยะเวลา 5 ปี จะต้องมีการสอดประสานงานกันจากบนลงล่าง และล่างขึ้นบน มุ่งสู่วิสัยทัศน์ประเทศที่ตั้งไว้
นอกจากนี้ รัฐบาลยังให้ความสำคัญกับวาระการพัฒนาในระดับโลก ซึ่งทุกคนทราบดีว่าทุกวันนี้โลกมีการเปลี่ยนแปลงและมีปัญหาต่าง ๆ  เพราะฉะนั้นทำอย่างไรจะให้ประเทศไทยมีเกียรติภูมิ ยืนอยู่อย่างสมศักดิ์ศรีในเวทีและสังคมโลก เช่น การเร่งรัดแก้ไขปัญหาการค้ามนุษย์ ปัญหาการประมงผิดกฎหมาย ซึ่งประเด็นเหล่านี้รัฐบาลดำเนินการแก้ไขและพัฒนาจนลุล่วงไปมาก มีความก้าวหน้าอย่างมีนัยที่สำคัญ จนเป็นที่ยอมรับของนานาชาติได้ในหลายเรื่องด้วยกัน ดังจะเห็นได้ว่าหลายประเทศได้มีการเพิ่มการค้าการลงทุน และมีการพบปะเยี่ยมเยียนกันเสมอมา
สำหรับวาระการพัฒนาระดับโลกอีกวาระหนึ่งที่สำคัญ ที่เราจะต้องมุ่งเน้น คือ การมุ่งสู่เป้าหมายการพัฒนาที่ยั่งยืน (SDG) ของ UNDP ซึ่งเป็นองค์กรภายใต้องค์การสหประชาชาติ กำหนดวาระการพัฒนาในระดับโลก 17 ข้อ ตั้งแต่การขจัดความยากจน ขจัดความหิวโหย การมีสุขภาพและความเป็นอยู่ที่ดี การศึกษาที่เท่าเทียม ไปจนถึงสังคมสงบสุข ยุติธรรม ไม่แบ่งแยก และ ความร่วมมือพัฒนาที่ยั่งยืน ซึ่งเรื่องนี้เราใช้ SEP for SDGs คือการใช้ปรัชญาของเศรษฐกิจพอเพียงเพื่อเป้าหมายการพัฒนาที่ยั่งยืน ไปสู่วาระการพัฒนาของสหประชาชาติดังที่ได้กล่าวไปแล้ว วันนี้ก็พูดถึง 15 ปีต่อไป 2015 – 2030 โลกจะต้องเป็นอย่างไร เพราะเราก็เป็นส่วนหนึ่งของโลกใบนี้ สิ่งต่าง ๆ เหล่านี้ ทุกท่านต้องนำไปคิดและคำนึงถึงเสมอในการทำงาน
การมุ่งสู่ประเทศพัฒนาแล้วตามที่กล่าวข้างต้นนั้น ไม่ใช่มีเพียงยุทธศาสตร์การพัฒนาในกรอบระยะเวลาต่างๆ แล้วจะสำเร็จได้ ประเทศจะต้องมีการเปลี่ยนแปลงในเชิงโครงสร้างควบคู่กันไป ไม่ว่าจะเป็นโครงสร้างการบริหารจัดการภาครัฐ การบริหารจัดการระบบราชการ ต้องมีการเปลี่ยนแปลงเรื่องต่าง ๆ ดังกล่าวไปด้วย เพราะประเทศไทยไม่ได้มีการปรับปรุงเปลี่ยนแปลงมานาน ซึ่งรัฐบาลได้ตระหนักถึงความสำคัญของประเด็นเหล่านี้ จึงอยากให้ทุกคนปรับเปลี่ยนวิธีการบริหารจัดการ การทำงาน ซึ่งวันนี้ประเทศไทยก็มีทั้งคนในกลุ่ม 1.0  2.0 และ 3.0 เพื่อเตรียมความพร้อมพัฒนาไปสู่ 4.0 ในอนาคต แต่ถ้าจะสรุปแบบกลาง ๆ วันนี้ ประเทศไทยมีการพัฒนาจะอยู่ระหว่าง 2.0 และ 3.0  จึงพยายามให้ทุกภาคส่วนปรับจาก ประเทศไทย 2.0 ในปัจจุบัน ที่ลงแรงมากแต่ได้ผลลัพธ์น้อย ทำให้ขับเคลื่อนประเทศไปได้ค่อนข้างช้า ซึ่งเราต้องนำพาประเทศไทยของเราไปสู่ประเทศไทย 3.0 และประเทศไทย 4.0 ให้ได้ ทั้งในเรื่องของวิธีการทำงาน  โครงสร้าง และทรัพยากรมนุษย์  โดยให้มีการใช้เครื่องมือและเครื่องทุนแรงที่มีเทคโนโลยีทันสมัยต่างๆ เพื่อทำให้เกิดประโยชน์ลงแรงน้อยแต่ได้ผลลัพธ์มาก หมายถึงการ ทำงานให้หนักและใช้สมองคิดวิเคราะห์ให้มากขึ้น และตระหนักในภาระหน้าที่ของตนเอง นี่คือสิ่งที่ทุกคนต้องเร่งพัฒนาตนเองพร้อมกันไปด้วย เพื่อนำประเทศไทยสามารถก้าวทันกลุ่มประเทศที่พัฒนาแล้วได้
วันนี้โลกเรามีทั้งการพัฒนาสูงสุด กำลังพัฒนาสูง กำลังพัฒนา และเริ่มการพัฒนา ซึ่งเราอยู่ตรงจุดใด ทุกคนก็ทราบดีอยู่แล้ว เพราะฉะนั้นเราต้องนำพาประเทศไปสู่ประเทศรายได้สูงก่อนก้าวไปสู่ประเทศที่มีรายได้สูงสุดในอนาคต  ทั้งนี้ ในแง่ของระบบงบประมาณ ประเทศไทยยังคงต้องใช้งบประมาณภาครัฐ รัฐวิสาหกิจ ในการเป็นตัวนำพาประเทศในช่วงแรกในระหว่างที่ยังไม่สามารถสร้างความเข้มแข็งในภาคอื่น ๆ ได้เท่าที่ควร ไม่ว่าจะเป็นภาคประชาชน หรือกลุ่มธุรกิจต่าง ๆ ซึ่งต้องพึ่งพาอาศัยหลักการการอำนวยความสะดวกจากภาครัฐ เพราะฉะนั้นในปีนี้  รัฐบาลได้ให้สำนักงบประมาณปรับปรุงในเชิงโครงสร้างเช่นกัน ในระยะ 3 ปีที่ผ่านมา  รัฐบาลพยายามส่งเสริมให้มีการบูรณาการดำเนินงานของหน่วยงานต่างๆ ภายใต้แผนงานบูรณาการ จึงได้มีการจัดทำงบประมาณใหม่ โดยจำแนกงบประมาณเป็น 6 กลุ่ม ประกอบด้วย กลุ่มงบกลาง กลุ่มงบประมาณรายจ่ายบุคลากรภาครัฐ กลุ่มงบประมาณรายจ่ายกระทรวง/หน่วยงาน กลุ่มงบประมาณรายจ่ายบูรณาการ กลุ่มงบประมาณรายจ่ายพื้นที่ และงบประมาณรายจ่ายบริหารจัดการหนี้ภาครัฐ เพื่อให้สะท้อนค่าใช้จ่ายที่มีลักษณะต้องจ่ายเป็นประจำ และค่าใช้จ่ายที่มาจากภารกิจในเชิงยุทธศาสตร์ ดังนั้น โครงสร้างของยุทธศาสตร์การจัดสรรงบประมาณรายจ่ายประจำปีในรอบปีที่ผ่านมาจึงมีการปรับปรุงให้สอดคล้องกับการจำแนกกลุ่มงบประมาณข้างต้น
ในปัจจุบัน รัฐบาลได้ตะหนักถึงจุดอ่อนประการหนึ่งของการบริหารจัดการภาครัฐของไทย คือ ยังขาดการบูรณาการในมิติต่างๆ อย่างแท้จริง ที่ผ่านมาได้ส่งเสริมให้เกิดการบูรณาการตามวาระการพัฒนาที่สำคัญต่างๆ และยังมีการบูรณาการตามมิติพื้นที่ แต่ทั้งสองมิตินี้ก็ยังไม่เชื่อมโยงอย่างแท้จริง ซึ่งไม่ใช่ไม่ดีเลยเพราะที่ได้ดำเนินการก็ค่อย ๆ ดีขึ้นโดยลำดับ เพียงแต่ทำอย่างไรจะดีขึ้นให้เร็วกว่านี้  ยิ่งไปกว่านั้นเมื่อหน่วยงานวางแผนงบประมาณเพื่อตอบสนองการบูรณาการในมิติต่างๆ หน่วยงานยังมีแนวคิดว่า ต้องมีงบประมาณมา top up หรืองบประมาณพิเศษมาสนับสนุน แทนที่จะคิดปรับปรุงภารกิจประจำหรือภารกิจพื้นฐานที่ลำดับความสำคัญน้อย หรือไม่เชื่อมโยงกับภารกิจของหน่วยงานอื่น ในส่วนนี้คือสิ่งที่จะต้องปรับปรุงในการจัดทำงบประมาณจากนี้ไป
เพราะฉะนั้นต้องไปดูตรงนั้นด้วยว่า ทำอย่างไรตรงนั้นจะมาเสริมตรงนี้ได้ ไม่ใช่อันนั้นก็ทำเหมือนเดิม ถ้าจะทำอะไรใหม่ สั่งมา รัฐบาลมีนโยบายมาก็หางบประมาณมาแล้วกัน อย่างนี้ประเทศไทยไปไม่ได้ เพราะงบประมาณที่เรามีอยู่จำกัด เพราะฉะนั้นภาครัฐ หน่วยงานต่างๆ และรัฐวิสาหกิจ ต้องเชื่อมโยงเป้าหมายการพัฒนาพื้นที่ กับเป้าหมายการพัฒนาตามยุทธศาสตร์และวาระสำคัญต่างๆ เข้าด้วยกัน เพราะฉะนั้นทุกคนจะต้องทราบว่ามีอะไรบ้าง ไม่ว่าจะเป็นนโยบายรัฐบาล วาระต่าง ๆ และนโยบายความมั่นคงต้องดำเนินการให้สอดคล้องกันทั้งหมด
รัฐบาลจะสนับสนุนให้มองการพัฒนาพื้นที่ในระดับภาคเป็นกรอบในเชื่อมโยงและบูรณาการภารกิจของภาคส่วนต่างๆ ซึ่งที่ผ่านมาจะมองจากรัฐบาลไปกลุ่มจังหวัด และจังหวัด วันนี้ผมให้ความสำคัญกับระดับภาค เพราะภาคคือตัวชี้วัด เพราะแต่ละภาคของเรามีความแตกต่างกัน เพราะนั้นงบประมาณที่ลงไปทั้งหมด ไม่ว่าจะเป็นงบประมาณอะไรก็ตามต้องมองศักยภาพของภาคด้วย ทั้งคน วัตถุดิบ อัตลักษณ์ และขีดความสามารถต่าง ๆ ทุกด้านเหล่านี้ให้นำมาพิจารณาประกอบด้วย ซึ่งให้มองตัวเลขที่ออกมาทั้ง GDP รายหัว GDP จังหวัดหรือตัวเลขทางเศรษฐกิจ ตัวเลขต่างกันทั้งหมด วันนี้เรามี 6 ภาค ภาคเหนือ ภาคตะวันออกเฉียงเหนือ ภาคกลาง ภาคใต้ และเพิ่มเข้ามาคือภาคตะวันออก EEC และ 3 จังหวัดชายแดนภาคใต้ 4 อำเภอสงขลา ต้องทำให้ 6 ภาคดังกล่าวมีการพัฒนารวดเร็วที่สุด ซึ่งสิ่งแรกที่ต้องคำนึงถึงคือ เรื่องการลดความเหลื่อมล้ำ ให้ไปดูว่าในแต่ละภาคแตกต่างกันตรงไหน รวมถึงศักยภาพของภาคและจังหวัด รายได้มวลรวมของภาค ของจังหวัด ตลอดจนรายได้ของประชาชน ตรงนี้ให้ไปดูว่าจะทำอย่างไรที่จะสามารถยกระดับสิ่งที่มีความแตกต่างกันดังกล่าวให้อยู่ในระดับที่ใกล้เคียงกัน โดยเฉพาะการยกระดับรายได้ให้ใกล้เคียงกัน เพราะฉะนั้นการใช้จ่ายงบประมาณต้องคำนึงถึงเรื่องนี้เป็นหลักด้วย
ทั้งนี้ ในการจัดทำงบประมาณตามปฏิทินงบประมาณและยุทธศาสตร์การจัดสรรงบประมาณรายจ่ายประจำปีงบประมาณ พ.ศ. 2562 (ที่คณะรัฐมนตรีให้ความเห็นชอบเมื่อวานนี้ วันอังคารที่ 1 สิงหาคม 2560) สิ่งที่มีความพิเศษอย่างชัดเจน คือ กระบวนการงบประมาณของปีงบประมาณ 2562 ได้เริ่มต้นขึ้นแล้ว จากเดิมในปีก่อนที่เริ่มต้นในช่วงเดือนตุลาคมหรือพฤศจิกายน ภายใน 2 เดือนข้างหน้านี้จะต้องมีการทำแผนพัฒนาพื้นที่ เพื่อให้เห็นเป็นรูปธรรมว่าแต่ละภาค จังหวัด ต้องพัฒนาไปในทิศทางใด ซึ่งคนที่จะตอบคำถามได้คือผู้ว่าราชการจังหวัด รัฐวิสาหกิจ มหาดไทยทำหน้าที่กำกับดูแลในภาพรวมตรงนี้ รวมถึงส่วนราชการอื่น ๆ ที่อยู่ในจังหวัด จะทำให้ภาคและจังหวัดเจริญเติบโตขึ้นมาได้  ซึ่งทุกหน่วยงานต้องทำงานบูรณาการข้ามกระทรวง โดยกำหนดการทำงานทุกอย่างมุ่งสู่เป้าหมายคือประชาชน อันจะนำไปสู่การจัดทำงบประมาณ แผนงาน โครงการที่มีประสิทธิภาพและตรงกับความต้องการของประชาชนอย่างแท้จริง เพื่อให้ประเทศในภาพรวม พัฒนาตามกรอบยุทธศาสตร์ชาติ ระยะ 20 ปี และตามแผนพัฒนาฯ รวมทั้งแผนอื่นๆ ที่วางไว้ เมื่อได้ภาพระดับภาค จังหวัดแล้ว ในเดือนตุลาคมจึงทำกระบวนบูรณาการงบประมาณเชิงยุทธศาสตร์
สำหรับยุทธศาสตร์การจัดสรรงบประมาณรายจ่ายประจำปีงบประมาณ พ.ศ. 2562 จะเป็นตัวเริ่มให้เกิดกระบวนการวางแผนระดับพื้น ในส่วนภาคแรกของยุทธศาสตร์จัดสรรฯ จะเห็นว่ามีการนำเนื้อหาของแผนพัฒนาภาค ตามแผนฯ 12 มาใส่ไว้ ในส่วนที่สองจะเป็นยุทธศาสตร์การจัดสรรงบประมาณพื้นที่ระดับภาค เป็นเสมือนประเด็นชี้นำให้หน่วยงานต่างๆ รวมทั้ง จังหวัด และ อปท. นำไปพิจารณาประกอบการจัดทำแผนปฏิบัติราชการของหน่วยงาน แผนบูรณาการ แผนยุทธศาสตร์ และคำของบประมาณ ทั้งนี้ ทุกพื้นที่และทุกภาคที่ได้กล่าวมาแล้วจะต้องมีพื้นฐานที่ใกล้เคียงกันก่อน ทั้งเรื่องของความเชื่อมโยงสาธารณูปโภคพื้นฐาน เส้นทางถนนจังหวัดต่าง ๆ  แต่ก็ไม่ได้หมายความว่าทุกจังหวัดจะต้องมีถนน 6  เลน  8 เลน หรืออุโมงค์ เป็นไปไม่ได้ แต่ให้ดูว่ามีพื้นที่ใดที่ยังมีศักยภาพไม่เท่าจังหวัดอื่น ๆ ท่านต้องเร่งตรงนั้น ทุกหน่วยงานต้องไปดูเป้าหมายให้พบ พื้นที่ใดที่มีศักยภาพเพียงพอในระดับหนึ่งแล้วก็ให้ไปพัฒนาต่อ เช่น จากถนน 4 เลน เป็น 6 เลน หรือไปทำสิ่งต่าง ๆ ให้เกิดความเชื่อมโยงให้มากขึ้น เพื่อสร้างมูลค่าและเปิดโอกาสให้ประชาชนในพื้นที่ได้มีโอกาสที่จะยกระดับขึ้นมา ซึ่งตรงระดับกลางค่อนข้างจะมีโอกาสยกระดับขึ้นมา แต่ 3 – 4 จังหวัดท้ายๆ ระดับข้างล่างเป็นอย่างไร ให้ไปดูให้สามารถยกระดับขึ้นมาอยู่ในระดับที่ใกล้เคียงกัน ส่วนข้างบนมีศักยภาพมากอยู่แล้ว เช่น พื้นที่บริเวณภาคตะวันออก ตรงนี้ต้องดูว่าเราจะลงทุนกันอย่างไร และทำให้เกิดการสร้างงาน สร้างรายได้อย่างไร รวมทั้งสามารถสร้างรายได้ให้กับประเทศได้มากในพื้นที่ใดตามศักยภาพที่มีอยู่ วันนี้เรากำลังมุ่งไปพัฒนา EEC หรือการพัฒนา CLMV กับประเทศเพื่อนบ้าน ทั้งนี้เพื่อให้เกิดรายได้เพิ่มขึ้น และสร้างงานไม่ให้คนเข้ามาในพื้นที่บริเวณด้านใน เราต้องมองในมิติความมั่นคงประกอบด้วย ไม่ใช่รัฐบาลคิดแต่เพียงว่าจะไปทำตรงโน้น ตรงนี้ ไม่ใช่  แต่ต้องมองเป้าหมายให้ครอบคลุมทุกมิติ ซึ่งความมั่นคงก็เป็นเรื่องที่มีความสำคัญ โดยเฉพาะการที่จะทำอย่างไรให้แรงงานที่ไม่มีฝีมือสามารถทำงานในพื้นที่โดยไม่ต้องเดินทางเข้ามาในกรุงเทพมหานคร โดยในพื้นที่เมืองใหญ่ หรือกรุงเทพฯ ให้เป็นแรงงานที่มีฝีมือ ตรงนี้ต้องไปคิดให้รอบคอบ
ทั้งนี้ เนื่องจากเป็นการทำในลักษณะนี้เป็นปีแรก ก็ขอให้หน่วยงานต่างๆ นำไปคิดต่อว่าในแต่ละพื้นที่ทั้งในระดับภาค และระดับจังหวัด แต่ละหน่วยงานจะวางภารกิจของตนเองอย่างไร ให้ตอบสนองทั้งมิติ function agenda และ area คือความต้องการของพื้นที่และประชาชน
สำหรับประเด็นที่รัฐบาลต้องการให้หน่วยงานต่างๆ ให้ความสำคัญในการจัดทำงบประมาณ ปี 2562 คือกรอบยุทธศาสตร์ชาติ ระยะ 20 ปี ได้กำหนดยุทธศาสตร์การพัฒนาเป็น 6 ยุทธศาสตร์ 36 ประเด็นการพัฒนา ซึ่งที่ผ่านมาไม่เคยมีการเขียนไว้แบบนี้ และการที่ต้องมีการเขียนกรอบยุทธศาสตร์ชาติ ระยะ 20 ปี เพื่อให้เกิดความยั่งยืน ทั้งนี้ต้องขึ้นอยู่กับผู้บริหาร รัฐบาล ผู้นำองค์กร หัวหน้าส่วนราชการว่าจะทำได้หรือไม่  ซึ่งถ้าเราเขียนกรอบกำหนดไว้ก็ทำให้คิดออกว่าจะคิดและทำให้เข้ากรอบนี้อย่างไร และเป็นบรรทัดฐานในการที่จะเดินไปข้างหน้า หรือเป็นแผนที่เข็มทิศนำทาง   โดยในกรอบยุทธศาสตร์ชาติ ระยะ 20 ปี ที่กำหนดยุทธศาสตร์การพัฒนาเป็น 6 ยุทธศาสตร์ 36 ประเด็นการพัฒนา วันนี้เรากำลังจะตั้งคณะกรรมการยุทธศาสตร์ชาติซึ่งจะมีผลในการกำกับดูแลในช่วง 5 ปีแรก คิดว่าใน 5 ปีแรก ต่อไปทุกอย่างจะเริ่มเข้าที่ มั่นคงขึ้น และเริ่มมีทิศทางที่ชัดเจนมากขึ้น เพราะมีการลงไปดูในเรื่องของมิติของภาค จังหวัด และความต้องการของประชาชน พิจารณาจากบนลงล่างและล่างขึ้นบน สิ่งต่าง ๆ เหล่านี้ต้องสร้างความเข้าใจกับประชาชนให้มากขึ้นว่าเราจะพัฒนาตนเองได้อย่างไร เพราะถ้ารัฐไม่ได้รับความร่วมมือกับประชาชนทุกอย่างก็เกิดขึ้นไม่ได้ เพราะฉะนั้นอยู่ที่ประชาชนจึงขอฝากทุกคนในเรื่องนี้ด้วย 1. ยุทธศาสตร์ด้านความมั่นคง สิ่งสำคัญคือ สถาบันพระมหากษัตริย์ ชาติ ศาสนา เป็นหลักและองค์ประกอบสำคัญของประเทศชาติ ที่เราต้องเคารพเทิดทูนและรักษาไว้ยิ่งชีวิต สำหรับข้าราชการ รัฐวิสาหกิจต้องเพิ่มเข้าไปอีกคือ ประชาชน ตรงนี้ต้องอยู่ในใจของพวกเราเสมอ และสถาบันพระมหากษัตริย์ เป็นองค์ประกอบสำคัญของการปกครองในระบอบประชาธิปไตยตามประเพณีการปกครองของไทย รัฐบาลจึงถือเป็นหน้าที่สำคัญยิ่งยวดในอันที่จะเชิดชูสถาบันนี้ไว้ด้วยความจงรักภักดีและปกป้องรักษาพระบรมเดชานุภาพให้ได้ท่ามกลางความเปลี่ยนแปลงของโลกปัจจุบัน ที่ผ่านมารัฐบาลได้ให้ความสำคัญกับการจัดกิจกรรมเทิดทูนสถาบันพระมหากษัตริย์ เดี๋ยวจะมีการเปิดวีดิทัศน์ ที่สมเด็จพระเจ้าอยู่หัวมหาวชิราลงกรณ บดินทรเทพยวรางกูร (รัชกาลที่ 10 ) พระราชทานให้ผมเมื่อวันที่ 12 สิงหาคม 2560 ที่ผ่านมา โดยพระองค์ทรงใช้คำว่า สืบสาน รักษา และต่อยอด โครงการพระราชดำริและตามแนวทางที่พระบาทสมเด็จพระปรมินทรมหาภูมิพลอดุลยเดช (รัชกาลที่ 9)  สมเด็จพระนางเจ้าฯ พระบรมราชินีนาถ ในรัชกาลที่ 9 ทรงพระราชทานไว้ให้กับประชาชนคนไทย และรัชกาลที่ 10 พระองค์ จะทรงสานต่อสิ่งต่าง ๆ เหล่านี้ ตามแนวทางรัชกาลที่ 9 และสมเด็จพระนางเจ้าฯ พระบรมราชินีนาถ ในรัชกาลที่ 9 ซึ่งขณะนี้ทั่วโลกได้ยอมรับและมีการน้อมนำแนวทางตามปรัชญาเศรษฐกิจพอเพียงในพระบาทสมเด็จพระปรมินทรมหาภูมิพลอดุลยเดช (รัชกาลที่ 9)  ไปใช้และปฏิบัติ อย่างไรก็ตาม ต้องหาวิธีการในการที่จะอธิบายให้ประชาคมโลกได้เข้าใจถึง วิธีการนำหลักการของปรัชญาเศรษฐกิจพอเพียง ไปใช้ได้ในกิจกรรมต่าง ๆ ไม่ใช่เฉพาะเรื่องการเกษตรเท่านั้น  รวมทั้ง รัฐบาลได้ให้มีการติดตามตรวจสอบผู้กระทำผิดเผยแพร่ข้อมูลที่ไม่เหมาะสมอย่างต่อเนื่อง สิ่งที่จะต้องดำเนินการอย่างต่อเนื่องต่อไป คือ การเสริมสร้างความรู้ความเข้าใจที่เกี่ยวข้องกับสถาบันพระมหากษัตริย์ และพระราชกรณียกิจเพื่อประชาชน รวมทั้งเร่งขยายผลโครงการตามแนวพระราชดำริ และตามหลักการทรงงานของทุกพระองค์
การปฏิรูปกลไกการบริหารประเทศ เพื่อให้เกิดความมั่นคงทางการเมือง สามารถขจัดคอรัปชั่น และมีกระบวนการยุติธรรมที่ประชาชนให้ความเชื่อมั่น วันนี้สังคมเปลี่ยนแปลงไปอย่างมาก มีระบบไอที และการเผยแพร่ข้อมูลต่าง ๆ ผ่านโซเชียลมีเดียกว้างขวาง ตรงนี้อยู่ที่ดุลยพินิจของแต่ละบุคคลว่าจะเชื่อข้อมูลเหล่านั้นมากน้อยเพียงใด ซึ่งต้องมีหลักการและหลักคิดวิเคราะห์ของตนเองในการพิจารณาข้อมูลเหล่านั้น ตรงนี้คือความแตกต่างของคนที่พัฒนาแล้ว กับคนที่ยังไม่พัฒนา ซึ่งต้องทำให้ประชาชนมีการพัฒนาไปด้วยกัน และมีหลักคิดพื้นฐานที่ไม่สร้างความขัดแย้งและทำให้เกิดปัญหา ถ้าเปิดดูโซเชียลมีเดียและสื่อโทรทัศน์ต่าง ๆ จะเห็นว่าวันนี้ทุกคนทำหน้าที่เป็นตำรวจหมด ซึ่งเป็นสิ่งที่ดีในการที่จะช่วยกันเฝ้าระวัง แต่อย่าตัดสินเอง และทำตัวเป็นเจ้าหน้าที่ตำรวจและเป็นศาลในการที่จะตัดสินถูก ผิดทุกอย่างเอง ไม่อย่างนั้นจะทำให้เกิดความปั่นป่วนไปหมด เพราะฉะนั้นทุกอย่างที่ประชาชนทำหน้าที่ในการเฝ้าระวัง เป็นสิ่งที่ดี ขอบคุณ และขอให้แจ้งมาตามช่องทางกระบวนยุติธรรม เพื่อเข้าสู่การตัดสินตามกระบวนการยุติธรรม ซึ่งที่ผ่านมารัฐบาลไม่เคยเข้าไปก้าวล่วง โดยรัฐบาลมีหน้าที่ในการนำเข้าสู่กระบวนการยุติธรรม แต่จะผิดหรือถูก ไปสู้กันที่ศาล ซึ่งมีกระบวนการอยู่ ทั้งนี้ ปัจจุบันประชาชนมีความเชื่อมั่นระดับหนึ่งที่น่าพอใจ แต่ยังไม่พอใจที่สุด เพราะยังมีการจุดฉนวนและเชื้อในเรื่องต่าง ๆ ขึ้นมาอีกมาก ซึ่งบางเรื่องไม่ใช่เรื่องที่ควรนำมาขยายความต่อและสร้างความขัดแย้งเพิ่ม ทำให้เรื่องที่เราจะทำวันนี้ ไม่ได้รับความสนใจ ถ้าเปรียบเรื่องที่สนใจเป็นต้นไม้ก็คือไปสนใจแต่กระพี้หรือเปลือกนอกไม่ใช่แก่น เพราะฉะนั้นวันนี้ทุกคนต้องสนใจแก่น ประโยชน์และสาระสำคัญของเรื่องที่ต้องทำร่วมกัน และคนของทุกกระทรวงต้องเรียนรู้ เพื่อถ่ายทอดสิ่งต่าง ๆ ให้ประชาชนทั้งหมดเกิดความเข้าใจได้ เพราะประเทศประกอบด้วย แผ่นดิน พื้นน้ำ อากาศ และประชาชน ซึ่งถ้าสิ่งเหล่านี้ไม่แข็งแรงและเข้มแข็งประเทศก็อ่อนแออยู่ไม่ได้ วันนี้ประเทศไทยยังแข็งแรงอยู่ เราต้องดำเนินการในเรื่องคอร์รัปชั่นไม่ให้มีเพิ่มมากขึ้น ตรงนี้ต้องไปหาทางจะทำอย่างไร เพราะฉะนั้นกระบวนการยุติธรรมต้องเข้มแข็ง เริ่มตั้งแต่ ตำรวจ  อัยการ ศาล ทำอย่างไรจะให้มีการถ่วงดุลกันให้ได้ แต่ไม่ใช่จะถ่วงดุลกันไปกันมาจนทำอะไรไม่ได้ ต้องเป็นการถ่วงดุลในทางสร้างสรรค์ มีระบบการตรวจสอบ ด้านยุติธรรม ทุกคนจะต้องสร้างกระบวนการในการปฏิรูปทหาร ปฏิรูปตำรวจ ปฏิรูปข่าวกรอง และปฏิรูปกฎหมาย ให้มีความชัดเจนและนำไปสู่การปฏิบัติ วันนี้ต้องมีการทำความเข้าใจว่าสิ่งเหล่านี้จะมีการปฏิรูปอะไรบ้าง แค่ไหน อย่างไร
การขับเคลื่อนการแก้ไขปัญหาจังหวัดชายแดนใต้ ผมในฐานะที่เป็น ผอ.กอ.รมน. หัวหน้ารัฐบาล และเคยเป็นทหารมาก่อน ผมก็เคยทำงานตรงนี้มา ปัจจุบันหลายอย่างก็ดีขึ้น เพราะเราใช้การเมืองนำการทหาร โดยทหารมีหน้าในการรักษาความสงบเรียบร้อย ความปลอดภัยในชีวิตและทรัพย์สิน การบังคับใช้กฎหมาย ส่วนราชการอื่นก็มีหน้าที่ในการพัฒนา นำโครงการพัฒนาต่าง ๆ ลงไป รวมทั้งใช้โครงการ บ้าน วัด โรงเรียน และโครงการพัฒนาต่าง ๆ จำนวนมากลงไปทำงานในพื้นที่ภาคใต้  รัฐบาลนี้ให้ความสำคัญกับการแก้ไขปัญหาภาคใต้มากที่สุด ที่ผมบอกว่ามากที่สุด เพราะผมอยู่ในกระบวนการเหล่านี้มา เพราะฉะนั้นทุกหน่วยงานต้องเร่งรัดในส่วนนี้ให้มากขึ้นเป็นพิเศษ และให้ความสำคัญกับการพัฒนาภาคตะวันออก EEC จังหวัดระยอง ชลบุรี และจังหวัดจันทบุรี อีกพื้นที่คือ 3 จังหวัดชายแดนภาคใต้ 4 อำเภอจังหวัดสงขลา  ในการพัฒนาพื้นที่เราแยก 2 ภาคนี้ออกมาต่างหาก ตรงนี้ต้องเร่งรัดก่อน โดยในส่วนของ EEC เป็นการเร่งรัดให้มีรายได้สูงขึ้น และนำรายได้กลับมาพัฒนาประเทศไทย และเชื่อมโยงไปสู่ภาคอื่น ๆ ซึ่งการดำเนินการดังกล่าว ต้องมีการเริ่มต้นเหมือนกับนำร่องในพื้นที่ที่มีความพร้อมขึ้นมาก่อน ต่อไปก็ขยายการพัฒนาไปสู่ภาคอื่น ๆ รวมถึงภาคใต้ เพราะฉะนั้นต้องมาคิดหาแนวทางว่าทำอย่างไรสิ่งเหล่านี้ถึงจะเกิดขึ้นได้ โดยให้คิดตั้งแต่ปีงบประมาณนี้ และปีงบประมาณปี 62 เป็นต้นไป และให้น้อมนำแนวทางพระราชทาน “เข้าถึง เข้าใจ พัฒนา” มาเป็นหลักในการพัฒนาพื้นที่ทั้งทางเศรษฐกิจ และสังคม หน่วยงานต้องสร้างการรับรู้ และทำความเข้าใจถึงความแตกต่างทางวัฒนธรรม ทั้งการเข้าใจประชาชน พื้นที่ เข้าถึงปัญหา เพื่อนำไปสู่การแก้ปัญหาตามหลักอริยสัจสี่  ทุกข์ สมุทัย นิโรธ และมรรค
ทั้งนี้ ทุกหน่วยงานต้องสร้างการรับรู้และความเข้าใจ เพราะแต่ละพื้นที่ความแตกต่างกันทางอัตลักษณ์และวัฒนธรรม ตรงนี้ต้องนำมาพิจารณาประกอบการจัดทำโครงการต่าง ๆ โดยให้สอดคล้องและตรงกับอัตลักษณ์วัฒนธรรม การพัฒนาสินค้าเกษตร สินค้าชุมชน การส่งเสริมอุตสาหกรรมในพื้นที่ ตลอดจนการให้บริการด้านสาธารณสุขและส่งเสริมการศึกษา สอดคล้องกับวิถีชีวิต ความเป็นอยู่ของประชาชนในพื้นที่ ให้เกิดสังคมพหุวัฒนธรรมในพื้นที่ที่มีความเข้มแข็ง โดยเฉพาะวันนี้เน้นการศึกษาให้คนไทยใน 3 จังหวัดชายแดนภาคใต้ 4 อำเภอจังหวัดสงขลา พูด อ่านและเขียนภาษาไทยให้แตกฉาน ซึ่งได้มอบหมายให้กระทรวงศึกษาธิการดำเนินการพัฒนาหาวิธีการการเรียนการสอนให้เข้าง่ายขึ้นกว่าเดิม เช่น เริ่มแรกต้องสอนให้จดจำและสะกดคำให้ได้ก่อน เพื่อให้เข้าใจในคำและภาษาอย่างท่องแท้ และการเรียนการสอนต้องให้ทันกับเหตุการณ์ที่เปลี่ยนแปลง รวมทั้งให้มีการเปิดสำนักงานส่งเสริมการศึกษานอกระบบและการศึกษาตามอัธยาศัย (กศน.) ในพื้นที่ต่าง ๆ  ให้ประชาชนที่ขาดโอกาสหรือออกจากระบบการศึกษาได้สามารถเข้าถึงการศึกษามากขึ้น ซึ่งวันนี้ กศน. มีความสำคัญอย่างมาก จึงขอฝากกระทรวงศึกษาธิการ ให้เน้นในเรื่องของ กศน. และเร่งดำเนินการให้เกิดผลเป็นรูปธรรม และมีผลงานให้ผมเห็น ให้คนไทยสามารถอ่านหนังสือออก และเขียนหนังสือได้ ขอให้ทุกคนช่วยกันทั้งหมด
การจัดการปัญหาแรงงานต่างด้าวและการค้ามนุษย์ ประเด็นแรงงานต่างด้าวผิดกฎหมายถือปัญหาที่สั่งสมมามากกว่า 20 ปี เรื่องนี้ต้องมีการปรับปรุงเปลี่ยนแปลง โดยทุกฝ่ายต้องหันหน้าเข้าหากัน ซึ่งรัฐบาลก็จะดูแลอำนวยความสะดวกและให้เวลาในการดำเนินการเรื่องนี้ ทุกคนต้องร่วมมือกันดำเนินการ และเคารพกฎหมาย รวมถึงดูแลเฝ้าระวังในเรื่องความมั่นคงหากมีคนจำนวนมากมาอยู่รวมกันโดยไร้การควบคุมจะเกิดอะไรขึ้น ต้องคิดและพิจารณาหาวิธีการลดความเสี่ยงเหล่านี้ด้วย ขณะนี้รัฐบาลพยายามทำทุกอย่าง อาจต้องลำบากบ้างในช่วงนี้  ไม่อย่างนั้นจะส่งผลให้เกิดปัญหาทั้งสังคม ปัญหาอาชญากรรม และการค้ามนุษย์ ซึ่งวันนี้ก็ยังมีปัญหาเหล่านี้อยู่ โดยหากพบเจ้าหน้าที่รัฐทั้ง ตำรวจ ทหาร พลเรือน เข้าไปเกี่ยวข้องต้องถูกลงโทษทันทีไม่ว่าจะทางวินัย และอาญา ขณะนี้รัฐบาลต้องการดำเนินการแก้ไขให้เป็นระบบ เริ่มจากการออก พรก. การบริหารจัดการการทำงานของคนต่างด้าว พ.ศ. 2560 เรื่องนี้ยังต้องมีการรับฟังความคิดเห็นต่าง ๆ อีกครั้งหนึ่ง ซึ่งรองนายกรัฐมนตรี (นายวิษณุ เครืองาม) กำลังดูแลเรื่องนี้อยู่  และขอให้ทุกคนอย่าตื่นตระหนกหรือกังวลที่จะต้องถูกปรับในเรื่องจำนวนเงิน ถ้าทำถูกต้องก็ไม่ถูกปรับ และหากพบใครเรียกรับผลประโยชน์ให้แจ้งมายังรัฐบาล ซึ่งรัฐบาลจะพิจารณาดำเนินการให้ตามความผิดในกิจการแต่ละประเภททั้งกิจการขนาดใหญ่ ขนาดกลาง ขนาดเล็ก ให้เป็นไปอย่างเหมาะสม ตรงนี้การทำกฎหมายต้องให้รอบคอบ รัดกุม คำนึงถึงเป้าหมายทุกเป้าหมายว่าจะทำอย่างไร ให้เกิดความแตกต่าง จะลงโทษแบบเดียวกันทั้งหมดคงเป็นไปไม่ได้ เพราะความผิดคนละอันกัน ขณะเดียวกันการทำกฎหมายปัจจุบันควรจะเป็นอย่างไร ควรต้องไปดูกฎหมายของต่างประเทศประกอบด้วย
วันนี้ ถ้าเราทำให้ถูกต้องตั้งแต่ต้น ทุกอย่างก็ไม่มีปัญหา ต่อไปพอแรงงานต่างด้าวเข้ามาแล้วถูกต้องก็ไม่ต้องมาต่ออายุกันตลอดไป เวลาย้ายงานก็ไปแจ้งย้ายงาน แต่วันนี้เละกันไปหมด จดทะเบียนก็ไม่จด พอย้ายงานก็ไม่ขออนุญาตอีก จึงเป็นบ่อเกิดของการคอร์รัปชั่น และเรียกรับผลประโยชน์ ทุกคนต้องการลงทุนน้อย ๆ ได้กำไรมาก ๆ ทั้งสิ้น เรื่องนี้ไปถึงเรื่องของคุณธรรม จริยธรรมของผู้ประกอบการ อย่าเอาเปรียบ  ถ้าเราทำอย่างนี้ได้ผู้จ้างงานก็จะสามารถวางแผนการจ้างงานได้อย่างมีประสิทธิภาพมากยิ่งขึ้น และทำให้บริษัทที่โกงและแอบนำแรงงานต่างด้าวเข้ามาก็จะเลิกกิจการไปเอง เพราะเรามีการดำเนินการถูกต้อง และไม่เสียเงินมาก แต่ปัญหาคือยังมีผู้ประกอบการที่มุ่งหวังจะได้แรงงานราคาถูก ตรงนี้จะแก้ไขอย่างไร ไปดูทั้งระบบ ขณะเดียวกันแรงงานต่างด้าวเมื่อเข้าระบบก็จะได้รับการคุ้มครองมากยิ่งขึ้น อย่าไปคิดว่าเขาเข้ามาแล้วทำไมเราต้องดูแลด้วย เขาได้ประโยชน์ แรงงานไทยไม่เห็นได้รับประโยชน์อะไรเลย ก็ตอนนี้แรงงานไทยมีจำนวนกี่คนที่ทำงานใช้แรงานพวกนี้ จากข้อมูล SMEs ต่าง ๆ วันนี้จำนวนคนเพิ่มขึ้นในภาคบริการ คนไทยไปทำงานบริการหมด ในงานที่ใช้แรงงานมีน้อยมาก และเดินทางไปทำงานแรงงานที่ต่างประเทศ เพราะฉะนั้นถ้าเราไม่มีงานแรงงานพวกนี้ เราก็อยู่ไม่ได้ เช่น แรงงานก่อสร้างไม่มีแรงงาน
วันนี้เรื่องดังกล่าวต้องร่วมกันดำเนินงานหลายฝ่าย ทั้งกระทรวงแรงงาน กระทรวงต่างประเทศ ฝ่ายความมั่นคง พลเรือน ตำรวจ ทหาร และยังต้องรวมไปถึงกระทรวงการพัฒนาสังคมฯ กระทรวงสาธารณสุข และกระทรวงศึกษาธิการ ต้องมองประเด็นต่อเนื่องต่างๆ เมื่อแรงงานต่างด้าวถูกกฎหมายเข้ามาทำงานในประเทศไทยแล้วก็จะทำให้เกิดมูลค่าการขับเคลื่อนในประเทศไทย ซึ่งหากไม่มีแรงงานเหล่านี้ก็ทำให้ประเทศไปไม่ได้ เรื่องนี้ต้องมองทั้ง 2 ด้าน
การป้องกันภัยคุกคามในรูปแบบใหม่  เป็นเรื่องสำคัญที่ต้องอาศัยการสร้างความร่วมมือกับมิตรประเทศ วันนี้ภัยคุกคามแต่ละประเทศแตกต่างกัน แต่ร่วมมือกันได้  โดยเฉพาะอย่างยิ่งภัยคุกคามที่เกิดจากอาชญากรรมข้ามชาติ การค้ายาเสพติด การก่อการร้าย ภัยเกี่ยวกับความมั่งคงทางทะเล ภัยพิบัติขนาดใหญ่ หรือโรคระบาดร้ายแรง สภาพอากาศโลกเปลี่ยนแปลง เศรษฐกิจที่เป็นการรวมกลุ่มมหาอำนาจหลายมหาอำนาจ ในส่วนนี้ต้องมีการวางระบบและเตรียมการรองรับให้สามารถดำเนินการได้ทันท่วงที 2. ยุทธศาสตร์ด้านการสร้างความสามารถในการแข่งขันของประเทศ สำหรับการการป้องกันภัยคุกคามในรูปแบบใหม่ เป็นเรื่องสำคัญที่ต้องอาศัยการสร้างความร่วมมือกับมิตรประเทศ ส่วนใหญ่ที่มาก็มาพูดเรื่องความร่วมมือ เรื่องการค้า การลงทุน ประเด็นเรื่องความมั่นคง ประเด็นเรื่องภัยคุกคามรูปแบบใหม่  เรื่อง Cyber crime เหล่านี้เขาพูดกันอย่างนี้กันทั้งโลก วันนี้ภัยคุกคามในแต่ละประเทศแตกต่างกัน แต่เราร่วมมือกันได้  โดยเฉพาะอย่างยิ่งอาชญากรรมข้ามชาติ  การค้ายาเสพติดการก่อการร้ายภัยเกี่ยวกับความมั่งคงทางทะเลภัยพิบัติขนาดใหญ่   โรคระบาดร้ายแรง อากาศโลกเปลี่ยนแปลง  เศรษฐกิจเดียว  เศรษฐกิจที่เป็นกลุ่ม มหาอำนาจหลายมหาอำนาจมากขึ้น  เพราะฉะนั้นในส่วนนี้ต้องมีการวางระบบและเตรียมการรองรับให้สามารถทันท่วงที
ยุทธศาสตร์ที่ 2 การสร้างความสามารถในการแข่งขันของประเทศ  หลายคนอาจจะมองไม่ได้คิด มันเป็นศัพท์ที่อาจจะมองเป็นอย่างไรแข่งขันมันวิ่งเปรี้ยวกันหรือไม่ ไม่ใช่  จะต้องทำอย่างไรให้ประเทศเราเดินไปข้างหน้าได้  ถ้าเราจะผลิตออกมาประกอบการต้องขายของให้ได้ ของที่ว่ามาจะทำอย่างไรต้องเป็นนวัตกรรมไหมหรือจะทำเดิม ๆ  ทำแบบเก่า ๆ โรงงาน 20 ปีมาแล้วจะขายให้ได้มากขึ้น  ขายไม่ได้หรอกครับ  ต้องปรับปรุง สร้างนวัตกรรมเทคโนโลยีให้สอดคล้องเรื่องการวิจัยและพัฒนา  SME ต้องไปดูเขาเพราะเป็นชิ้นส่วนสำคัญในการลงทุน วันนี้ก็หลายกิจกรรมอุตสาหกรรมภาคการผลิต   อุตสาหกรรมภาคการเกษตร  อาหาร พลังงานมีหมด การลงทุนขนาดใหญ่เข้ามาในนี้ก็ต้องมี SME ที่ต้องไปเจาะไปเติมเสริมต่อผลิตชิ้นส่วนให้กับเขาในการประกอบแล้วเป็นชิ้นส่วนให้เขามาขาย  เพราะฉะนั้นประเทศไทยมี SME เท่าไหร่รู้ไหม ก่อนเข้ามาตัวเลขประมาณ 2 ล้าน 6  วันนี้ 3 ปีที่ผ่านมาขึ้นเป็น 3 ล้าน 2  จ้างงานมหาศาล  ในหนึ่งกิจการที่ต่อเนื่องเชื่อมโยงหนึ่งกิจการที่เป็นกลุ่มนะ จ้างคนมากกว่า 10 ล้านคน  ถึงจะให้ความสำคัญในการดูแล SME วันนี้โลกของ SME ไป เขาแก้ SME ได้แล้ว เขาพูดต่อไปคือ Micro SME เล็กกว่า SME  ทุกอันเขามีการค้า SME ทั้งสิ้น วันนี้เราก็มีทั้งจดทะเบียนเสียภาษี ไม่เสียภาษี ต้องนำเข้าสู่ระบบให้ได้ เพื่อจะส่งเสริมให้ได้  ถ้าท่านไม่เข้าในระบบ ท่านจะขอเงิน ขอทุน ขอกู้ ขออะไรเข้าไม่ได้ทั้งสิ้น  ไม่ต้องกลัวว่าจะเสียภาษี ท่านยังขายไม่ได้เยอะก็เสียภาษีไม่ได้อยู่แล้ว  เข้าใจกันตามนี้บอกเขาด้วย  หลายคนก็กลัวจะเสียภาษี เสียภาษี ภาษีอยู่นั่นแหละก็ภาษีเขาเขียนไว้แล้วว่าเท่าไหร่เขาก็เสีย
เรื่องความมั่นคงเราต้องเตรียมประเทศเราให้พร้อมในเรื่องการรักษาอธิปไตย วันนี้อาจจะยังไม่รบกันก็ได้แต่ก็ฮึม ๆ กันอยู่ใช่ไหม ที่เขาฮึม ๆ กันเป็นประเด็นเพราะสองประเทศมีศักยภาพทางอาวุธ ยุทโธปกรณ์ ถึงฮึมกันได้ โลกผวากันหมด แล้วเราจะไม่มีความพร้อมบางเลยหรือ เราไม่ต้องไปฮึมกับใครหรอก แค่ฮึมกันเองก็วุ่นพออยู่แล้ว  ไม่ต้องฮึมกันมากนักหรอก เพราะฉะนั้นต้องมีการเตรียมความพร้อมในเรื่องของอธิปไตย  ไว้เพื่อเป็นศักยภาพ เป็นเรื่องอำนาจการรบที่ไม่มีตัวตน ให้เขาเกรงใจ และเพื่อฝึกร่วม มีไว้เพื่อ ลาดตระเวนทางอากาศร่วม ลาดตระเวนทางเรือร่วม ต้องดูแลทั้งทางบก ทางเรือ ทางอากาศ  เราทำกันเองไม่ได้  ต้องร่วมมือกับมหามิตร มิตรประเทศรอบบ้านของเรา แล้วเราจะอะไรที่เขามี เขาพัฒนาแล้วเราจะไม่พัฒนาเหรอ  ไม่ได้หรอกครับต้องคิดสองด้านคือ  ความมั่นคง ความมั่นคงก็ไปเรื่องอื่นก็อีกเรื่อง  รัฐบาลเขาจะจัดสรรงบประมาณให้เหมาะสม  ต้องเตรียมความพร้อมสำหรับการรับสถานการณ์  ขอความเห็นศักยภาพ ขอความร่วมมือในการลาดตระเวนทางทะเล ช่วยผู้ลี้ภัย แก้ปัญหาเรื่องโจรสลัด เรื่องอะไรต่าง ๆ แล้วถ้าเราไม่มีเรือ เอาเรืออะไร เรือประมงไปไม่ทันหรอก หน้าตาประเทศชาติด้วย ในเมื่อเราจะอยู่ในเวทีโลก แต่ก็ต้องดูความพอเพียงที่อย่างอื่นไม่เสียหายไปด้วย
เรื่องความมั่นคงของประเทศ ทุกคนเข้าใจอยู่แล้วแข่งขัน เดิมเราสร้างศักยภาพทางการแข่งขันด้านต้นทุน  แรงงานราคาถูก วันนี้แรงงานขึ้นไป 300  ยังไม่พอเลย เขาอยากได้มากขึ้นก็ต้องเข้าใจเขานะ เทคโนโลยีสูงขึ้น ค่าใช้จ่ายแพงขึ้น เพราะเขาต้องการมากขึ้น  เราจะให้เขาได้หรือยัง ในเมื่อยังให้เขาไม่ได้เขาก็ค่าแรงงาน 300 ถ้าแรงงาน 400-500  ก็ดีกว่าเดิม เข็งแรง เข้มแข็งกว่าเดิม พัฒนาตัวเองมากกว่าเดิม เรายังให้เขาไม่ได้ เพราะฉะนั้นเดิมเราแข่งขันจากต้นทุนถูก  ค่าแรงงานเราถูก วันนี้ค่าแรงงานเราสูงถึงแม้ยังไม่พอแต่เราสูงกว่าประเทศเพื่อนบ้านเขา อีกหน่อยเขาก็ไป ที่เขามาบ้านเราเยอะเพราะอย่างนี้ แนวโน้มดังกล่าวถูกจำกัดไว้แล้วโดยกระแสโลกาภิวัตน์มีส่วนประกอบจากแหล่งผลิตที่หลาย ๆ ประเทศ  ได้อาศัยแรงงานราคาถูก บางอย่างเขาไปลงทุนที่โน่นที่นี่  เครื่องบินลำหนึ่งหัวไปทำอีกที่ อีกอันไปทำอีกประเทศ หางไปทำอีกที่              แอร์บัสอยู่ประเทศเราทำชิ้นหรือสองชิ้นต้องถามพวกเอกชนมีทำนะครับ   ชิ้นส่วนของเครื่องบินหลายอย่างทำในประเทศไทยแต่ไปปะกอบที่อื่น อันนั้นต้องทำงานซึ่งกันและกัน ทำแผนซึ่งกันและกันไม่อย่างนั้นเราต้องสร้างความเข้มแข็งตรงนี้ให้ได้   สร้าง Supply Chain ตรงนี้ให้ได้  สร้างจากไหนสร้างจากSME ให้ SME เขาแข็งแรงพัฒนาเขาขึ้นมาให้ได้ที่มีศักยภาพ
วันนี้ผมให้รูปแบบกับรัฐบาลนี้ให้ชัดเจนในการทำงาน SME ว่า  ต้องแบ่งให้ได้ว่า 1. SME ที่สามารถเติบโตได้แล้ว เป็นบริษัทใหญ่ได้แล้ว ส่งเสริมทางศักยภาพมีนวัตกรรมต่าง ๆ  SME อีกอันที่ยังไม่แข็งแรงทำให้เขาแข็งแรง อันแรกขยายกิจการ อันที่สองให้มันตรงคุณภาพอยู่ให้ได้พัฒนาภายในของตัวเอง  อันที่สามที่มันต่ำเตี้ยอยู่แล้วล้มไม่ล้มแหล่ให้เขาการมีศักยภาพก็ต้องให้เขาเข้มแข็งให้ได้ อันที่สี่ที่ล้มละลายไปแล้วจะทำอย่างไรถ้ามีศักยภาพการล้มละลายในการบริหารที่ไม่ถูกต้อง ก็ต้องไปดูเขาอีก  3-4 ประเภทที่รัฐบาลใช้จ่ายงบประมาณแบบนี้ เพราะฉะนั้นส่วนราชการต้องไปดูให้ชัดเจนขึ้นว่าเราจะไปถึงเขาอย่างไร อย่าไปใช้ว่าไม่เป็นธรรม คนนี้รู้จักก็ให้คนนี้ ไม่ใช่ ทำไม่ได้แล้ว กฎหมายมีอยู่ ต้องให้ชัดเจน  เราจำเป็นต้องวางโครงสร้างพื้นฐานใหม่   โครงข่ายโลจิสติกส์สำหรับอนาคต เราต้องลดต้นทุนตรงโน้น เพราะนับวันค่าแรงงานก็ต้องเพิ่มขึ้นในอนาคต  แก้ไขอะไรได้ยาก  เราต้องไปสร้างโลจิสติกส์ขึ้นมาระบบการขนส่งที่ถูก ใช้รถไฟ ใช้ถนน  ใช้อะไรให้มากขึ้นในการขนส่งอะไรทำนองนี้ หรือใช้เทคโนโลยีให้มากขึ้น ใช้ระบบ IT ในการค้าขายทางอินเตอร์เน็ตอะไรทำนองนี้  เขาจะได้เพิ่มศักยภาพให้มากขึ้นให้กับผู้ประกอบการ SMEs  ก็ต้องมีกฎหมายออกมาควบคุมออกมาอีก ไม่ใช่ปล่อยปะให้ทำอะไรก็ได้ ภายหลังก็เละไปหมด
การพัฒนาศักยภาพการผลิตทางการเกษตร พัฒนาเศรษฐกิจดิจิทัล พัฒนาความสามารถทางวิทยาศาสตร์ เทคโนโลยี ส่งเสริมการวิจัยและนวัตกรรม ตลอดจนการกำหนดเขตเศรษฐกิจพิเศษ ทั้งระเบียงเศรษฐกิจภาคตะวันออกEEC  เหล่านี้เป็นแผนงานเพื่อจะเป็นอนาคตให้กับประเทศไทยและเพื่อวันนี้ด้วย  เพื่อจะให้มีช่องทางมีโอกาสให้ประชาชนที่ยังไม่อยู่ในสิ่งที่ผมพูดมาทั้งหมดนี้ มีโอกาสเข้ามาเพิ่มเติม ถ้ามีอยู่แบบเดิมเท่าโรงงานเท่าเดิม   โรงงานแบบเก่า SMEแบบเดิม คนที่อยู่กระบวนการนี้มีอยู่แล้ว  แรงงานมีอยู่แล้ว ผู้บริหารมีอยู่แล้ว   เราต้องสร้างใหม่ให้มากขึ้น  คนที่ไม่ได้อยู่ในวงจรจะได้เข้าไปอีก  คนที่ไม่อยากจะทำโน่นทำนี่ก็สั่งมาตรงนี้ต้องพัฒนาตัวเองเป็นแหล่งรองรับการศึกษา  ก็ผลิตคนให้ตรงศักยภาพของความต้องการมาป้อนตรงนี้ ก็จะทำให้เกิด  Mass ขึ้นมาให้ได้  สร้างคน สร้างรายได้ สร้างอาชีพขึ้นมาใหม่
รัฐบาลมองว่า 10  ศักยภาพที่กำหนดขึ้นจะสามารถเป็นปัจจัยขับเคลื่อนเศรษฐกิจเป็นเครื่องยนต์เครื่องใหม่ของประเทศได้  โดยมีการต่อยอด 5 อุตสาหกรรมศักยภาพเดิม ได้แก่ อุตสาหกรรมยานยนต์สมัยใหม่ อุตสาหกรรมอิเล็กทรอนิกส์อัจฉริยะ อุตสาหกรรมการท่องเที่ยวกลุ่มรายได้ดีและการท่องเที่ยวเชิงสุขภาพ การเกษตรและเทคโนโลยีชีวภาพ และอุตสาหกรรมการแปรรูปอาหาร นี่คือของเดิม แต่ทำอย่างไรให้เขามีรายได้เพิ่มขึ้น ทำอย่างไรแข็งแรงมากขึ้น มีการพัฒนามากขึ้น มีผลิตภัณฑ์ที่มีมูลค่าสูง ทุกคนก็เห็นอยู่แล้วเอาข้าวมาทำโน่นทำนี่ เอายางมาทำนี่ทำโน่น คิดแบบนี้มันถึงจะเกิดขึ้นไม่ใช่ปลูกยางขายยาง ปลูกข้าวชายข้าว ไม่ได้  เพราะทุกประเทศเขาขายเหมือนกันหมด ตอนนี้เขาปลูกในพื้นที่ที่เขาปลูกได้ ราคาถูก ต้นทุกถูก ของเราต้นทุนสูง พยายามลดต้นทุนเขา 400 บาท กำไรเมื่อวานผมถามชาวนาที่ถือว่าดีที่สุด ผมถามรายได้เท่าไหร่  เนื้อที่ 21 ไร่ ปลูกข้าวประมาณสัก 4 เดือน  กำไลไร่ละ 3,000  บาท มี 11 ไร่  4 เดือน ได้เงินเท่าไหร่  ไม่รู้ คูณตัวเลขเอา รวยแย่เลย นี่ขนาดดีแล้วนะ แล้วที่ไม่ดีทำอย่างไร  ที่ไม่มีน้ำ ไม่มีอะไรเยอะแยะไปหมด คิดถึงคนเหล่านี้  เพราะฉะนั้นต้องแบ่งเป้าหมายเป็น 3 ระดับ ดีอยู่แล้ว กำลังจะดี  หรือยังไม่ดีเลย  แล้วนำงบประมาณลงไปดูคนเหล่านี้เป็นแบบนี้แยกเป้าหมาย  ทุกกระทรวง ถ้ายังไม่แยกเป้าหมายได้ชัดเจน  ทำไม่ได้หรอก  เพราะจะมีแต่ภาพรวมภาพรวม  จะต้องมีทั้งสองส่วนในภาพรวมเพื่อสร้างความเชื่อมโยง เพื่อกลุ่มอาชีพแต่ละอาชีพ   ต้องทำทั้งสองอย่างทั้งบูรณาการ ทั้งฟังก์ชั่น สำหรับอนาคตเราต้องเตรียมการไว้  อุตสาหกรรมหุ่นยนต์เพื่อการอุตสาหกรรม หรือ Robotics ในอนาคตจะใหญ่กว่าอุตสาหกรรมอย่างอื่น  ต้องเตรียมไว้แล้วเพราะวันหน้า
วันนี้ที่แรงงานมามาจากประเทศเพื่อนบ้าน  เขากำลังพัฒนาอยู่ เมื่อเขาพัฒนาเต็มที่มีพลเมืองเต็มที่เขากลับไปหมดแล้วจะทำอะไรกัน  ไม่ต้องกลัวว่าจะแย่งงานวันนี้  เพราะวันนี้เขาไม่พร้อมท่านคิดหรือไม่ 4-5 ปีเขามีแผนพัฒนาประเทศเพื่อนบ้านเราภายใน 5  ปี เขาต้องโพสตรงนี้ ตรงนั้นเขามีหมดทุกประเทศ   ผมบอกว่า 5 ปีแรกสำคัญจะทำอย่างไรสิ่งเหล่านี้จะเตรียมความพร้อมถึงมีการลงทุนใหม่ มีการกำหนด ECC  กำหนดหลักเกณฑ์การลงทุน  BOI ใหม่  มีมาตรการเสริมกระทรวงการคลัง ในเรื่องสิทธิประโยชน์ เพื่อดึงคนเหล่านี้เข้ามาในประเทศทั้งกิจการ ทั้งผู้ประกอบการ ทั้งแรงงานที่มีฝีมือ มาเพื่อจะช่วยนำในเรื่องเหล่านี้ก่อน ต้องยอมรับกันไม่อย่างนั้นจะไปไม่ได้หรอกครับ ต้องทำให้เร็วขึ้น ต้องมีคนมาช่วยเราในระยะแรกที่เรากำหนดได้ว่าอยู่แค่ไหนอย่างไร  เพราะฉะนั้นเราต้องเตรียมการในเรื่องเหล่านี้ เป็นเรื่องของผู้ประกอบการที่มีความต้องการก็ต้องเสนอมาว่า ให้ไปดูเรื่องวีซ่า เพราะฉะนั้นคนไทยอย่าไปกีดกันเขานักเลย เดี๋ยวจะกลัวตกงาน ไม่ต้องไปกลัวหรอก งานเยอะแยะไปถ้าจะทำ  อนาคตจะใหญ่กว่าเดิม Robotics  จะใช้คนน้อยลงไม่ต้องไปกลัว อย่างไรเราก็พึงพาแรงงานอยู่แล้ว ไม่มีตกงานหรอกเพราะว่า เราต้องขยายเกษตรกรรมให้มากขึ้น ไม่ใช่เพาะปลูกอย่างเดียวต้องมีการผลิตแปรรูป  จำหน่ายตามตลาดไปเพิ่มที่มีศักยภาพ การท่องเที่ยวมากมายที่มีศักยภาพ  ตรงนี้เป็นอนาคต
เรื่องอุตสาหกรรมการบินและโลจิสติกส์สนามบินอู่ตะเภา และสนามบินอื่นๆ วันนี้ทำหมด  5 ท่าเรือ  หลายสนามบินต้องมีการพัฒนารองรับ วันนี้ก็แน่นแออัด เจ้าหน้าที่ไม่พออะไรไม่พอ วันนี้ผมก็แก้ปัญหาสั่งไปเอง ในเรื่องของการคับคั่งในช่วงบางเวลาวันนี้ก็เห็นก็ดีขึ้น  เหลือสถานที่ที่ยังเล็กอยู่ แต่ถามว่าจะลงทุกอีกเท่าไหร่ ก็มหาศาลเหมือนกันนะจะขยายแต่ละทีสนามบิน ไม่เป็นไรหรอกก็ต้องทำอยู่ในแรงงานอยู่แล้วนะ การพัฒนาทุกอย่าง เราต้องทำให้สนามบินเราสามารถที่จะนำมาใช้ประโยชน์ในการสร้างอุตสาหกรรมการบินได้  การซ่อมเครื่องบินของเครื่องบินทั้งโลก เขามาเที่ยวบินประเทศไทยเป็นแสน ๆ เที่ยว ไม่รู้กะกี่กะเป็นร้อย ๆ สายการบิน  ต้องให้เขามาซ่อมที่ประเทศไทยได้ก็โอเค ไม่ว่าจะค่ายไหนก็แล้วแต่วันนี้ทั้งสองค่ายวันนี้ก็อยากจะมาลงทุนในประเทศไทย รู้ไหม ไม่ว่าจะโบอิ้ง แอร์บัส ก็แล้วแต่เขาถ้าเขาพิจารณาว่าเหมาะสม ถ้าเขาจะมาผมก็พร้อมจะดูแล ให้สิทธิประโยชน์ให้เหมาะสม  เราจะได้ใช้ประโยชน์ให้ได้ต้องขยายมีสุวรรณภูมิ  ดอนเมือง อู่ตะเภา มีขีดความสามารถสูงขึ้น รับคนเพิ่มขึ้นได้อีกสักเท่าไหร่ ต้องมีการประมาณการไว้ล่วงหน้าแล้วพัฒนาสนามบินภูมิภาคไม่ใช่สนามบินเพื่อให้ใครกลับบ้าน ไม่ใช่ ที่เชื่อมโยงกับสนามบินใหญ่ไปโน้น  เป็นศูนย์กลางแล้วเป็นอะไรก็สร้างลงไปเชื่อมต่อให้ได้  ไม่ใช่ทำอะไรแล้วต่อไม่ได้ Feeder ไม่ได้ ไม่มีการป้อนผู้โดยสาร การกระจายผู้โดยสารต้องทำทั้งระบบคิดให้ตลอด ไม่ใช่ทำสนามบินคือสนามบิน ทำถนนคือทำถนน ต้องไปต่อรถไฟ  รถราง  รถอะไรต่าง ๆ ต้องไปคิดแบบนั้น
อุตสาหกรรมเชื้อเพลิงชีวภาพและเคมีชีวภาพ ซึ่งเรามีศักยภาพเราไปแสดงที่ประเทศคาซัคสถาน  สนใจมากก็มีคนเข้ามาดูในศาลาของไทยมากเลย มิสเตอร์หนูน้อยพลังงาน  เขาชื่นชมคนไทยรักประเทศไทย เอาอะไรไปให้เขาดูเวลาเขามาอย่าให้เขาผิดหวังนะ  ให้เขาดูความสวยงามปราสา พระราชวัง  ความสงบเรียบร้อย อาหารการกินตลอด ดูในทีวีซิผมให้ออกเรื่องเหล่านี้ให้มากขึ้น  โทรทัศน์ขออำนวยช่วยหน่อย โลกวันนี้สนใจเป็นประเทศที่ ให้ดูความสวยงาม ประสาทราชวังความสงบเรียบร้อย อาหารการกินอร่อย ผมให้ออกเรื่องเหล่านี้มากขึ้นทางสถานีโทรทัศน์ก็นำเอาสิ่งดี ๆ เผยแพร่ออกไปให้โลกเขาสนใจกรุงเทพได้รับการประกาศเป็นเมืองที่ น่าท่องเที่ยวที่สุดในโลกใช้เงินหนึ่งหมื่นสามพันกว่าบาทสามารถท่องเที่ยวโดยใช้เวลาระยะสั้นได้ครบทุกรส วันนี้รัฐบาลบอกให้รู้ว่าภาษีมาจากไหน ประชาชนต้องรู้แล้วว่าภาษีจะไปไหนอีกก็ต้องรู้รัฐบาลนี้เป็นหน่วยดำเนินการทุกคนต้องรู้ว่าภาษีมาอย่างไร เก็บไปที่ไหนอย่างไร ใช้อะไรบ้างโครงการทุกโครงการอยู่ในเว็บไซต์ของรัฐบาลหมดไม่ได้มีให้เพื่อจับผิดอย่างเดียว ดูว่าเขาทำอะไรไปแล้บ้าง เพราะฉะนั้นเป็นเรื่องของพ.ร.บ. อำนวยความสะดวกซึ่งรัฐบาลเป็นหน่วยทำระบบข้อมูลข่าวสารทั้งหมด
อุตสาหกรรมเชื่อมโยงชีวภาพ เคมีชีวภาพทั่วโลกต้องการอยู่ ทำอย่างไรกำหนดมาตรฐานชีวภาพทางการค้าให้ได้ วันนี้มีการขึ้นทะเบียนสินค้า GN สินค้าอินทรีย์เรียกว่าสินค้าจีไอ ต้องขึ้นทะเบียนที่มาว่าที่ทำตะกร้า กระบุงมาจากไหนมาจากอาเซียนหรือประเทศไทยไม่อย่างนั้น ไม่ซื้อเพราะทำเขากันขนาดนั้น เราต้องเร่งรัดในเรื่องของการจดทะเบียนต่าง ๆ เหล่านี้ ให้รวดเร็วขึ้น เราต้องไม่ใช้เคมีไม่หันมาใช้เคมีชีวภาพต้องลดลงให้ได้ เขาจะกำจัดการใช้พลาสติกและประเทศไทยเป็นประเทศลำดับต้นในการใช้พลาสติก ลำดับที่เท่าไหร่ของโลก ลำดับที่ 2 หรือเปล่าในอาเซียน ถุงพลาสติกเกลื่อนไปหมด ต้องลดใช้ถุงพลาสติกข้าราชการต้องนำร่องตอนนี้ต้องสัญญากับผมสิว่าดิฉันจะไม่ใช้ถุงพลาสติกแล้วค่ะ ดิฉันจะถือผ้าไทย ถุงผ้าไทยไปจ่ายตลาด และหาที่กันน้ำได้หน่อยไปดูโอท็อปของไทย ผลิตมาราคาถูกไม่แพง สีสันสวยงามกันน้ำได้ไปจ่ายตลาดบริษัทห้างร้านและกระทรวงการคลังลองไปดูสิว่าถ้าลดถุงพลาสติก ลดราคาลงได้ไหม และถ้าจะให้ใช้ถุงพลาสติกก็เพิ่มราคาเข้าไป ตามใจคือไทยแท้ แต่เขาก็บอกผมว่าชอบบังคับ แล้วถ้าไม่บังคับจะเกิดไหม ผมบังคับเพื่อใครเพื่อผมเองเหรอ เพื่อผมจะไปขายถุงผ้าเองเหรอคิดให้เป็น ผลผลิตการเกษตรใหญ่ที่สุดในอาเซียน ถ้าเราลดต้นทุนเองประเทศอื่นเขาก็ลงทุนเอง แล้วเราต้องไปพึ่งเขา ตลาดโลกก็เหมือนเป็นตลาดล่วงหน้า เราทำอะไรไม่ได้เลย เพราะแค่ส่งเสริมปลายทาง
วันนี้หลายคนก็มาพูดว่าทำไมเราผลิตข้าวมากที่สุดในโลก ยางมากที่สุดในโลก ทำไมเราเป็นคนกำหนดราคาข้าวกับราคายาง คิดแบบนี้ก็ง่ายดี ไม่ได้ดูแล้วกันใครคิด คิดแบบนั้นได้ที่ไหน เป็นเรื่องของความร่วมมือของประชาคมโลก ตลาดโลก หลายประเทศก็แข่งขันลดราคากัน ไทยสู้ไม่ไหวเพราะต้นทุนสูง การค้ารากฐานใหม่ คือ E-Commerce การค้า การลงทุนอุสาตหกรรมแพทย์ครบวงจรการรักษาพยาบาล หมอ พยาบาลเก่งเป็นที่รู้จักแต่อาจจำเป็นหรือไม่ ในการเอาหมอระดับโลกมาขึ้นป้าย หมอไทยบางทีได้ 10 ได้ 8 ก็เอาชื่อคนนั้นมา ไม่ได้อยู่ประจำแต่ขึ้นชื่อไว้หน่อยเดี๋ยวคนไข้ก็มากันเอง คราวนี้ต้องดูว่าเอกชนคนมีกำลังซื้อมีเงินมากมายก็เข้าโรงพยาบาลเอกชน เน้นที่ว่าคนที่อยากใช้บริการบัตรทอง 30 บาท ใช้บริการบัตรทองก็ต้องทำ ทำอย่างไรให้มีรายได้อุดหนุนสถานพยาบาลให้ได้มากขึ้น สถานพยาบาลของรัฐมีกี่แห่ง ผมดูแลเรื่องโรงพยาบาล อำเภอ ต้องมีการพัฒนาโรงพยาบาลบางอำเภอที่สร้างมานานมากแล้ว ก็เก่าแก่รัฐบาลก็ขับเคลื่อนเรื่องนี้ที่ไหนเก่ามากก็ทำก่อน เพราะต้องพัฒนาทั้งสถานที่ เครื่องมือ หมอมีครบหรือยัง วันนี้ผลิตหมอได้น้อย ผลิตมากก็มีออกไปสู่เอกชน จะทำอย่างไรให้หมอมีรายได้สูงขึ้น
การเสริมทางศักยภาพต้องดูทั้งหมดจากกระทรวงศึกษาธิการ กระทรวงแรงงานจัดระเบียบกำหนดมาตรฐานงาน มีการทดสอบเทคโนโลยี กระทรวงเกษตรฯ กระทรวงดิจิทัล กระทรวงพาณิชย์ กระทรวงพลังงานและ กระทรวงคมนาคม เหล่านี้ต้องทำงานเชิงรุกด้วย รวมทั้งสถานบันการศึกษา วันนี้ตามมหาวิทยาลัยมีสอนถึง 100 กว่าสาขาและจบมาปีละหลายพัน หลายหมื่นถามว่าทำงานครบทุกคนหรือไม่ ก็ไม่ได้ทำว่างงาน และวันนี้โลกก็ทำให้คนไม่ค่อยอยากเรียนหนังสือที่ยาก ๆ วันนี้โลกต้องการแรงงานเหล่านี้ ฝากกระทรวงศึกษาด้วย ช่วยดูว่าสถานศึกษาของท่านว่าผลิตคนออกมามีงานทำหรือไม่ อยู่ในกระบวนการวิเคราะห์ของท่านด้วย ผลิตมาแล้วไม่มีงานทำ เป็นความรับผิดชอบของท่านด้วย เพราะท่านอยู่ในกรอบของสถาบันอุดมศึกษาของกระทรวงศึกษาธิการใช่หรือไม่ที่มีหน้าที่ ในการจัดการเรียนการสอนให้เหมาะสม ในทุกระดับตั้งแต่เด็ก ประถม มัธยม อุดมศึกษา อาชีวะ ให้ทุกมหาวิทยาลัย ทุกสถาบันการศึกษาหาให้เจอว่าตัวเองผลิตคนมาเท่าไร และได้ทำงานแล้วเท่าไร มีอาชีพ รายได้เท่าไร 10 ปีที่แล้วยังไต่เสาไฟฟ้ารับจ้างปีนเสาไฟฟ้าจนเกษียนได้เงินเดือน 60,000 บาท ตอนนั้นผมถามว่าพอใจไหม พอใจจบอาชีวะทำหน้าที่อะไรปีนเสาไฟฟ้าของการไฟฟ้าผลิตแห่งประเทศไทย แล้วผมถามว่าแล้วพอกินไหม เขาบอกพอครับ แล้วจะอยู่ถึงไหนผมอยู่ถึงอายุ 60 เลยครับ คือปีนเสาไฟฟ้าตั้งอายุ 20 จนถึงอายุ 60 ปี คุณคิดเอาแล้วกัน เขาพอใจแบบนั้นไม่ได้ ต้องสร้างแรงบันดาลใจว่าต้องเหนื่อยให้น้อยลงมีรายได้มากขึ้นต้องสอนคิดแบบนี้แต่ไม่โกงเขา ไม่ใช่เอาเปรียบคนอื่น
เพราะฉะนั้นต้องดูว่าทุกอาชีพมีความเหมาะสมอย่างไร ผมต้องการคนไปสู่พื้นที่ของเขา อยู่กับพ่อกับแม่เขาต้องดูตรงนี้ว่าทุกพื้นที่ ทุกภาคต้องมีสถาบันการศึกษาที่ผลิตคน และให้สอดคล้องกับสิ่งที่เป็นปัจจัยการผลิตทั้งหมด ท่านรู้อยู่แล้วเขาต้องรู้พื้นที่ของเขา สอนในมหาวิทยาลัยหรือโรงเรียน ต้องสอนให้เขาเข้าใจถึงพื้นที่ของเขาด้วย บ้านเป็นอย่างไร ครอบครัว ภูมิมิศาสตร์ ประวัติศาสตร์ชาติ เขาจะได้ภูมิใจและคิดอยากพัฒนาตัวเอง และพัฒนาประเทศชาติ วันนี้มีหลายท่านจบมหาวิทยาลัย จบวิศวกรรม ไปทำการเกษตรหมดแล้ว รายได้ดีด้วย เพราะเขามีความรู้ไปประกอบการ ก็เป็น Smart Farmer รุ่นใหม่ ต้องทำแบบนี้ รัฐบาลต้องหาโครงการที่ไปเกิดตรงนั้นให้ได้ อุตสาหกรรมขนาดเล็กไม่รบกวนสิ่งแวดล้อม ไม่ทำให้เกิดความเสียหายในพื้นที่ ส่วนหนึ่งทำงานในไร่นา ส่วนหนึ่งมาทำงานในโรงงานแปรูป และนำไปสู่การตลาดที่จะเชื่อมโยง เอาสินค้าภาคนี้ และส่งออกต่างประเทศ      วันนี้เกษตรแปลงใหญ่ก็ทำไปแล้ว แต่ยังไม่ครอบคลุม เพราะว่าหลายคนที่ยังไม่พร้อมที่จะเข้ามาแล้วก็เสริม Smart Farmer นี้ ปัจจุบันก็มีการเข้าอินเทอร์เน็ตทางโทรศัพท์มือถือ ถ้าเปิดเว็บไซต์ของรัฐบาลวันนี้ของหน่วยงานมีมากมายแต่ไม่เปิด เพราะวันนี้ต้องดูว่าปลูกข้าวแล้วทำอะไร นำข้าวไปทำอะไรขายโรงสีแล้วได้เงินจากโรงสีหรือเปล่า ต้องแยกแยะให้ออกนะว่าเป็นอย่างไร ไปถามจากชาวบ้านให้ชัดเจน แยกกลุ่มมาแล้วจะเอางบประมาณมาทำอะไร นี่คือการลงรายละเอียด ที่ทำกินจะทำอย่างไร วันนี้ที่ดินของประชาชนน้อยลงจัดสรรให้ก็ไม่พอ ที่มันก็ไม่มีอีกแล้ว ป่าก็จะหมดอยู่แล้วต้องไปดูด้วยว่า จะหามาตรการอย่างไรที่จะนำที่ดินเอกชน สามารถให้ประชาชนมาทำการเกษตรได้ นำเอกชนมาร่วมมือและดูว่าจะร่วมมือได้อย่างไร ไม่ว่าจะเป็นผู้ที่มีที่ดินมากผมยึดคืนมาไม่ได้มันไม่ใช่แบบประเทศอื่น ยึดไม่ได้ก็เอาไปใช้ประโยชน์จะให้เขามีสิทธิประโยชน์อะไรให้กับเอกชน และนำที่นั่นมามาบริหารจัดการ นำคนมาทำงาน นำคนที่ไม่มีที่ดินมาทำงาน ในเมื่อเขามีที่ก็ต้องให้เขามาร่วมมือ ถ้าที่เขาดีมีน้ำมีอะไรก็เอาคนลงแรง แล้วปันผลให้เขาไป เราก็มีผลตอบแทนให้เขา ดีกว่าทิ้งไว้เปล่า ๆ  เราจะต้องหาสินค้าที่เป็นแชมป์เปี้ยนให้ได้ โปรดักซ์แชมป์เปี้ยน เราต้องหามาให้ได้แต่ละภาคหาออกมาและส่งเสริมตรงนั้น แล้วที่เหลือก็ส่งออกมาเป็นห่วงโซ่โปรดักส์แชมป์เปี้ยนออกมาให้ได้ ผลิต แปรรูป สร้างนวัตกรรม การทำตลาดในประเทศ ภาคต่อภาค จังหวัดต่อจังหวัด แล้วดูว่าใช้เท่าไร แล้วจากนั้นก็ส่งออกนอกประเทศ ถ้าผลิตมากเกินไปก็ต้องมาลดตรงการผลิตตรงนี้ ไปทำอย่างอื่นแทนที่มันขาดที่มันน้อย เพราะฉะนั้นต้องคิดแบบนี้ ลงละเอียดทั้งหมด เพราะฉะนั้นเราทำคนเดียวไม่ได้หรอก ถึงต้องมีการบูรณาการ เพราะฉนั้นรัฐบาลเลยจัดสรรงบประมาณให้เป็นลักษณะนี้ แล้วตอบถามให้ได้ ทุกหน่วยงานเวลาตั้งโครงการขึ้นมา ไม่ใช่กระทรวงนี้ตั้งมาๆ มันต้องบอกว่ามีการเชื่อมโยงยุทธศาสตร์ตัวไหน แล้วมันสอดคล้องกับใครตรงไหนบ้าง แล้วบางโครงการต้องทำพร้อมกันพื้นที่เดียวกัน
เราต้องเอามาดูทั้งหมด ต้องมาหาความรู้ร่วมกันว่าแต่ละภาคจะไปทางไหน จะทำอะไรให้ลดความเลื่อมล้ำ และจะทำกิจการอะไรให้สร้างความเชื่อมโยงทำอะไรที่มันเป็นการพัฒนาคุณภาพชีวิตให้มันใกล้เคียงกัน เหล่านี้ต้องมานั่งประชุมกันหมดเดี๋ยวกำลังตั้งกลไกขึ้นมาที่จะมาดูแล กลไกเดิมก็มีอยู่แล้วแต่อาจจะต้องกระชับมากยิ่งขึ้น ด้านความเชื่อมเข้าและบริการ เราเป็นประเทศชั้นนำในการท่องเที่ยว และหลายประเทศที่มา ขอให้เราไปส่งเสริมประเทศเขาหมดให้เราไปส่งเสริมการท่องเที่ยว คนของเขามาเที่ยวบ้านเรา 2-3 แสน คนของเราไปเที่ยวบ้านเขา 3-4 พัน เขาบอกขอให้เราไปเที่ยวประเทศของเขา 3-4 แสนบ้าง มันเป็นไปไม่ได้ ผมก็บอกให้เขาไปเชื่อมโยงของเขา ไปทำพาสปอร์ตตรงนู้น ไปหมู่ประเทศหมู่เกาะ ไปประเทศนี้ แล้วต่อไป 4-5 เกาะตรงนู้น ส่วนเรามาตรงนี้แล้วเชื่อมโยง CLMV ทุกอย่างมันใช้หลักการนี้หมด ไทยแลนด์ +1 ถ้าเราเปิด   ทวิภาคี ประเทศต่อประเทศหรือภาคต่อภาคของคนละประเทศได้ก็จะไปเปิดปลายทางกับเปิดต้นทางของเรามันถึงจะสร้างความเชื่อมโยงกันได้ ยกระดับด้วยกันทั้ง 2 ข้าง ไทยก็เพิ่มเขาก็เพิ่มเพราะโครงการแต่ละโครงการทั้งหมดคิดแบบนี้ ตั้งแต่ภาคการผลิตตั้งแต่ตนทาง ต้องคิดแบบนี้ทุกกระทรวง ว่าจะไปโยงกับใครเขาได้บ้างไม่ได้มุ่งเน้นแต่ประเทศเรา มุ่นเน้นแต่ประเทศเรา ๆ ก็อยู่เท่านี้มันต้องเชื่อโยงเป้าหมายว่าเราเชื่อมกิจกรรมนี้อย่างไร เชื่อมโปรแกรมนี้กับหมู่เกาะอย่างไร ประเทศตะวันตกอย่างไร เปิดทางด่วนระหว่างกัน ทวิภาคีแล้วไปพหุภาคีตรงปลายมันต้องเดินแบบนี้นะ ลงทุนบ้านเราลงทุนเพื่อนบ้านเราด้วยใช้วิธีการนี้หมด ไม่ใช่ประเทศไทยต้องเป็นหนึ่ง ๆ พูดแล้วก็ทำไม่ได้ เราต้องเอาเพื่อนเยอะ ๆ  เขามาที่ไรเขาไว้วางใจ อยู่ที่ความไว้เหนือเชื่อใจ ลดความหวาดระแวงและผลประโยชน์ที่เท่าเทียม หลักการของรัฐบาลมีอย่างนี้
การท่องเที่ยวก็ให้อัตลักษณ์ไทย มีทักษะในการสื่อสารต่างประเทศและรียนรู้ วันนี้เราเห็นขับเคลื่อนกันเยอะแยะ ภาษาจีน ภาษาไทย ภาษาอังกฤษ ต้องเรียนด้วยวันนี้ เพราะมันเริ่มผิดเพี้ยนไปเยอะวันนี้ เดี๋ยวนี้ไม่ทันกับเด็ก ๆ รุ่นใหม่ ๆ บางศัพท์ก็ไม่เข้าใจ เพราะเดี๋ยวนี้ใช้ภาษาเขียนด้วยมือ นอกจากการพัฒนาที่ว่าไปแล้วทั้งหมด จิตสาธารณะ พระบาทสมเด็จพระเจ้าอยู่ทรงรับสั่งอยู่แล้วต้องสร้างให้มากยิ่งขึ้นจิตสาธารณะเอื้อเฟื้อเผื่อแผ่ แบ่งปัน อัตลักษณ์ไทยอัตลักษณ์ความเป็นคนไทยคือการประณีประนอม การสื่อสารระหว่างประเทศ การให้ความสำคัญกับไซเบอร์ ปลอดภัยทั้งชีวิตและทรัพย์สิน เราป้องกันยังไงก็ตามแล้วแต่ก็มีคนมาเที่ยว เพราะเขาคิดว่าประเทศไทยปลอดภัย เขาก็ไม่ค่อยระวังตัวนึกว่าเหมือนประเทศอื่น เราก็ไม่ได้ดูถูกประเทศของเรา แต่เราจะดูแลเขาอย่างไร เพราะประเทศเรายังมีคนมากมาย มีคนที่มีความแตกต่างมีทั้งแรงงานต่างด้าวที่ยังเข้ามา เราต้องเน้นเป้าหมายที่เราจะใช้ดูแลคนพวกนี้ เพื่อไม่ให้ไปรบกวนคนเหล่านี้อย่างไร ไม่งั้นวันหน้ามันก็ไม่ได้ ถ้าเราคิดในเชิงป้องกันอย่างเดียว หรือแก้ไขอย่างเดียว ใช้กฎหมายจับคน ๆ มันไม่ได้เกิดการป้องกันเท่าไร ถ้าจะป้องกันต้องมีมาตรการอย่างไร มันก็ต้องเริ่มตั้งแต่การจดทะเบียนแรงงาน อย่างน้อยเราก็ควบคุมแรงงานและตามได้ วันหน้าเราต้องดูว่าสามารถไปดูบันทึกอัตลักษณ์อย่างอื่นได้ไหม เช่น DNA  โลจิสติกส์ การดำเนินโครงสร้างพื้นฐานขนาดใหญ่ตั้งแต่ผ่านมา ตั้งแต่ปี 2540 วิกฤตเศรษฐกิจ เราไม่เคยมีโครงสร้างพื้นฐานวิจัยเลยแล้วจะไม่ลงอีก 20 ปี มาแล้ว  วันนี้ต้องลงทุน ถ้าลงทุนวันนั้นมันไม่แพงเหมือนวันนี้หรอก แล้วถ้าเรารออีกวันหน้ามันก็ต้องแพงกว่าวันนี้อีก แล้วมันทันเขาไหม แล้วต้องมาดูศักยภาพว่าเราทำแค่ไหนก็ทำไปมันต้องมีทั้งของเดิม เช่นทางรถไฟเส้นทางคู่ ถนน  มอเตอร์เวย์ก็ต้องทำไปมันเพื่ออนาคตด้วย เพื่อบรรเทาการจราจรด้วย ต่ออุโมงค์ข้างล่างลอดไปข้างบนเดี๋ยวนี้มันวิ่งไม่พอแล้ว ถ้าไปทำบนดินอีกมันก็แน่นไปหมด อีกหน่อยมองจากข้างบนลงมา เส้นทางรถไฟฟ้า รถราง เป็นใยแมงมุมครอบกรุงเทพไปหมดเลยมันไม่ไหวแล้ว แต่ผมถามว่ามันใช้เท่าไรเจาะอุโมงค์สำหรับรถ มันต้องทำ 2 เลนใช่ไหมถ้าอุโมงค์ แต่ถ้ารถไฟฟ้ามันทำแค่ กว้าง 15 เมตร แต่อันนี้ตั้ง 30 เมตร กิโลละตั้ง 3,000 ล้าน เจาะที 3,000 ล้าน นี่ยังไม่พูดถึงอย่างอื่นเลยนะ ผมว่าเราต้องระดมคนกันไหม ขุดกันเจาะคนละอันไหม สมัยก่อนเขาช่วยกันขุดกันหลายเส้น คนมารวมกันขุด นั่นละคือความเพียรพยายามของคนรุ่นเก่าเขา แต่ตอนนี้โลกมันเจริญแล้ว ก็ไปช่วยกันคิดมา รถไฟฟ้าทางคู่ 1 เมตร 5 โครงการ ทางคู่ 4 โครงการ เพื่อที่จะเชื่อมโยงไปสู่ตะวันออกไปสู่ตะวันตก เชื่อมโยง One Belt –One Road  อย่าไปมองว่ามันเชื่อมใครมหาอำนาจใครเลย ต้องไปดูว่ามันโยงกันกี่ประเทศบ้าง แล้วเรามีศักยภาพที่สุดตรงนี้ เป็นจุดผ่านทั้งหมดทางภูมิศาสตร์ รถไฟขนส่งมวลชน 8 เส้นทาง ก่อสร้างทางหลวงระหว่างเมือง 3 สาย
วันนี้เราทำไปแล้วนะวงแหวนรอบนอกอะไรต่าง ๆ เหล่านี้ ทางหลวงรองรับระเบียงเศรษฐกิจ 13 สาย รองรับเขตเศรษฐกิจพิเศษอีก 3 สายทาง การพัฒนาโครงข่ายทางหลวงชนบท ถนนแหล่งเกษตรการท่องเที่ยว ขยายท่าอากาศยาน ท่าเรือสำคัญสู่ประตู CLMV พัฒนาโครงข่ายการขนส่งทางน้ำ 2 โครงการ  พัฒนาสถานีขนส่งสินค้าในชายแดน 9 จังหวัด สถานีขนส่งสินค้า 8 เมืองหลัก โครงการรถไฟความเร็วสูง 1 เส้นทาง ภาคตะวันออกเฉียงเหนือและกำลังศึกษาภาคเหนือให้มีการลงทุนแข่นขันกันก็ว่ามา ประเด็นที่จะต้องมีการสานต่ออะไรต่อคือการวางแผนพัฒนาพื้นที่และศูนย์กระจายสินค้าตามโครงข่ายคมนาคมที่เกิดขึ้นใหม่ ไม่ว่าจะสร้างตลาดอะไรก็ตาม มันต้องอยู่ข้างถนน มันเป็นตลาดอยู่ในหมู่บ้าน อยู่ในชุมชน อยู่ในตำบล และทุกคนก็ผลิตหมด แล้วจะขายใครก็เพียงแต่รวมสินค้าส่วนหนึ่งไว้ตรงนั้น และก็มีพ่อค้าคนกลางไปรับซื้อส่วนหนึ่ง แต่ส่วนสำคัญก็คือเขาจะเอาสินค้าของเขาเองมาขายเองได้อย่างไร มันต้องมีตลาดให้เขาขายเองทุกกระทรวงสามารถทำได้ สถานที่พื้นที่พอมีให้เขาไปคัดเลือกสินค้าที่ดี่สุดของวันนั้นมาขาย กำหนดของเขาเองได้ไหมเหมือนญี่ปุ่นเขาทำ เจ้าหน้าที่ก็เพียงแต่จัดสถานที่ให้เขามีกระบะ มีป้ายคอยเขียนให้เขาเพราะฉะนั้นสิ่งเหล่านี้จำเป็นที่จะต้องทำ
ผมคิดว่าทุกกระทรวงน่าจะทำให้ผมได้ แต่อย่าไปสร้างใหญ่โตดูแต่น้อยให้เขามีผลรายได้มาก่อนแล้วค่อยลงทุนที่ประชาชนมาขายของเอง ไม่ใช่ที่ที่ให้บริษัทข้างร้านเอาของมาขายไม่ใช่ ใน 2 ปี ที่มีอยู่โดยใช้ศักยภาพที่มีอยู่เดิม ตรงไหนอาคารที่มันว่างอยู่ใกล้ถนนให้เขามาขาย เอาประชาชนมาขายเหมือนตลาดคลองผดุงกรุงเกษม ผมไม่อยากให้หน้าร้านใหญ่ ๆ  มาขายแต่มันก็ต้องมีบ้าง เพื่ออีกระดับหนึ่งเขาก็ซื้อแต่ระดับประชาชนให้เขามีส่วนเข้ามาขายตรงน้ได้ด้วยอะไรไหม เพราะว่าเราไปจัดระเบียบพื้นที่เขาก็ไปขายที่ไหนไม่ได้เราก็ต้องให้เขาอาทิตย์ละครั้งสองครั้งได้ไหม ฝากด้วยนะครับหน่วยงานที่เกี่ยวข้องทั้งกรุงเทพมหานครทั้งหน่วงงานอื่น ๆ ข้าราชการ ถ้าทุกท่านทำได้ประชาชนก็จะรักท่านเอง ประชาชนจะได้รู้ว่ารัฐบาลนี้จริงจังและดูแลคนจน ไม่ใช่ให้เขาบอกดีแต่ลงทุน ๆ แล้วก็จับตามองทุจริตอยู่อย่างเดียวมันไม่ได้ ปีนี้ต้องดูแลประชาชนชั้นล่างให้ดีที่สุด ไม่ว่าการสาธารณสุข การค้า การลงทุน การขายปลีก SME ปีนี้เท่านั้น 61-62 มันถึงจะไปเกิดข้างหน้าได้ 5 ปี ข้างหน้า ไม่ทำตอนนี้มันไม่เกิดหรอก การพัฒนาเศรษฐกิจดิจิทัลสำคัญ วันนี้ก้าวสู่ 4.0 แก้กฎหมาย 7 ฉบับ ลดอุปสรรคและเกิดพัฒนาการขับเคลื่อนเศรษฐกิจดิจิทัลอย่างจริงจัง แล้ว 5 ปี ข้างหน้า ภาครัฐไทยต้องมีการบริหารจัดการแบบรัฐบาลดิจิทัลที่มีการจัดการข้อมูลภาครัฐโครงการบางอย่างทำไปแล้ว การลดสำเนากระดาษเพื่อเป็นบริการประชาชน มีการออกแบบให้กับหน่วยงานที่เข้าร่วมโครงการแล้ว 30 บริการที่ไม่ต้องใช้สำเนากระดาษ ผมต้องการมากกว่านี้
หลักการเรามีตั้งกี่หน่วยไม่ใช่30อย่างเดียวใครรับผิดชอบไปทำมาเป็นนโยบายขัดนโยบายไม่ได้ ลดกระดาษ ย่อแบบฟอร์ม แต่ไม่เสียประโยชน์ ไม่เสียหลักการ ไม่เสียความมั่นคง  ไปทำให้ได้ นี่คือส่งที่มนุษย์ต้องการ หลายคนที่เขาไม่มายอมมาลงข้างบน ถ้าเป็นคนแก่ ๆ คนจน ๆ คนอะไรต่าง ๆ ที่น้อย ๆ เขาไม่กล้ามาอำเภอ ไม่กล้ามาสถานราชการหรอก เขากลัวว่าเพราะเขารู้น้อย อ่านก็ไม่แข็งแรง เขียนหนังสือก็ไม่แข็งแรง มันก็เลยทำให้เกิดการสื่อสารที่มันขาดตอน ทำอย่างไรให้เขากล้าขึ้นมา ทำอย่างไรให้คนขึ้นมาแต่ไม่ใช้ขึ้นมามาก ๆ แล้วไม่ขึ้น ขึ้นมาแค่นี้ก็เหนื่อยพอแล้ว ไม่ใช่อย่าคิดอย่างนั้น  ไม่พอก็หาคนเพิ่ม ไม่พอก็ใช้วิธีการระบบดิจิทัลมาเสริม มันทำได้หมด ถ้าเราคิดจะทำอย่าไปคิดจะทำแต่สิ่งที่มันง่าย ๆ ทำยาก ๆ ใช่เงินน้อย ๆ แล้วไม่สับสนวุ่นวาย ไม่ใช่ อย่าคิดอย่างนั้น ไม่พอก็หาคนเพิ่ม หาระบบดิจิทัลเข้ามาเสริม ทำได้หมดถ้าคิดดจะทำ อย่าคิดทำแต่สิ่งง่ายๆ ทำยาก ๆ ใช้เงินน้อย ๆ แล้วก็ไม่สับสนวุ่นวาย หลายคนดูถูกว่าวันนี้เราจะไปถึง 4.0 ได้อย่างไร วันนี้ก็ดีขึ้นเยอะแล้ว ใช้ได้พอสมควร มีหลายอย่างต้องใช้เวลาแก้ 20 ปี แก้ปัญหาใน 3 ปี ไม่น่าจะได้  ผมไม่ได้ปฏิเสธความรับผิดชอบ ซึ่งได้ทำเต็มที่แล้ว ลดสำเนา ไม่ใช้กระดาษ ลดการใช้จ่ายด้านพลังงาน
หลักการทำงานของหัวหน้าส่วนราชการ วิสาหกิจ บอร์ดผู้บริหารต้องประเมินหมด ภายใน 1 ปี ใน 3 เดือน ว่าได้ลดพลังงานในหน่วยงานท่านไปได้เท่าไหร่ ไม่ใช่ค่าใช้จ่ายด้านพลังงานเพิ่มขึ้นเรื่อย ๆ จนเกิดหนี้ ประหยัดพลังงาน ประหยัดกระดาษไปได้เท่าไหร่ มีกี่แบบฟอร์มที่ลดลงไปได้ วันนี้จะประเมินผู้นำหน่วยด้วยทั้งสิ้น ทหารก็มีการประเมินเช่นนี้ เช่น ทำไม่ได้ ฝึกไม่ได้ ไม่เก่ง เป็นไรไม่ได้ก็ไม่ต้องเป็น เป็นทหารทำอะไรไม่ได้ ก็ให้นายสิบมาทำแทน ต้องทำแบบนี้ ต้องเอาจริงเอาจังแบบนี้ ไม่เช่นนั้นทุกคนก็ไม่เปลี่ยนแปลง  ตู้บริการอเนกประสงค์ภาครัฐ (Government Smart Kiosk) ให้ประชาชนตรวจสอบข้อมูลทะเบียนราษฎร์ สิทธิการรักษาด้วยการใช้บัตรประชาชนแบบสมาร์ทการ์ด จัดทำระบบกลางอำนวยความสะดวกให้ผู้ประกอบการและนักลงทุนในการเริ่มต้นธุรกิจ ผ่าน biz.govchannel.go.th และระบบการให้บริการข้อมูลเกษตรกรกลาง (Farmer One) รวมถึงการตั้งสถาบันพัฒนาบุคลากรภาครัฐด้านดิจิทัล (TGDA) เป็นต้น
ข้อมูลรัฐบาลที่มีเว็บไซด์ต่าง ๆ มีอะไรบ้าง เรียงมาเลยกี่ร้อยเรื่องเข้าทางไหน เข้าอย่างไร ทำแล้วประเมินด้วยว่ามีคนเข้าเท่าไหร่หรือไม่มีคนเข้าเลย ทำมาปีหนึ่งมีคนเข้ามา 100 คน ไม่ได้ประโยชน์ หรือทำอย่างไรให้เขาเข้ามามากขึ้น ยุทธศาสตร์ที่ 3 ด้านการพัฒนาและเสริมสร้างศักยภาพคน อย่ามุ่งแต่พัฒนาคนในวัยเรียนเท่านั้น ไปดูตั้งแต่แรกเกิด สาธารณสุข ไปดูนม เช่นวันนี้ผมให้ดูนมข้าวเพื้อใช้เลี้ยงเด็ก ไม่ใช่ซื้อแต่นมต่างประเทศมา ข้าวมีประโยชน์มากมาย ไปเร่งรัดการผลิตของข้าว สร้างมาตรฐานให้ได้ ครอบครัวที่อบอุ่น ที่อบอุ่นไม่ได่เพราะพ่อแม่ไปหาเงินเพื่อให้ลูก ลูกก็ต้องพอเพียง การคิดวิเคราะห์ การเรียนการสอนที่ไม่ใช่แบบท่องจำ ให้เรียนรู้ให้ทำงานเป็น ให้เด็กเป็นศูนย์การพัฒนาที่เหมาะสมกับพื้นที่ เดิมเราใช้สูตรเดียวกันทุกพื้นที่ ต้องมาปรับให้เป็นสูตรที่เหมาะสมกับพื้นที่ด้วย เช่นการเรียนรู้จากประสบการทำงาน เขาจะได้รักในอาชีพของเขา ต้องมีเป้าหมาย1 คือทำงานนอกพื้นที่ 2 คือทำงานในพื้นที่ของเขา
ผมเน้นให้การทำงานในพื้นที่ให้มากที่สุด เพื่อได้ดูแลพ่อแม่ ครอบครัวอบอุ่น ฉะนั้นต้องมีการวางแผนที่ดี ต้องวางแผนร่วมกัน กระทรวงการเกษตรและสหกรณ์  กระทรวงการท่องเที่ยวและการกีฬา กระทรวงดิจิทัลเพื่อเศรษฐกิจและสังคม ปรับเข้ากระแสต่าง ๆ ในอนาคต เปลี่ยนในสาขาวิชาไปสู่ ไทยแลนด์ 4.0 ดังที่กล่าวไปแล้ว อุตสาหกรรมอีก 5 อย่าง 5 อย่างเดิม 5 อย่างใหม่ รวมเป็น 10 อย่าง ต้องมองว่าคนไทยในสตวรรตที่ 21 จะเป็นอย่างไร มีทักษะในการใช้ภาษาต่างประเทศบ้าง ที่ผ่านมามองภาษาอังกฤษอย่างเดียว วันนี้ต้องมองประเทศคู่ค้า หลายประเทศ ประเทศมหาอำนาจ เขาใช้ภาษาอะไรกันบ้าง เพราะต้องกระจายคน จากนี่ไปท้องถิ่นและไปต่างประเทศ ภาษากลุ่มอาหรับ ภาษากลุ่มสแกนดิเนเวียน ภาษารัสเซีย อันนี้เป็นทักษะภาษาที่คนไทยพึงมี และภาษาอื่น ๆ อีกด้วย ญี่ปุ่น จีน ซึ่งมีอยู่แล้ว ภาษาไทย ภาษามนุษย์  การส่งเสริมการศึกษาของประเทศไทยในสาขาที่ขาดแคลน คุณธรรมจะต้องชัดเจนว่า ส่วนหนึ่งตามความสมัครใจ ต้องรู้ว่าประเทศเราต้องการอะไร ต้องกำหนดคนในจุดนี้
จากนั้นหางานให้เขาทำด้วย เป็นข้าราชการ รัฐวิสาหกิจ ต้องเอาคนเหล่านี้มาทำงานให้ได้ วันนี้นักเรียนที่ไปสอบแข่งขันที่เมืองนอกได้รางวัลตลอด ผมก็ไม่เข้าใจเหมือนกันว่าทำไมการศึกษาเราจึงไม่ดี แต่ผมดูแล้วที่ได้รางวัลส่วนใหญ่เป็น โรงเรียนเตรียมอุดม โรงเรียนหมาว้อจะไม่ค่อยมี ผมพูดยกตัวอย่างเฉย ๆ นะครับ คือต้องกระจายไปซิครับ ประเภทไปแข่งขันได้รางวัลมาเตรียมอุดมได้มหิดลได้สถาบันที่ใหญ่ ๆ มีชื่อเสียง ต้องทำให้ทุกโรงเรียนมีศักยภาพให้ได้ ครูสำคัญที่สุด ครูต้องมาเรียนรู้ด้วย รูปแบบปริญญาโท เอก ต้องต่อเนื่องกันอย่างไร และกลับมาทำงานอย่างไร ใช้หนี้อย่างเดียวคงไม่พอ ในศตวรรษที่ 21 คุณธรรม จริยธรรมด้วย มีค่านิยมดีงาม มีจิตสำนึก สุขภาวะที่ดี ดูแลสุขภาพ กระทรวงสาธารณสุข ต้องปรับในเรื่องประกันสุขภาพ
วันนี้ มีการปรับไปปรับมา ยิ่งปรับยิ่งขัดแย้ง ต้องหารือให้มาก โดยมุ่งเน้นในการเพิ่มประสิทธิภาพของระบบบริการปฐมภูมิให้มากยิ่งขึ้น ให้คนไปโรงพยาบาลให้น้อยลง มีหมอชุมชน 1 คนต่อ 3 หมื่นคน กำลังการผลิตปีที่จะถึงนี้ 6,000 ชุด ลงไปเลยที่บ้านไม่ต้องเอามาโรงพยาบาล แต่ไม่ใช่หมอโรงน้อยลง จนไม่มีหมอโรงพยาบาลอีก คือทำอย่างไรจะลดค่าใช้จ่ายโรงพยาบาลให้ได้ วันนี้ใช้บัตรทองเพราะป่วยกันเยอะ โรคเยอะ ต้องดูแลเขาครับ ระบบปฐมภูมิไม่จำเป็นต้องไปโรงพยาบาลศูนย์ขนาดใหญ่ จะช่วยลดการแออัด ช่วยภาคบริการและโรงพยาบาลก็สามารถพัฒนาโรงพยาบาลของเขาได้ หมอก็ลดการดูแลด้วย การเจ็บป่วยจากโรคเรื้อรัง ไม่ติดต่อต้องแก้ไขตั้งแต่ต้นทาง สร้างเสริมสุขภาพ ออกกำลังกายสม่ำเสมอ
วันนี้เขาบอกว่านายกมาออกกำลังกายวันพุธ ทำไมไม่เอาเวลาไปทำงาน ผมทำงานเกินทุกวัน ทุกคนก็ต้องทำแบบผมให้ได้ คือทำงานทดแทน ถ้าเราออกกำลังกายซัก 2-3 ชั่วโมง แต่ที่นั่งเฉย ๆ ไม่ทำอะไรเลยไม่ยิ่งกว่าหรือ ต้องทำงาน ใครออกกำลังกายก็มาออกกำลัง ใครมีงานด่วนก็นั่งทำไป ผมไม่ได้เช็คยอดซักวัน เพราะฉะนั้น ถ้าไม่รักตัวเองก็ช่วยไม่ได้ งานก็ต้องไม่เสีย 4. ยุทธศาสตร์ด้านการแก้ไขปัญหาความยากจน ลดความเหลื่อมล้ำ และสร้างการเจริญเติบโตจากภายใน ฐานราก เข้มแข็งอย่างไร การส่งเสริมสินค้า OTOP อย่างไร กระแสตลาดอย่างไร อะไรที่ทำแล้วไม่ได้ผลก็อย่าไปทำ เสียเวลา แล้วก็สร้างแรงจูงใจให้ได้ แต่ละภาคต้องมีสินค้าที่มีความแตกต่างให้ได้  OTOP ก็ต้องแตกต่าง รูปแบบแตกต่าง แม้วัสดุจะคล้าย ๆ กัน แต่เอาอัตลักษณ์สอดใส่ลงไป เช่น เป็นเส้น เป็นลายต่าง ๆ ไม่ใช่ก็ทำแบบเดิม ทำแบบโบราณอย่างเดียวมันขายไม่ได้ อะไรเหล่านั้นต้องทำ เพื่ออนุรักษ์ นำไปเก็บ นำไปโชว์ มีส่วนที่เป็นไทย เอามาประยุกต์ในสินค้า นำมาเสริมลายเอามาประกอบทำเส้นนี้ เอามาประกอบตรงโน้น เอาไม้ไผ่มาสอดใส่กับเสื่อกก ผสมผสานกัน ทำแบบเดิมก็ขายไม่ได้ สงสารคนทำ เสียเวลา เป้าหมายคือ OTOP ไทย สามารถไปสู่สากล
วันนี้ขึ้นเครื่องขายไปเยอะได้หลายร้อยล้าน ต่างประเทศมาผมแจกหนังสือ OTOP ทุกครั้ง มหาดไทยรอบหน้าต้องหาของที่มีราคาถูกลงมาหน่อย บางอันก็แพงสำหรับชาวต่างประเทศ ทำได้เยอะขายได้เยอะ ๆ เอา mass เข้าว่า วันนี้มันต้องแพงหน่อยตลาดต่างประเทศ ถ้าวันหน้าข้าราชการหิ้วกระเป๋า OTOP ผมคงสดชื่น คล้าย ๆ ต่างประเทศนะ อย่าไปเลียนแบบมากนัก แต่สวยงาม ภรรยาผมก็ใช้นะ  ต้องดูควบคุมการผลิตให้ได้คุณภาพ ให้ได้มาตรฐาน ผลิตให้ได้จำนวนมากให้ทันเวลาภายในกรอบเวลาที่เขาสั่งซื้อ บางทีสวยแต่ซื้อไม่ได้ทำไม่ทันเพราะไม่พร้อม อะไรที่จะส่งเสริมคัดเลือกมา ที่คัดขึ้นเครื่องบินไปแล้ว ให้สั่งทางโทรศัพท์ก็ได้ แต่ก็ตามด้วยว่าทำได้จริงหรือเปล่า ขอให้กระทรวงเกษตรฯ กระทรวงอุตสาหกรรม กระทรวงวิทยาศาสตร์ฯ สถาบันการศึกษาในพื้นที่ลองช่วยกันคิดดู
ขอให้กระทรวงการท่องเที่ยวฯ กระทรวงทรัพยากรธรรมชาติฯ และกระทรวงคมนาคม เข้าไปดูว่าจะพัฒนาพื้นที่ให้เหมาะสมกับอัตลักษณ์อย่างไร ให้ทันสมัย เป็นสินค้าเพื่อการท่องเที่ยวไปด้วย ดูกันว่าจะส่งเสริมกันอย่างไร ไม่ใช่ต่างคนต่างทำ ไม่ใช่ทำแต่ถนนรถไฟ ท่านต้องคิดต้นทาง กลางทาง ปลายทาง ว่าท่านจะมีส่วนร่วมกับเขาตรงไหนในการนำพาประเทศ ข้าราชการทุกกระทรวงคิดเหมือนกัน การพัฒนาระบบประกันสุขภาพเหมือนกัน กำลังพัฒนาอยู่ อย่าเข้าใจคลาดเคลื่อน จะยกเลิกทำไม่ได้เพราะทำไปแล้ว ทำอย่างไรจึงจะทำได้ ในงบประมาณที่มีให้คุ้มค่า ทำอย่างไรประชาชนจะเข้าถึง เขามองว่าเราน่าจะเป็นแบบอย่างได้ แต่เขามาดูรัฐมนตรีเขาก็ทำไม่ได้เช่นกัน แบบเราเขาทำไม่ได้ หลายประเทศที่เขารวย ๆ เขาทำไม่ไหวเช่นกัน เพราะมีค่าใช้จ่ายสูง แต่เราทำไปแล้วก็ไม่เป็นไร ไม่ใช่ผมต้องการให้ยกเลิกนะครับ มีแต่จะทำให้ดียิ่งขึ้น จะบริหารจัดการกันอย่างไร ต้องขอความร่วมมือกันด้วยนะครับ
จากหลายหน่วยงานที่มีส่วนเกี่ยวข้อง อย่าให้ภาระมาตกอยู่ที่กระทรวงสาธารณสุขอย่างเดียว    ต้องร่วมมือกันให้ได้ NGO เห็นใจกันบ้าง ประเทศกำลังจะก้าวไปสู่สังคมผู้สูงวัย เป็นอันดับสองรองจากประเทศสิงคโปร์ สังคมสูงวัย 5 คน ใน 10 คน ภายใน 5 ปีข้างหน้าจะเป็นสังคมผู้สูงวัย แต่ก็ดีนะครับพ่อแม่จะได้อยู่กับเรานาน ๆ สังคมไทยเราเป็นแบบนั้น แต่ทำอย่างไรเราจะมีเงินเลี้ยงดูพ่อแม่ หรือพ่อแม่เลี้ยงดูตัวเองได้ ขณะนี้รัฐบาลก็เข้าไปดูแลในส่วนของผู้สูงวัย ซึ่งมีงบประมาณจำกัด และเราก็เข้าไปดูแลการขึ้นทะเบียนผู้มีรายได้น้อย นี่คือสิ่งที่เป็นปัญหาที่มันยาวนาน ซึ่งรัฐบาลกำลังแก้อยู่ ขอให้ทุกคนเห็นด้วย ว่าเราพยายามอย่างไรอย่าไปคิดแบบเดิมไม่ได้หมดมันจะล้มเหลว ทำอย่างไรให้คนทุกคนมีศักดิ์ศรี ให้มีที่ออกกำลังกาย กิจกรรมสันทนาการ สวนสาธารณะทุกสวน มีกิจกรรม พ่อ แม่ ลูก ปู่ ย่า ตา ยาย ไปด้วยกันได้ ต้องมีกิจกรรมหลาย ๆ อย่างให้เขาให้ยกครอบครัวไปด้วยได้ ไม่เช่นนั้นไปไม่ได้ ไปได้แต่ลูก ให้เป็นสังคมของครอบครัวซิครับ และทุกสถานที่พักผ่อนออกกำลังกาย ผังเมืองใหม่ก็ต้องไปดู
วันนี้ผังเมืองก็ทำมาแล้วโดยกระทรวงมหาดไทยเป็นคนทำให้จนครบ 77 จังหวัด ตอนเข้ามามี 18 จังหวัด นี่ 3 ปี ทำจนครบแล้ว เดี๋ยวต้องทำต่อ ต้องทำเรื่อย ๆ เป็นไปตามกฎหมาย ก็ขอความร่วมมืออันไหนที่เป็นโครงการใหม่ ๆ ก็อย่าไปขวางทางน้ำ อย่าไปทำให้การจราจรเสียหาย ทุกคนต้องดูแลทำงานของตัวเอง  ให้ครบเวลาเขาเรียกประชุม อันนี้ไม่ได้ เข้าประชุมนายว่าไง ก็ว่าไปตามนั้น การประชุมเป็นอย่างไรแก้ปัญหาข้อยุติ ลดความขัดแย้ง เห็นหน้ากันต้องไม่เกรงใจกันบ้าง ให้เกียรติซึ่งกันและกัน เมืองไทยเป็นเมืองน่าอยู่ เห็นหน้ากันต้องเกรงใจกันบ้างนะ ให้เกียรติซึ่งกันและกันแต่แสดงความคิดเห็นได้ เมืองไทยเป็นเมืองน่าอยู่ เขาเขียนว่า เป็นเมืองที่น่าใช้ชีวิตในบั้นปลาย อีกหน่อยทุกคนอยากมาอยู่หมด ค่าใช้จ่ายมันถูก ที่ดินก็ได้ อะไรก็ได้ ได้กันได้ทั้งหมด ที่เขาเขียนมาให้ผมพูดว่า ในบางเมืองที่มีประชาชนผู้สูงอายุอาศัยอยู่มาก อาจจะมีการปรับแนวคิดจากการเป็นเมืองน่าอยู่ มาให้เป็นเมืองที่น่าใช้ชีวิตบั้นปลายสำหรับคนไทย ต่างประเทศมาส่วนใหญ่เขามาเขามาทำอะไร แถมมามีเมียคนไทยเข้าไปอีก สันส่วนสมดุลเสียหายอยู่ จำได้ว่าวันนี้ผู้หญิงมากกว่าผู้ชายอีกใช่ไหม ให้กระทรวงการพัฒนาสังคมและความมั่นคงของมนุษย์ กระทรวงมหาดไทย กำกับดูแล อปท. จังหวัด กระทรวงคมนาคม กระทรวงสาธารณสุข ไปร่วมคิดกันว่าจะวางระบบอย่างไรให้เหมาะสมสำหรับคนไทย ในเรื่องของการออกแบบผังเมืองอะไรต่าง ๆ ต้องทำไปพร้อมกัน ถ้าต่างคนต่างทำก็ทับซ้อนกันมีปัญหาทีหลังทุกที
การสร้างความเข้มแข็งของสถาบันทางสังคม ทุนทางวัฒนธรรม ความเข้มแข็งของชุมชน ระบายความสำคัญตามที่กล่าวไว้แล้ว เรามีความเข้มแข็งทางทุนวัฒนธรรมอยู่แล้ว แต่กระแสโลกาภิวัฒน์จะทำให้สิ่งไหนมันเสื่อมลง กระทรวงวัฒนธรรม กระทรวงศึกษาธิการ กระทรวงมหาดไทย กระทรวงการพัฒนาสังคมและความมั่นคงของมนุษย์ วางโครงงานด้วยกันให้ดี
ยุทธศาสตร์การบริหารจัดการเรื่องน้ำ กระทรวงทรัพยากรธรรมชาติและสิ่งแวดล้อม อย่างยั่งยืน ก็หลายกระทรวงด้วยกัน ผมพูดไปหลายรอบแล้ว ทั้งการกักเก็บน้ำ การกระจายน้ำ น้ำบาดาล ระบบสูบน้ำให้ตรงกับกลุ่มเป้าหมายให้ถึงแก้ปัญหาเรื่องน้ำท่วม ฝนแล้ง ได้อย่างชัดเจนยั่งยืนตามพระราชปณิธานของพระบาทสมเด็จพระเจ้าอยู่หัว มีแผนที่น้ำ เส้นทางน้ำ ที่ทุกคนต้องรู้ว่า วันนี้บ้านตัวเองขวางทางน้ำหรือเปล่า ถ้าขวางลำน้ำวันหน้าก็ต้องเยียวยาตลอดไป ต้องให้ประชาชนรู้แล้วนะครับ เพราะเส้นทางน้ำมันเปลี่ยนไปหมดแล้วเดิมเขาไปตั้งอยู่ริมโน้นริมนี้
วันนี้เพราะไปตรงนี้มันขวาง ตรงนี้มันไม่ใช่แล้ว มันไม่ท่วมตรงนี้ มันไปท่วมตรงใหม่ เดี๋ยวกำลังให้ทำอยู่ออกมาให้ชัดเจนทั้งประเทศ ฝากกระทรวงทรัพยากรธรรมชาติและสิ่งแวดล้อมไปดูตรงนี้ด้วยข้อมูลเรื่องทรัพยากรน้ำ แผนที่น้ำ เส้นทางน้ำ จะได้วางแผนการบริหารจัดการในเชิงพื้นที่ ทั้งในเชิงในลุ่มน้ำได้ ป้องกันภัยพิบัติได้ ทั้งอดีตที่ผ่านมาที่ตั้งหลักฐานกันอยู่และปัจจุบันที่มีการเปลี่ยนแปลงและเร่งรัดฟื้นฟูป่าที่เสื่อมโทรม ไปปลูกป่าในที่ที่มีคนอยู่ มีน้ำ ดูแลได้ วันนี้ปลูกป่าในเมือง ป่าชุมชน ป่าในสวนสาธารณะ ปลูกให้มากขึ้น นโยบายออกมาแล้ว 3-5 ปีข้างหน้า ต้องเพิ่มปริมาณไม้ยืนต้นให้ได้เท่าไรไปกำหนดมา แล้วปลูกในสวนสาธารณะให้ได้มากที่สุด ไม่ใช่ไปปลูกตามป่าตามเขาอย่างเดียวอันนั้นก็ปลูกไป
หน้าที่ของกรมป่าไม้คืออะไรก็ว่าไป เอาประชาชนมาร่วมมือให้มีรายได้ แต่ต้องปลูกในสวนสาธารณะ เช่น สวนลุมพินีก็ปลูกได้ ปลูกในบ้านก็ได้ จะทำอย่างไรให้ปลูกไม้ยืนต้นในบ้านได้ ถ้าวันนี้มีบ้านจะลดภาษีได้ไหมต้นไม้อะไรทำนองนี้ลองไปคิดดูนะครับ ไม่ใช่ปลูกต้นไม้ยืนต้นนะ ไม่ใช่ปลูกต้นกล้วยอะไรไม่ใช่ ไม้ที่มันยืนต้น รู้จักไหมไม้ยืนต้น ถ้ามีรากแก้วได้ก็ดีใช่ไหม ถ้าไม่มีรากแก้วเดียวมันก็ล้มอีกเข้าใจไหม 5 ปี 10 ปี 5 ปีลดภาษีอะไรให้อะไรก็ว่าไปนะครับ
คุณภาพชีวิตและสิ่งแวดล้อมมีอยู่แล้ว ขยะ ทำอย่างไรถึงจะลดขยะลงให้ได้ ปีหนึ่งหลายร้อยหลายพันตันสะสมไปอีกเรื่อย ๆ ปีละ 300 ๆ รวมเป็น 3,000 – 30,000 แล้วมันจะทำอย่างไรต่อไปดินมันก็เสีย ขยะพิษมันก็กระจาย ขยะโรงพยาบาลก็ไม่รู้จะเอาไปทิ้งไหน ก็ต้องไปคิดแล้วนะว่าจะต้องทำโรงงานกำจัดขยะให้มันเกิดขึ้นและกระจายไปได้อย่างไร ถ้าประชาชนไม่ยินยอมมันสร้างไม่ได้หมด แล้วจะทำอย่างไร เพราะทุกคนก็ทำขยะทุกคนนั้นแหละ แล้วเตือนด้วยนะครับ บ้านเก่า ๆ ที่ปลูกอะไรนะที่มีส้วมซึมใช่ไหมครับ ที่เป็นรอยเป็นอะไรต่าง ๆ ระวังงูใช่ไหม เพราะฉะนั้นเวลาไปซื้อบ้านซื้ออะไรก็ดูด้วยนะเขามีถังหรือเปล่า เขาแม็คถังอะไรไว้หรือเปล่า งูจะได้ไม่เข้าไปกัดก้นเวลาเข้าห้องน้ำ บางที่ไม่ได้ดูเขาเห็นบ้านสวย ๆ ไปดูสิตอนเขาทำส้วมใช่ไหม น่ากลัวนะงูเห่า งูอะไรเข้าไปในห้องน้ำ ต้องช่วย ๆ กัน เรื่องเล็ก ๆ น้อย ๆ เอามาคิด โดยเฉพาะแก้ปัญหาขยะครบวงจร
การลดเป้าหมายการใช้พลังงานฟอสซิลไปใช้พลังงานทดแทนภายในประเทศ ก็มีกติกาของมันอยู่ มีแผนการใช้ไฟฟ้าอยู่ มีการสร้างความมั่นคง พร้อมทั้งการสนับสนุนพลังงานหมุนเวียนด้วย ใช้อันใดอันหนึ่งมากไปไม่ได้ทั้งคู่ แต่จะทำอย่างไรให้ไปด้วยกันให้ได้ หลายคนบอกทำไหมไม่หมุนเวียน ๆ ถ้ามันหมุนเวียนทั้งหมด 100 เปอร์เซ็นต์นะ เดียวก็ไฟดับ ไฟขึ้น ไฟลง ไฟตก โรงงานก็เจ๊งกันเป็นแถวหมด มันต้องมีพลังงานหลักเดินเครื่อง แล้วในช่วงไหนไม่ใช้ ก็พลังงานทดแทนหมุนเวียนก็ไปใช้พลังงานกลางคืน เวลาใช้ไฟที่มันน้อยลงทำนองนั้น ไปใช้ในบ้าน มันต้องเสริมกันนั้นและ แต่มันต้องมีตรงนี้ยืนพื้นไว้ แต่จะทำอย่างไรไม่ให้เกิดมลภาวะกับสิ่งแวดล้อม ลดการใช้ก๊าซเรืองกระจก ไปดูเรื่อง รถ ลา ม้า ช้าง การใช้ไบโอดีเซล การใช้แก๊สโซฮอลล์ การใช้เครื่องยนต์ที่มันสันดาปหมดอะไรทำนองเนี้ย มันจะต้องปรับทั้งลด ทั้งคน ทั้งเทคโนโลยีด้วยนะ ไม่ใช่ทำไมไม่ทำ ไม่ใช้ไบโอดีเซลบี 12 ก็เครื่องยนต์มันยังได้แค่บี 7 บี 10 อยู่เลยมันต้องเอาเครื่องยนต์บี 12 มานี้แล้วถึงจะผลิตบี 12 ออกมา ใช้ดีเซล 12 ส่วน ใช้น้ำมันปาล์มแล้วต้นทุนมันสูงขึ้นไหมละ ราคามันก็สูงขึ้น น้ำมันปาล์มแพง ก็นั้นแหละคือปัญหาที่ประชาชนต้องเรียนรู้นะ แล้วสิ่งเหล่านี้ก็ต้องสร้างความเข้าใจไม่อย่างนั้นก็ไปไม่ได้
มาตรการด้านภาษี BOI กระทรวงการคลังพูดไปแล้ว ยุทธศาสตร์การปรับสมดุลการบริหารจัดการภาครัฐ ผมพูดไปหมดแล้วละ การพัฒนาบุคคลภาครัฐบริหารจัดการกำลังคน วิธีการทำงาน ความคิดข้าราชการทุกคนในห้องนี้จะต้องเป็นผู้นำแห่งการเปลี่ยนแปลงประเทศ คิดใหม่ทำใหม่ คิดเดิมไปไม่ได้ ผมบอกไว้เลยไปไม่ได้ การเป็นผู้นำมันมีความภูมิใจอย่างเดียว ไม่ใช่ความร่ำรวย ไม่ใช่อำนาจ คือเป็นผู้นำแห่งการเปลี่ยนแปลงแล้วก็เก็บความภาคภูมิใจเอาไว้ เราทำตรงนี้ไว้สำเร็จนะ วันหน้าก็นอนตายตาหลับไป ไม่ต้องไปห่วงกับใคร ท่านทำในองค์กรของท่าน ท่านทำในสายงานของท่าน ท่านก็เป็นผู้นำแห่งการเปลี่ยนแปลง แล้วพาน้อง ๆ พาเพื่อน ๆ เขาไปแล้วเอาตรงนี้ ทำตรงนี้ดีกว่า รวมหัวกันอย่างนี้ อย่ารวมหัวกันในเรื่องอื่น ๆ รวมหัวกันทำงาน ประชาชนต้องการเรา ต้องการให้ข้าราชการเราทำงาน มีศักดิ์ศรี มีเกียรติยศนะครับ แล้วข้าราชการก็ต้องเรียนรู้ไว้ด้วยกันไปสู่ความทันสมัย เพราะคนรุ่นใหม่รุ่นเก่าบางที่มันทิ้งกันไม่ได้อยู่แล้ว ต้องสืบทอด รักษา ต่อยอดอย่างที่แนวทางที่สมเด็จพระเจ้าอยู่หัวได้ทรงรับสั่งนะครับ
การปฏิรูปกฎหมาย ก็ทำทุกอย่าง การต่อต้านการทุจริตและประพฤติมิชอบ เราป้องกันในเชิงป้องกันให้ได้มาก ความร่วมมือกันให้มากกว่าที่เราจะไปบังคับอย่างเดียว การออกกฎหมายจะต้องไม่ใช่เชิงบังคับอย่างเดียว มันต้องมีการทำให้เกิดความร่วมมือ ให้เขาสบายใจ แต่ถ้ามันถึงขั้นตอนผิด ก็คือมันก็ต้องผิดนั้นแหละ กฎหมายต้อง กฎหมายใหม่เป็นอย่างนี้ใช่ไหมครับ หลักการของการออกกฎหมายต้องคำนึงถึงผู้ที่เกี่ยวข้องทั้งข้างบนและล่าง ไม่ใช่ออกเพื่อข้าราชการบังคับใช้อย่างเดียว กฎหมายใหม่เขาเป็นอย่างนี้ การออกกฎหมายใหม่ของโลกใบนี้ ดังนั้นอย่าไปเสนอกฎหมายที่จะบังคับ ๆ แล้วทำไม่ได้ แล้วก็เกิดความขัดแย้ง ก็เป็นบ่อเกิดของวันหน้าอีก ทำอย่างไรเขาถึงจะร่วมมือ
การให้บริการประชาชน การให้บริการการประกอบการธุรกิจไปดูสิได้จริงหรือยัง 10 ขั้นตอน East of doing Business ศูนย์ One Stop Service มันได้จริงหรือยัง ตรงตามความต้องการของประชาชนหรือยัง ให้มันชัดเจนขึ้น ไม่ใช่รัฐบาลพูด ผมพูด ๆ แต่ถึงเวลาแล้วเขาบอกไม่ทำ ทำแล้วมันไม่ได้ ผมก็เสียเหมือนกัน เสียไปกันหมด ต้องตอบข้อเรียกร้องใหได้โดยเร็ว
เรื่องสุดท้ายที่ผมอยากแนะนำ อยากเน้นให้พัฒนาพื้นที่โดยเร็วระดับมหภาค ผมพูดไปแล้วนะ ภาค ๆ วันนี้ต้องภาค ๆ อย่างเดียว ไปคิดออกมาให้ได้ทุกกระทรวงทุกหน่วยงานว่าภาคมันจะโตอย่างไร แล้วท่านมีส่วนในการขับคลื่อนเรื่องภาคอย่างไร มันจะมีคณะทำงานขึ้นมาเพิ่มมากำกับดูแลตรงส่วนนี้ขึ้นกับส่วนเดิม งบประมาณมันจะหลักก็คือ ฟังค์ชั่นจะเป็นอย่างไรที่มันจะต้องสร้างพื้นฐานให้กับเขา ถนนหนทาง ไฟฟ้า ประปา ให้มันครบ ๆ ทุกหมู่บ้าน นั้นคือทำให้ครบ แต่งบประมาณบูรณาการก็เติมเข้าไปจากหน่วยงานของท่าน ไปคิดมาว่าที่ร่างไว้แล้วจะต่อเส้นขึ้นมาได้อย่างไร แล้ววันนี้ก็เข้าไปสู่ในกลุ่มงบประมาณที่จะไปงบภาคอีก มันจะให้ภาคตรงกันอย่างไร แยกกันให้ออก เดี๋ยวสำนักงบประมาณไปชี้แจงอีกที่
ผมเน้นเรื่องภาคเมื่อผมเป็นคนกำหนดเองว่ามี 6 ภาค ในเชิงบริหาร ภาคเหนือเราพร้อมจะเชื่อมโยงกับใคร เชื่อมโยงกับมหาอำนาจทางตะวันออกและ GMS และก็มีแนวโครงข่าย North South Economic Corridors - East West Economic Corridors พาดผ่านด้วย
ในด้านภาคการผลิต พืชเศรษฐกิจ อุตสาหกรรม เกษตรแปรรูปภาคเหนือมีแนวโน้มขยายตัวสูงขึ้น พืชเมืองหนาว พืชอะไรเหล่านี้ คนในพื้นที่เขายังสามารถผลิตหัตถกรรม อุตสาหกรรมในเชิงสร้างสรรค์ โดยใช้ศาสตร์ความรู้ทางด้านเทคโนโลยีศิลปวัฒนธรรมและหัตถกรรมแบบร่วมสมัยได้ ภาคเหนือเป็นฐานทรัพยากรด้านการท่องเที่ยวที่หลากหลาย ปัจจัยเหล่านี้คือศักยภาพของภาคในฐานการเศรษฐกิจสร้างสรรค์มูลค่าสูงได้ คิดแบบนี้ แล้ววันนี้ถึงจะมาถอดแผนงานโครงการออกมาได้ ภาคเหนือตอนบนมีการวางตำแหน่งทางยุทธศาสตร์ ให้เป็นฐานการผลิตสินค้าเกษตรปลอดภัย ในรูปแบบฟาร์มเกษตรอัจฉริยะ ภาคเหนือตอนล่างมุ่งเน้นสู่เกษตรอินทรีย์ ในส่วนนี้กระทรวงเกษตรและสหกรณ์ กระทรวงวิทยาศาสตร์และเทคโนโลยีร่วมกันสร้างสรรค์พื้นที่ และกระทรวงพาณิชย์ ต้องร่วมกันจัดทำโครงการพัฒนาสินค้าเกษตรให้ตรงเป้าหมายที่กำหนดไว้
ในการท่องเที่ยวก็เป็นภาคที่สร้างรายได้หลักของภาค มีการกำหนดกลุ่มท่องเที่ยวอารยธรรมล้านนา กลุ่มชาติพันธุ์พื้นที่ 8 จังหวัดภาคเหนือตอนบน กลุ่มท่องเที่ยวมรดกโลกในพื้นที่ สุโขทัย กำแพงเพชร กลุ่มท่องเที่ยวเชิงวัฒนธรรมในพื้นที่จังหวัดเชียงใหม่ เชียงราย แม่ฮ่องสอน น่าน เพชรบูรณ์ อุทัยธานี กระทรวงการท่องเที่ยวและกีฬา กระทรวงวัฒนธรรม กระทรวงการพัฒนาสังคมและความมั่นคงของมนุษย์ กระทรวงมหาดไทย จังหวัด และ อปท. ในเขตกลุ่มพื้นที่ 8 จังหวัดภาคเหนือตอนบน ต้องร่วมกันนำความโดดเด่นเหล่านี้ออกมา พัฒนาไปสู่สินค้าบริการการท่องเที่ยวเชิงอุตสหากรรมให้ได้ พื้นที่ สุโขทัย กำแพงเพชร ให้กระทรวงวัฒนธรรม จังหวัด ชุมชน ช่วยกันบำรุงฟื้นฟูมรดกโลกให้เป็นที่ดึงดูด
กระทรวงคมนาคม พัฒนาบำรุงเส้นทาง ป้ายบอกทางเชื่อมโยง อุทยานประวัติศาสตร์สุโขทัยศรีสัชนาลัย กำแพงเพชร เชื่อมโยงท่องเที่ยวในพื้นที่ใกล้เคียงการท่องเที่ยวเชิงธรรมชาติ แล้ว อปท. ต่าง ๆ ก็ต้องปรับปรุงโครงสร้างพื้นฐานต่าง ๆ ด้วย ผมยกตัวอย่างอย่างเดียว ภาคเหนือ ภาคเหนือตอนบน ตอนกลาง ตอนล่าง แต่ละภาคอื่นก็เหมือนกัน ต้องไปหาอย่างนี้มาให้ได้ แล้วท่านก็ไปเดินตรงนี้ของท่าน ทั้งในเรื่องของเกษตรกร เกษตรกรรม การอุตสาหกรรม การท่องเที่ยว การพัฒนาศักยภาพ เรื่องการศึกษา การสาธารณสุข มันต้องเกิดแบบนี้ทุกภาค อย่าให้วันหน้าลงมาด้วยใครอยู่ตรงนี้ก็เอาไปลงจังหวัดตัวเองอะไรอย่างนี้ไม่มี ผมให้ลงทุกจังหวัด ให้ลงทุกภาค ที่กล่าวมาทั้งหมดไปนี้ขอโทษนะครับใช้เวลามากพอสมควร เพราะผมถือว่านี้คือหัวใจของการเปลี่ยนแปลงประเทศของเรา หัวใจของการปฏิรูปประเทศ หัวใจของการเริ่มต้นการทำงานตามยุทธศาสตร์ชาติของเราพวกเราทั้งหมดที่เป็นคนไทยแล้วอยากมุ่งหวังให้ประเทศไทยก้าวหน้าไปสู่ความมั่นคง มั่งคั่ง ยั่งยืน เพื่อลูกหลานของเราในอนาคต เพราะฉะนั้นก็ขอให้ทุกคนคำนึงถึงสิ่งที่เรากำลังทำวันนี้ เป็นจุดเน้นของรัฐบาลนี้และก็ของข้าราชการยุคนี้ ขอให้มีการพัฒนาระดับมหภาคอย่างเคร่งครัด ให้รัฐนาวาของเราขับเคลื่อนไปในทิศทางที่เป็นเป้าหมายอันเดียวกัน โดยไม่ทิ้งใครไว้ข้างหลัง นึกถึงคนมีรายได้น้อยทุกกลุ่ม ทุกฝ่าย เราหาอะไรทำให้เขาเกิดประโยชน์สูงสุด ประเทศนี้อย่าทิ้งเขา 2 ปีนี้ผมจะดูนะว่าทุกกระทรวงจะดูแลคนที่อยู่นอกกรอบ ที่อยู่นอกห่วงโซ่อย่างไร มันต้องมีงบประมาณอีกส่วนหนึ่งที่ต้องดูแลเขา แล้วจะรวมกลุ่มก็เอามาอีกกลุ่มได้ไหมจะทำอย่างไร เราก็แยกออกมาได้ การลงทะเบียนคนจนคนมีรายได้น้อยมาแล้ว แต่คิดว่ามันยังไม่พอหรอก เพราะพวกนี้มีรายได้แสนลงมา แล้วแสนถึงสามแสนไม่เสียภาษีจะทำอย่างไรกับเขาได้ไหม ที่เสียภาษีก็อีกพวกหนึ่งใช่ไหมครับ
มีใครจะถามอะไรไหมครับ สิ่งไหนก็ตามที่ในเชิงนโยบายที่พูดได้ก็ช่วยอธิบายหน่อย แต่สิ่งไหนที่จะต้องปฏิบัติอย่าเพิ่งพูด ถ้ายังไม่ได้คิด ยังไม่ได้ทำ ไปพูดก่อนไม่ได้ อันนี้คือกรอบแนวคิด แล้วทุกกระทรวงก็เช่นกันก็เอากรอบแนวคิดไปคิดต่อ แต่การที่จะลงมือปฏิบัติจะช่วยนี้ทันนี้ ยังพูดไม่ได้ ต้องไปหาข้อยุติให้ได้ก่อน งบประมาณจากไหน แผนงานโครงการจะทำอย่างไร ปีไหนจะเกิด มันถึงจะเกิดการสร้างการรับรู้แล้วประชาชนก็ไม่เข้าใจและจะสับสนอลหม่านไปหมด แล้วก็มาบอกรัฐบาลนี้ทำอะไรไม่สำเร็จสักอย่าง แต่นี้ที่ผมพูดมันโน้นคิดไป 10 ปีข้างหน้าแล้ว เราก็ต้องทำวันนี้ให้เราด้วย 10 ปี 20 ปีข้างหน้า อย่าคิดแต่สั้น ๆ อย่ามองประเด็นความขัดแย้งอย่างเดียว หลายอย่างมันต้องผสมกัน ผมก็ทำหน้าที่ของผมอย่างนี้ให้ดีที่สุด ขอบพระคุณทุกท่านที่กรุณาฟังผมจนครบถ้วน สวัสดีครับ
……………………………………
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/6795
