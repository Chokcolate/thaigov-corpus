รัฐบาลไทย-ข่าวทำเนียบรัฐบาล-ก.ยุติธรรม ร่วมมือกับสภาทนายความฯ หาแนวทาง ช่วยเหลือด้านกฎหมายแก่กลุ่มเกษตรกรในจังหวัดบุรีรัมย์

วันศุกร์ที่ 20 ตุลาคม 2560
ก.ยุติธรรม ร่วมมือกับสภาทนายความฯ หาแนวทาง ช่วยเหลือด้านกฎหมายแก่กลุ่มเกษตรกรในจังหวัดบุรีรัมย์
นายธวัชชัย ไทยเขียว รองปลัดกระทรวงยุติธรรม เป็นประธานการประชุมคณะกรรมการพิจารณาแนวทางช่วยเหลือด้านกฎหมาย กรณีกลุ่มเกษตรกรในพื้นที่จังหวัดบุรีรัมย์ ขอความช่วยเหลือและขอความเป็นธรรม
ในวันพฤหัสบดีที่ ๑๙ ตุลาคม ๒๕๖๐ เวลา ๑๓.๓๐ น.
นายธวัชชัย ไทยเขียว รองปลัดกระทรวงยุติธรรม
เป็นประธานการประชุมคณะกรรมการพิจารณาแนวทางช่วยเหลือด้านกฎหมาย
กรณีกลุ่มเกษตรกรในพื้นที่จังหวัดบุรีรัมย์ ขอความช่วยเหลือและขอความเป็นธรรม
เนื่องจากถูกผู้จำหน่ายปุ๋ยอินทรีย์ฟ้องร้องดำเนินคดี จากการเข้าร่วมโครงการส่งเสริมอาชีพ
ของคนบุรีรัมย์ เมื่อปี พ.ศ. ๒๕๕๕ – ๒๕๕๘
ทั้งนี้การประชุมดังกล่าวเพื่อกำหนดประเด็นและวางแนวทางการให้ความช่วยเหลือด้านกฎหมายและคดีความ
แก่ประชาชนที่ได้รับความเดือดร้อน
โดยมี พันตำรวจโทวิชัย สุวรรณประเสริฐ เลขานุการศูนย์ช่วยเหลือลูกหนี้
และประชาชนที่ไม่ได้รับความเป็นธรรม กรมสอบสวนคดีพิเศษ (ศนธ.)
พร้อมด้วยผู้แทนจากสภาทนายความในพระบรมราชูปถัมภ์ และเจ้าหน้าที่ผู้เกี่ยวข้อง เข้าร่วมฯ
ณ ห้องประชุมกระทรวงยุติธรรม ๒ ชั้น ๘
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพฯ

ที่มา : http://www.thaigov.go.th/news/contents/details/7529
