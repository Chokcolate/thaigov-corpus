รัฐบาลไทย-ข่าวทำเนียบรัฐบาล-นายกรัฐมนตรีกำชับกรมควบคุมมลพิษ กระทรวงทรัพยากรธรรมชาติและสิ่งแวดล้อมให้ติดตามปัญหามลพิษจากหมอกควันและฝุ่นละอองอย่างใกล้ชิด และแจ้งเตือนประชาชนอยู่อย่างต่อเนื่อง

วันอังคารที่ 13 กุมภาพันธ์ 2561
นายกรัฐมนตรีกำชับกรมควบคุมมลพิษ กระทรวงทรัพยากรธรรมชาติและสิ่งแวดล้อมให้ติดตามปัญหามลพิษจากหมอกควันและฝุ่นละอองอย่างใกล้ชิด และแจ้งเตือนประชาชนอยู่อย่างต่อเนื่อง
นายกรัฐมนตรีกำชับกรมควบคุมมลพิษ กระทรวงทรัพยากรธรรมชาติและสิ่งแวดล้อมให้ติดตามปัญหามลพิษจากหมอกควันและฝุ่นละอองอย่างใกล้ชิด และแจ้งเตือนประชาชนอยู่อย่างต่อเนื่อง
วันนี้ (13 กุมภาพันธ์ 2561) เวลา 14.20 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวถึงกรณีปัญหามลพิษจากหมอกควันและฝุ่นละอองในอากาศที่เกิดขึ้นขณะนี้ว่า ไม่ต้องการให้ทุกคนวิตกกังวลจนมากเกินไปกับปัญหาดังกล่าว โดยขณะนี้หลาย ๆ คนมีมาตรการป้องกันตัวเองไม่ว่าจะเป็นการใส่หน้ากากอนามัยเวลาออกนอกบ้าน ซึ่งถือเป็นเรื่องที่ดีในการป้องกันตัวเอง ในส่วนของรัฐบาลก็จะมีมาตรการทำฝนเทียมเพื่อลดฝุ่นระออง พร้อมกันนี้ ได้กำชับให้กรมควบคุมมลพิษ กระทรวงทรัพยากรธรรมชาติและสิ่งแวดล้อมติดตามสถานการณ์อย่างใกล้ชิด และแจ้งเตือนประชาชนอยู่อย่างต่อเนื่อง
นายกรัฐมนตรีกล่าวต่อไปว่า ปัญหามลพิษจากหมอกควันและฝุ่นละอองในอากาศที่เกินค่ามาตรฐาน เป็นปัญหาระดับโลกในหลาย ๆ ประเทศ โดยเฉพาะประเทศใหญ่ ๆ ก็ประสบปัญหาเหมือนกัน ซึ่งสาเหตุของปัญหาเกิดจากหลายประเด็น ฉะนั้นพวกเราทุกคนต้องร่วมมือกัน ลดฝุ่นละออง โดยเฉพาะผู้ประกอบการต่าง ๆ  และเกษตรกรที่เผาซังข้าวเพื่อเตรียมการปลูกพืช
---------------------------------------------

ที่มา : http://www.thaigov.go.th/news/contents/details/10062
