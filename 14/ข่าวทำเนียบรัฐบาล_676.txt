รัฐบาลไทย-ข่าวทำเนียบรัฐบาล-รอง นรม. วิษณุฯ รับมอบผลิตภัณฑ์ปลาซาดีนสับปรุงรสลาบ ตราปุ้มปุ้ย จำนวน 50,000 กระป๋อง

วันศุกร์ที่ 18 สิงหาคม 2560
รอง นรม. วิษณุฯ รับมอบผลิตภัณฑ์ปลาซาดีนสับปรุงรสลาบ ตราปุ้มปุ้ย จำนวน 50,000 กระป๋อง
จากประธานกรรมการ บจก.ผลิตภัณฑ์อาหารกว้างไพศาล (มหาชน) เพื่อนำไปช่วยเหลือผู้ประสบภัยน้ำท่วมในภาคตะวันออกฉียงเหนือ
วันนี้ (18 สิงหาคม 2560) เวลา 13.00 น. ณ ห้องรับรอง 2 ตึกนารีสโมสร ทำเนียบรัฐบาล นายวิษณุ  เครืองาม รองนายกรัฐมนตรี เป็นตัวแทนรัฐบาลรับมอบผลิตภัณฑ์ปลาซาดีนสับปรุงรสลาบ ตราปุ้มปุ้ย จำนวน 50,000 กระป๋อง มูลค่า 750,000 บาท จาก นายสุรินทร์  โตทับเที่ยง ประธานกรรมการและประธานเจ้าหน้าที่บริหาร บริษัท ผลิตภัณฑ์อาหารกว้างไพศาล จำกัด (มหาชน) เพื่อนำไปช่วยเหลือผู้ประสบอุทกภัยในภาคตะวันออกฉียงเหนือ
โอกาสนี้ รองนายกรัฐมนตรี ได้กล่าวขอบคุณ ประธานกรรมการ และประธานเจ้าหน้าที่บริหาร บริษัท ผลิตภัณฑ์อาหารกว้างไพศาล จำกัด (มหาชน) ซึ่งได้มอบผลิตภัณฑ์ปลาซาดีนสับปรุงรสลาบ ตราปุ้มปุ้ย จำนวนดังกล่าว เพื่อมีส่วนร่วมช่วยเหลือผู้ประสบอุทกภัย ซึ่งถือเป็นนโยบายเร่งด่วนที่นายกรัฐมนตรี ได้มอบหมายทุกหน่วยงานราชการที่เกี่ยวข้อง ให้เร่งดำเนินการช่วยเหลือและเยียวยา เพื่อบรรเทาความเดือดร้อนของประชาชนอย่างเต็มที่
.................................................................
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/6039
