รัฐบาลไทย-ข่าวทำเนียบรัฐบาล-รัฐบาลพัฒนาระบบการชำระเงินแบบอิเล็กทรอนิกส์แห่งชาติ

วันพฤหัสบดีที่ 17 สิงหาคม 2560
รัฐบาลพัฒนาระบบการชำระเงินแบบอิเล็กทรอนิกส์แห่งชาติ
รัฐบาลส่งเสริมการใช้ระบบชำระเงินแบบอิเล็กทรอนิกส์ เพื่อเพิ่มขีดความสามารถในการแข่งขันของประเทศ
ต่อจากนี้ไป ขอเชิญรับฟังไทยคู่ฟ้า ครับ
รัฐบาลพัฒนาระบบการชำระเงินแบบอิเล็กทรอนิกส์แห่งชาติ เพื่อลดภาระงบประมาณการบริหารจัดการการเงินของประเทศ และอำนวยความสะดวกแก่ประชาชนในการทำธุรกรรมทางการเงิน โดยจูงใจให้ผู้ประกอบการติดตั้งเครื่องรับชำระเงินทางอิเล็กทรอนิกส์และกระตุ้นให้ประชาชนใช้จ่ายเงินผ่านระบบดังกล่าว เช่น การสุ่มแจกรางวัลแก่ผู้ที่ใช้จ่ายผ่านบัตรเดบิตและร้านค้ารายย่อยที่ติดตั้งเครื่องรับชำระเงินทางอิเล็กทรอนิกส์ หรือ EDC ตั้งแต่ 30,000 – 1,000,000 บาท หักภาษี ณ ที่จ่ายร้อยละ 5 ของเงินรางวัลที่ได้รับ และไม่ต้องนำเงินรางวัลไปรวมเป็นเงินรายได้เพื่อคำนวณภาษีเงินได้บุคคลธรรมดาประจำปี ทั้งนี้ รัฐบาลมุ่งหวังให้เกิดการพัฒนา เพื่อยกระดับขีดความสามารถในการแข่งขันของประเทศให้เทียบเท่าระดับสากล
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/6004
