รัฐบาลไทย-ข่าวทำเนียบรัฐบาล-เพิ่มค่าตอบแทนให้แก่ครูผู้สอนนักเรียนพิการในโรงเรียนเอกชน

วันศุกร์ที่ 10 พฤศจิกายน 2560
เพิ่มค่าตอบแทนให้แก่ครูผู้สอนนักเรียนพิการในโรงเรียนเอกชน
นักเรียนพิการ ต้องการการดูแลและเอาใจใส่ในการเรียนการสอนมากกว่าปกติ ครูจึงต้องให้ความทุ่มเทและเสียสละด้วยใจเมตตาเป็นอย่างมาก
ต่อจากนี้ไป ขอเชิญรับฟังไทยคู่ฟ้า ครับ
รัฐบาลอนุมัติปรับค่าตอบแทนพิเศษให้แก่ครูที่สอนนักเรียนพิการในโรงเรียนเอกชน จากอัตราคนละ 2,000 บาทต่อเดือน เป็นคนละ 2,500 บาทต่อเดือน เช่นเดียวกับครูที่สอนนักเรียนพิการในโรงเรียนของรัฐซึ่งได้รับการปรับค่าตอบแทนไปล่วงหน้าแล้ว เนื่องจากครูที่สอนนักเรียนพิการต้องทุ่มเทแรงกายแรงใจในการสอนมากกว่าปกติ ต้องศึกษาค้นคว้าเพิ่มเติมเกี่ยวกับการจัดกิจกรรมการเรียนรู้ การให้ความช่วยเหลือ ให้คำปรึกษา และการชี้แนะแนวทางการพัฒนาศักยภาพของนักเรียนพิการได้อย่างเหมาะสม ทั้งนี้ รัฐบาลมุ่งหวังให้ครูมีขวัญกำลังใจที่จะพัฒนาความรู้และประสิทธิภาพการสอนของตนเองอยู่เสมอ ซึ่งจะส่งผลให้นักเรียนพิการได้รับการพัฒนาทักษะความสามารถ และมีคุณภาพชีวิตที่ดีขึ้นในอนาคต
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/7969
