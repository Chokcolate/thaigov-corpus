รัฐบาลไทย-ข่าวทำเนียบรัฐบาล-รอง นรม. และ รมว.กห. เตรียมเดินทางไปร่วมประชุมรมว.กห.อาเซียน ณ สาธารณรัฐสิงคโปร์ในวันนี้  ยันยังเข้มแข็งและมีกำลังใจทำงานเพื่อประเทศชาติและประชาชนต่อไป

วันจันทร์ที่ 5 กุมภาพันธ์ 2561
รอง นรม. และ รมว.กห. เตรียมเดินทางไปร่วมประชุมรมว.กห.อาเซียน ณ สาธารณรัฐสิงคโปร์ในวันนี้  ยันยังเข้มแข็งและมีกำลังใจทำงานเพื่อประเทศชาติและประชาชนต่อไป
รอง นรม. และ รมว.กห. เตรียมเดินทางไปร่วมประชุมรมว.กห.อาเซียน ณ สาธารณรัฐสิงคโปร์ในวันนี้  ยันยังเข้มแข็งและมีกำลังใจทำงานเพื่อประเทศชาติและประชาชนต่อไป
5 ก.พ. 61. พล.ท.คงชีพ ตันตระวาณิชย์ โฆษก กห. กล่าวถึง การแสดงความคิดเห็นกันในสังคมประชาธิปไตย  ถือเป็นมุมมองที่ทุกฝ่ายต้องเคารพ เปิดกว้างรับฟังด้วยใจเป็นกลาง และพิจารณาร่วมกันอย่างสร้างสรรค์รอบด้าน เชื่อว่าทุกคนต่างมีประสบการณ์และบทเรียนร่วมกันมาแล้ว  ความพยายามยับยั้งชั่งใจกันด้วยเหตุผล  จะทำให้เราสามารถผ่านความยากลำบากนี้ไปด้วยกัน
ขอให้เชื่อมั่นร่วมกันว่า กองทัพยังเป็นเอกภาพและมีความเป็นหนึ่งเดียวกัน ที่จะทำหน้าที่หลักประกันความมั่นคงของประเทศเคียงข้างประชาชน พร้อมทั้งขอยืนยันว่า พล.อ.ประวิตร วงษ์สุวรรณ รองนรม.และรมว.กห. ยังมีกำลังใจและสุขภาพแข็งแรงดี มีจิตใจเข้มแข็ง หนักแน่นและมั่นคง  ที่จะทุ่มเทปฏิบัติหน้าที่ เป็นแกนหลักในการดูแลความมั่นคงของประเทศและรักษาความปลอดภัยของสังคมต่อไป  โดยระหว่าง 5-7 ก.พ. 61  พล.อ.ประวิตร มีภารกิจสำคัญเดินทางไปร่วมประชุมกับ รมว.กห.ประเทศต่างๆ ในอาเซียน ณ สาธารณรัฐสิงคโปร์ เพื่อเสริมสร้างความร่วมมือกันดูแลความมั่นคงของภูมิภาคร่วมกัน และเมื่อเดินทางกลับมาถึง ใน 7 ก.พ. 61 เวลา 1400 มีกำหนดการต้อนรับการเข้าเยี่ยมคำนับของ พล.อ.Joseph F. Dunford Jr.  ประธานคณะเสนาธิการทหารร่วม กองทัพสหรัฐอเมริกา  ณ ศาลาว่าการกลาโหม เพื่อหารือประเด็นความมั่นคงในภูมิภาคเอเชียแปซิฟิก และความร่วมมือทางทหารระหว่างไทยและสหรัฐ

ที่มา : http://www.thaigov.go.th/news/contents/details/9843
