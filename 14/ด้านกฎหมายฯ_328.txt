รัฐบาลไทย-ข่าวทำเนียบรัฐบาล-“ยุติธรรม” ตรวจพิสูจน์สารพันธุกรรมชาวมานิ จ.สตูล เพื่ออำนวยความยุติธรรมให้ประชาชนทุกกลุ่มได้เข้าถึงสิทธิขั้นพื้นฐานอย่างเท่าเทียม

วันจันทร์ที่ 27 พฤศจิกายน 2560
“ยุติธรรม” ตรวจพิสูจน์สารพันธุกรรมชาวมานิ จ.สตูล เพื่ออำนวยความยุติธรรมให้ประชาชนทุกกลุ่มได้เข้าถึงสิทธิขั้นพื้นฐานอย่างเท่าเทียม
กระทรวงยุติธรรม ตรวจพิสูจน์สารพันธุกรรมชาวมานิ จ.สตูล เพื่ออำนวยความยุติธรรมให้ประชาชนทุกกลุ่มได้เข้าถึงสิทธิขั้นพื้นฐานอย่างเท่าเทียม
ในวันจันทร์ที่ ๒๗ พฤศจิกายน ๒๕๖๐ เวลา ๐๙.๓๐ น.
นายเพิ่มพูน พึ่งประสิทธิ์ ผู้ตรวจราชการกระทรวงยุติธรรม พร้อมคณะผู้บริหารกระทรวงยุติธรรม
ลงพื้นที่ตรวจเยี่ยมและพบปะประชาชนเพื่อช่วยเหลือบุคคลผู้ไร้รัฐ ไร้สัญชาติ
กลุ่มชาติพันธุ์มานิ จังหวัดสตูล ณ องค์การบริหารส่วนตำบลน้ำผุด อำเภอละงู จังหวัดสตูล
ผู้ตรวจราชการกระทรวงยุติธรรม กล่าวว่า กระทรวงยุติธรรม โดยกรมคุ้มครองสิทธิและเสรีภาพ
สถาบันนิติวิทยาศาสตร์  ได้ร่วมกับกรมการปกครอง กระทรวงมหาดไทย
คณะนิติศาสตร์ มหาวิทยาลัยธรรมศาสตร์ โรงพยาบาลละงู จังหวัดสตูล
สำนักงานหลักประกันสุขภาพแห่งชาติ เขต ๑๒ และหน่วยงานที่เกี่ยวข้องในพื้นที่จังหวัดสตูล
ได้ให้ความช่วยเหลือกลุ่มชาติพันธุ์ในประเทศไทยที่ยังไม่ได้รับสถานะบุคคล
เนื่องจากเป็นบุคคลตกสำรวจตรวจสอบทะเบียนราษฎร์ โดยในวันนี้ได้ให้บริการตรวจพิสูจน์สารพันธุกรรม
บุคคลผู้ไร้รัฐ ไร้สัญชาติ กลุ่มชาติพันธุ์มานิ จำนวน ๓๐ ราย ซึ่งผลการตรวจพิสูจน์สารพันธุกรรม
จะนำมาใช้เป็นข้อมูลประกอบการรับรองสถานะทางทะเบียนราษฏร์
เพื่อให้กลุ่มชาติพันธุ์ดังกล่าวได้เข้าถึงสิทธิมนุษยชนขั้นพื้นฐานที่พึงจะได้รับ
อาทิ การได้มีสัญชาติ สิทธิในการเข้าถึงการรักษาพยาบาล การเข้าถึงการศึกษา
และการเข้าถึงกระบวนการยุติธรรมอย่างเท่าเทียมกันต่อไป

ที่มา : http://www.thaigov.go.th/news/contents/details/8378
