รัฐบาลไทย-ข่าวทำเนียบรัฐบาล-รมว.ดิจิทัลฯ หารือความร่วมมือ 5 ด้าน กับผู้แทน MIC ประเทศญี่ปุ่น

วันศุกร์ที่ 17 พฤศจิกายน 2560
รมว.ดิจิทัลฯ หารือความร่วมมือ 5 ด้าน กับผู้แทน MIC ประเทศญี่ปุ่น
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) พร้อมผู้บริหารกระทรวงดิจิทัลฯ ให้การต้อนรับ Mr. Masahiko Tominaka ตำแหน่ง Vice-Minister for Policy Coordinator (Internation Affairs) กระทรวงกิจการภายในและการสื่อสารแห่งประเทศญี่ปุ่น (Ministry of Internal Affairs and Communications : MIC) พร้อมคณะ และเจ้าหน้าที่จากสถานเอกอัครราชทูตญี่ปุ่นประจำประเทศไทย โดยยังได้ร่วมหารือเกี่ยวกับการดำเนินความร่วมมือด้านดิจิทัลที่เป็นรูปธรรม ภายใต้กรอบบันทึกความความเข้าใจระหว่างกระทรวงดิจิทัลฯ และกระทรวงกิจการภายในฯ รวมถึงการกระชับความร่วมมือด้านดิจิทัลระหว่างไทยและญี่ปุ่นในด้านอื่นๆ ได้แก่ 1) ความร่วมมือภายใต้โครงการ ASEAN-Japan Cybersecurtiy Cooperation Hub 2) ความร่วมมือด้านไปรษณีย์ระหว่างบริษัท ไปรษณีย์ไทย จำกัด และ Japan Post/ภาคเอกชนญี่ปุ่น 3) ความร่วมมือด้านอุตุนิยมวิทยา 4) ความร่วมมือภายใต้กรอบสหภาพโทรคมนาคมระหว่างประเทศ (International Telecommunication Union: ITU) และ 5) ความร่วมมือภายใต้กรอบ Asia-Pacific Telecommunity (APT) นอกจากนี้ ทั้งสองฝ่ายยังได้หารือเกี่ยวกับความร่วมมือในอนาคต ซึ่งจะมีผลต่อการพัฒนาเศรษฐกิจและสังคมดิจิทัลของทั้งสองประเทศ อาทิ Internet of Things (IoT) ปัญญาประดิษฐ์ (AI) ศูนย์ข้อมูล Big Data โครงข่าย Fiber optic และเทคโนโลยี 5G เป็นต้น เมื่อวันที่ 15 พฤศจิกายน 2560 ณ โรงแรมเซ็นทารา แกรนด์ แอท เซ็นทรัลเวิลด์ ถนนพระราม 1 เขตปทุมวัน กรุงเทพฯ
********************

ที่มา : http://www.thaigov.go.th/news/contents/details/8152
