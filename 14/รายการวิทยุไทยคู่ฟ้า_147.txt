รัฐบาลไทย-ข่าวทำเนียบรัฐบาล-“ภาษีไปไหน” แอปพลิเคชันเพื่อติดตามการใช้จ่ายงบประมาณภาครัฐ

วันศุกร์ที่ 10 พฤศจิกายน 2560
“ภาษีไปไหน” แอปพลิเคชันเพื่อติดตามการใช้จ่ายงบประมาณภาครัฐ
เพื่อการใช้จ่ายงบประมาณแผ่นดินอย่างโปร่งใส และตรวจสอบได้ทุกขั้นตอนของการดำเนินงาน
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเชิญชวนประชาชนดาวน์โหลดแอปพลิเคชั่น “ภาษีไปไหน” ซึ่งได้ดำเนินการมาเป็นระยะที่ 2 แล้ว เพื่อเป็นเครื่องมือให้คนไทยสามารถติดตามการจัดซื้อจัดจ้าง การจัดสรรงบประมาณและสถานะการเบิกจ่ายงบประมาณต่าง ๆ ของหน่วยงานรัฐได้ พร้อมทั้งเป็นช่องทางให้ประชาชนร้องเรียน แจ้งเบาะแสการทุจริต หรือร้องทุกข์จากความเดือดร้อนในการดำเนินโครงการต่าง ๆ ของภาครัฐได้อีกด้วย ทั้งนี้ รัฐบาลให้ความสำคัญกับการบริหารราชการแผ่นดินที่โปร่งใส เป็นธรรม และตรวจสอบได้ โดยเฉพาะการใช้จ่ายงบประมาณของรัฐซึ่งมาจากภาษีของประชาชน โดยผู้ที่สนใจสามารถใช้งานระบบภาษีไปไหนได้ที่เว็บไซต์ govspending.data.go.th หรือดาวน์โหลดแอปพลิเคชั่นได้แล้วทั้งในระบบ iOS และ Android
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/7972
