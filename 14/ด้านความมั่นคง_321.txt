รัฐบาลไทย-ข่าวทำเนียบรัฐบาล-ทส. ลงพื้นที่ตรวจเยี่ยมการปฏิบัติงานของสวนพฤกษศาสตร์บ้านเพ จังหวัดระยอง

วันพฤหัสบดีที่ 21 กันยายน 2560
ทส. ลงพื้นที่ตรวจเยี่ยมการปฏิบัติงานของสวนพฤกษศาสตร์บ้านเพ จังหวัดระยอง
กระทรวงทรัพยากรธรรมชาติและสิ่งแวดล้อม ลงพื้นที่ตรวจเยี่ยมการปฏิบัติงานของสวนพฤกษศาสตร์บ้านเพ อำเภอเมือง จังหวัดระยอง
วันนี้ (21 กันยายน 2560) กระทรวงทรัพยากรธรรมชาติและสิ่งแวดล้อม โดยพลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมคณะ ลงพื้นที่ตรวจเยี่ยม การปฏิบัติงานของสวนพฤกษศาสตร์บ้านเพ ในโอกาสนี้ได้ประชุมและรับฟังบรรยายสรุปผลการดำเนินงาน ของสวนพฤกษศาสตร์บ้านเพ อำเภอเมือง จังหวัดระยอง ซึ่งในการประชุมดังกล่าว รัฐมนตรีว่าการกระทรวงทรัพยากรธรรมชาติและสิ่งแวดล้อม ได้ให้แนวทางการดำเนินงานเกี่ยวกับเรื่อง "จัดการป่าไม้อย่างไร ทำให้คนไทยมีความสุข" โดยให้หน่วยงานให้การสนับสนุนและส่งเสริมให้ชุมชนมีการจัดตั้งเรือนเพาะชำชุมชน , สวนป่าในเมือง และการปลูกต้นไม้ในชุมชน ตามแนวคิด "ในป่ามีคน ในชุมชนต้องมีป่า"

ที่มา : http://www.thaigov.go.th/news/contents/details/6861
