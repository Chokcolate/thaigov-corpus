รัฐบาลไทย-ข่าวทำเนียบรัฐบาล-รัฐควบคุมคุณภาพการซื้อสินค้าผ่านบัตรสวัสดิการแห่งรัฐ

วันศุกร์ที่ 5 มกราคม 2561
รัฐควบคุมคุณภาพการซื้อสินค้าผ่านบัตรสวัสดิการแห่งรัฐ
เพื่อให้ใช้จ่ายงบประมาณอย่างคุ้มค่า และเกิดประโยชน์ต่อประชาชนมากที่สุด
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเร่งติดตั้งเครื่องรูดบัตร EDC ในร้านธงฟ้าประชารัฐและร้านค้าที่เข้าร่วมโครงการใช้จ่ายผ่านบัตรสวัสดิการแห่งรัฐให้แล้วเสร็จโดยเร็ว เพื่อให้เพียงพอกับความต้องการของประชาชน และยืนยันเปิดรับสมัครผู้ผลิตสินค้าทุกรายทั้ง SMEs วิสาหกิจชุมชน และบริษัทขนาดใหญ่อย่างเท่าเทียมกัน ซึ่งจะทำให้ผู้ถือบัตรสามารถเลือกซื้อสินค้าได้อย่างหลากหลาย โดยปัจจุบันมีผู้ผลิตเข้าร่วมโครงการแล้ว 24 ราย รวมสินค้าที่มีราคาถูกกว่าท้องตลาดร้อยละ 10 – 20 จำนวน 318 รายการ ทั้งนี้ นายกรัฐมนตรีกำชับให้เจ้าหน้าที่แจ้งรายละเอียดวิธีใช้งานและเงื่อนไขการใช้บัตรให้ผู้ถือบัตรและร้านค้าทราบอย่างทั่วถึง เพื่อป้องกันปัญหาการใช้งานผิดเงื่อนไข โดยมีช่องทางการค้นหาข้อมูลร้านค้าได้ที่ www.shop.moc.go.th หรือสายด่วน 1203
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/9190
