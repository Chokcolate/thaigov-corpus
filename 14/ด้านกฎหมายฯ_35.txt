รัฐบาลไทย-ข่าวทำเนียบรัฐบาล-“ยุติธรรม” หาแนวทางพัฒนาเพิ่มมูลค่าผลิตภัณฑ์ผ้าไหมจากฝีมือของผู้ต้องขัง

วันพุธที่ 12 เมษายน 2560
“ยุติธรรม” หาแนวทางพัฒนาเพิ่มมูลค่าผลิตภัณฑ์ผ้าไหมจากฝีมือของผู้ต้องขัง
การประชุมให้คำแนะนำและพัฒนาผ้าไหมที่มาจากฝีมือของผู้ต้องขัง
ณ ทัณฑสถานหญิงเชียงใหม่ อำเภอเมือง จังหวัดเชียงใหม่
นางกรรณิการ์ แสงทอง รองปลัดกระทรวงยุติธรรม
เป็นประธานการประชุมให้คำแนะนำและพัฒนาผ้าไหมที่มาจากฝีมือของผู้ต้องขัง
เพื่อเพิ่มมูลค่าผลิตภัณฑ์ให้สามารถแข่งขันในตลาดทั้งในและต่างประเทศ
ร่วมกับผู้แทนจากศูนย์หม่อนไหมเฉลิมพระเกียรติฯ เชียงใหม่
โดยมีนางสาวพรพรรณ มณีสถิต หัวหน้าคณะทำงานรัฐมนตรีว่าการกระทรวงยุติธรรม
พร้อมด้วยนางจิรภา สินธุนาวา ผู้อำนวยการสำนักกิจการในพระดำริฯ เข้าร่วมประชุมฯ
ทั้งนี้ ทัณฑสถานหญิงเชียงใหม่ได้จัดอบรมเสริมศักยภาพการทอผ้าให้ผู้ต้องขังหญิง
ให้สามารถออกแบบสร้างสรรค์ลายผ้าไหมแบบใหม่เพื่อสืบสานการทอผ้าลายดั้งเดิมได้อย่างงดงาม
โดยมีผลิตภัณฑ์จากฝีมือผู้ต้องขังหญิงที่ได้รับความสนใจ อาทิ ผ้าไหม ผ้าฝ้าย สิ่งประดิษฐ์งานผ้า
และปัจจุบันมีกี่ทอผ้าไหม และทอผ้าฝ้าย จำนวนกว่า 50 หลัง
ในโอกาสนี้ทัณฑสถานหญิงเชียงใหม่ได้ให้การต้อนรับผู้แทนจากบริษัท Carcel
ผู้นำเข้าสินค้าเสื้อผ้าเครื่องแต่งกายประเทศเดนมาร์ค
ที่ให้ความสนใจผ้าไหมไทยและมีความประสงค์ที่จะสนับสนุนงานทอผ้าของผู้ต้องขังในครั้งนี้ด้วย

ที่มา : http://www.thaigov.go.th/news/contents/details/3070
