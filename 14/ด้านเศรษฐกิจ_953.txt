รัฐบาลไทย-ข่าวทำเนียบรัฐบาล-พิธีมอบเงินทุนสนับสนุนการจัดตั้งธุรกิจ ภายใต้กิจกรรม Angel Fund for Startup ปี 2

วันเสาร์ที่ 29 กรกฎาคม 2560
พิธีมอบเงินทุนสนับสนุนการจัดตั้งธุรกิจ ภายใต้กิจกรรม Angel Fund for Startup ปี 2
ปลัดกระทรวงอุตสาหกรรม เป็นประธานในพิธีมอบเงินทุนสนับสนุนการจัดตั้งธุรกิจ ภายใต้กิจกรรม Angel Fund for Startup ปี 2 ในงาน Thailand Industry Expo 2017  ณ เวทีกลาง ชาเลนเจอร์ 2 อิมแพค เมืองทองธานี
วันนี้ (29 กรกฎาคม 2560) นายสมชาย หาญหิรัญ ปลัดกระทรวงอุตสาหกรรม เป็นประธานในพิธีมอบเงินทุนสนับสนุนการจัดตั้งธุรกิจ ภายใต้กิจกรรม Angel Fund for Startup ปี 2 โดยกรมส่งเสริมอุตสาหกรรม ร่วมกับ บริษัท เดลต้า อีเลคโทรนิคส์ (ประเทศไทย) จำกัด (มหาชน) บริษัท เดลต้า อีเลคโทรนิคส์ (ประเทศไทย) จำกัด (มหาชน) ซึ่งได้ร่วมกันพัฒนาไอเดียสร้างสรรค์ที่เกิดจากคนรุ่นใหม่ที่สามารถต่อยอดเริ่มต้นธุรกิจ ในงาน Thailand Industry Expo 2017 โดยมีนายอนุสรณ์ มุทราอิศ กรรมการบริหาร บริษัท เดลต้า อีเลคโทรนิคส์ (ประเทศไทย) จำกัด (มหาชน) นางสาวนิสากร จึงเจริญธรรม รองปลัดกระทรวงอุตสาหกรรม นายพสุ โลหารชุน อธิบดีกรมส่งเสริมอุตสาหกรรม และคณะผู้บริหารกระทรวงอุตสาหกรรม ร่วมแสดงความยินดี ณ เวทีกลาง ชาเลนเจอร์ 2 อิมแพค เมืองทองธานี
โดยกิจกรรม Angel Fund for Startup ในปีนี้กลุ่มสตาร์ทอัพและนำเสนอผลงานกว่า 254 ทีม จำนวน 459 คน โดยทีมที่ได้รับคัดเลือกเข้ารับทุน Angel Fund ในวงเงิน 500,000 บาท ภายใต้ Thailand 4.0 ได้แก่ ReadRing ผู้พัฒนาแนวคิดและผลงานคอมพิวเตอร์เบรลล์ขนาดพกพาพร้อมฟังกชั่นอ่านหนังสือปกติสำหรับคนตาบอด และทีม The Brother Team ผู้พัฒนาแนวคิดและผลงาน IO-Med โซลูชั่นเพื่อใช้ในกลุ่มอุตสาหกรรม Health Care และภายใต้โจทย์ Energy Management ได้แก่ ทีม Pure Control System ผู้พัฒนาแนวคิดผลงาน การบริหารจัดการเครือข่ายไฟฟ้าแสงสว่างขนาดใหญ่ในพื้นที่กว้างแบบไร้สาย สามารเพิ่มหรือลดปริมาณแสงสว่างเพื่อการประหยัดพลังงาน และทีม OM FOR YOU ผู้พัฒนาแนวคิดผลงาน ระบบเพิ่มความชาญฉลาดให้กับ Building Automation System (BAS) เพื่อช่วยลดการเปลืองพลังงานไฟฟ้า โดยหลังจากผู้ที่ได้รับเงินทุนสนับสนุนแล้ว กรมส่งเสริมอุตสาหกรรม จะเข้าติดตามคามต่อเนื่องและร่วมพัฒนา ตลอดจนเผยแพร่และสนับสนุนผ่านช่องทางต่างๆ ให้เป็นที่รู้จักมากขึ้น
กิจกรรม Angel Fund for Startup ปี 2560 ยังเปิดโอกาสให้กับผู้ที่สนใจสมัครเข้าร่วมโครงการอีกครั้ง โดยสามารถกรอกใบสมัคร Online ได้ที่ http://plan2biz.dnnfriend หรือ http://nec.dip.go.th หรือสอบถามรายละเอียดเพิ่มเติมได้ที่ 0 2202 4570-4 0 2354 3171

ที่มา : http://www.thaigov.go.th/news/contents/details/5551
