รัฐบาลไทย-ข่าวทำเนียบรัฐบาล-“ยุติธรรม” ทบทวนแนวทางการจ่ายค่าตอบแทนผู้เสียหาย และค่าทดแทนและค่าใช้จ่ายแก่จำเลยในคดีอาญา ประจำปี ๒๕๖๐

วันพฤหัสบดีที่ 28 กันยายน 2560
“ยุติธรรม” ทบทวนแนวทางการจ่ายค่าตอบแทนผู้เสียหาย และค่าทดแทนและค่าใช้จ่ายแก่จำเลยในคดีอาญา ประจำปี ๒๕๖๐
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานในพิธีเปิดการประชุมเชิงปฏิบัติการเพื่อทบทวนแนวทางการจ่ายค่าตอบแทนผู้เสียหายและค่าทดแทนและค่าใช้จ่ายแก่จำเลยในคดีอาญา ประจำปี ๒๕๖๐
ในวันพุธที่ ๒๗ กันยายน ๒๕๖๐ เวลา ๑๓.๐๐ น.
ณ โรงแรมเซ็นทรา บายเซ็นทาราศูนย์ราชการและคอนเวนชันเซ็นเตอร์ แจ้งวัฒนะ กรุงเทพมหานคร
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานในพิธีเปิดการประชุมเชิงปฏิบัติการเพื่อทบทวนแนวทางการจ่ายค่าตอบแทนผู้เสียหาย
และค่าทดแทนและค่าใช้จ่ายแก่จำเลยในคดีอาญา ประจำปี ๒๕๖๐
เพื่อทบทวนปรับปรุงแนวทางการจ่ายค่าตอบแทนผู้เสียหายและค่าทดแทนและค่าใช้จ่ายแก่จำเลยในคดีอาญา
ให้สอดคล้องกับเจตนารมณ์และสถานการณ์ปัจจุบัน
โดยมี นางสาวปิติกาญจน์ สิทธิเดช อธิบดีกรมคุ้มครองสิทธิและเสรีภาพ
คณะอนุกรรมการพิจารณาค่าตอบแทนผู้เสียหายฯ ประจำจังหวัดและประจำภูมิภาค
ข้าราชการและเจ้าหน้าที่ที่เกี่ยวข้อง เข้าร่วมฯ
โอกาสนี้ ปลัดกระทรวงยุติธรรม ได้กล่าวปาฐกถาพิเศษในหัวข้อ “ทิศทางการช่วยเหลือทางการเงินแก่ผู้เสียหาย
และจำเลยในคดีอาญา” โดยมีใจความสำคัญว่า ปัจจุบันมีความเปลี่ยนแปลงการทำงานในเรื่องการจ่ายค่าตอบแทนผู้เสียหาย
และค่าทดแทนและค่าใช้จ่ายแก่จำเลยในคดีอาญาเป็นอย่างมาก จึงต้องกำหนดหลักเกณฑ์และ
มาตรฐานการดำเนินงานที่ชัดเจนในระดับจังหวัดและระดับภูมิภาค เพื่อให้การดำเนินงานเป็นไปในทิศทางเดียวกัน
ทั้งนี้ สิ่งสำคัญที่ควรช่วยกันพิจารณา คือ ทำอย่างไรจะสามารถขยายกรอบการชดเชยให้สอดคล้องกับเจตนารมณ์
ของกฎหมายและสถานการณ์ปัจจุบัน บนพื้นฐานที่ว่ากฎหมายมีการเปลี่ยนแปลงอยู่เสมอ ไม่หยุดนิ่ง
นอกจากนี้ ควรให้ความสำคัญในเรื่องการบริการประชาชนอย่างมีประสิทธิภาพ อาทิ การแจ้งสิทธิต่างๆ
ที่ประชาชนพึงได้รับตามกฎหมาย ประกอบกับปัจจุบันประชาชนที่มาขอรับความช่วยเหลือมีจำนวนสูงขึ้น
การทำหน้าที่ตอบข้อสงสัยในเรื่องสิทธิการเยียวยาและการบริการต่างๆ จำเป็นต้องมีความรวดเร็ว
เนื่องจากระยะเวลาถือเป็นปัจจัยสำคัญ ซึ่งสอดคล้องกับนโยบายของรัฐบาลที่มุ่งเน้นการลดระยะเวลา
ในการทำงานเพื่อให้เกิดประสิทธิภาพมากยิ่งขึ้น

ที่มา : http://www.thaigov.go.th/news/contents/details/7026
