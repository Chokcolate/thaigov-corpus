รัฐบาลไทย-ข่าวทำเนียบรัฐบาล-รัฐบาลเร่งแก้ปัญหาการใช้ยาเกินความจำเป็นและเชื้อดื้อยา

วันศุกร์ที่ 10 พฤศจิกายน 2560
รัฐบาลเร่งแก้ปัญหาการใช้ยาเกินความจำเป็นและเชื้อดื้อยา
ปัญหาเชื้อดื้อยา ปฏิชีวนะ เป็นวาระสำคัญของโลก เพื่อรักษาสวัสดิภาพในชีวิตของประชาชนจึงต้องเร่งดำเนินการตามแผนยุทธศาสตร์
ต่อจากนี้ไป ขอเชิญรับฟังไทยคู่ฟ้า ครับ
รัฐบาลขับเคลื่อนนโยบายการใช้ยาอย่างเหมาะสม ควบคู่ไปกับการจัดการปัญหาเชื้อดื้อยาต้านจุลชีพ เนื่องจากปัจจุบันประเทศไทยมีการใช้ยาเกินความจำเป็นคิดเป็นมูลค่า 2,370 ล้านบาท ส่งผลให้มีผู้ติดเชื้อดื้อยาและเสียชีวิตจำนวนมาก โดยได้จัดทำแผนยุทธศาสตร์การพัฒนาระบบยาแห่งชาติ เร่งสร้างความตระหนักรู้แก่ทุกคนที่อยู่ในวงจรการใช้ยา และสร้างความเข้าใจแก่ประชาชนทุกระดับในการใช้ยาปฏิชีวนะและยาทั่วไปอย่างถูกต้อง พร้อมทั้งให้มีการติดตามประเมินผลการดำเนินงานทุก 3 เดือน ทั้งนี้ รัฐบาลตั้งเป้าหมายว่า ปริมาณการใช้ยาปฏิชีวนะจะลดลงร้อยละ 20 จำนวนการเจ็บป่วยจากเชื้อดื้อยาลดลงร้อยละ 50 และค่าใช้จ่ายในการใช้ยาอย่างไม่เหมาะสมลดลงอย่างน้อยปีละ 10,000 ล้านบาท ภายในปี 2564
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/7973
