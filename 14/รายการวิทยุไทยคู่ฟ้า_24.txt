รัฐบาลไทย-ข่าวทำเนียบรัฐบาล-รัฐบาลอนุมัติตั้งนิคมอุตสาหกรรม เขตพัฒนาเศรษฐกิจพิเศษสระแก้ว

วันศุกร์ที่ 31 มีนาคม 2560
รัฐบาลอนุมัติตั้งนิคมอุตสาหกรรม เขตพัฒนาเศรษฐกิจพิเศษสระแก้ว
รัฐบาลพัฒนาเขตเศรษฐกิจพิเศษชายแดนแห่งแรกที่ จ.สระแก้ว เพื่อยกระดับคุณภาพชีวิตของประชาชนในพื้นที่ และแก้ไขปัญหาแรงงานต่างด้าวลักลอบเข้ามาทำงานในพื้นที่ตอนใน
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเดินหน้าพัฒนาเขตเศรษฐกิจพิเศษชายแดนแห่งแรกที่ จ.สระแก้ว เพื่อยกระดับคุณภาพชีวิตของประชาชนในพื้นที่ และแก้ไขปัญหาแรงงานต่างด้าวลักลอบเข้ามาทำงานในพื้นที่ตอนในด้วยการจัดตั้งนิคมอุตสาหกรรมที่จะส่งเสริมกลุ่มอุตสาหกรรมเป้าหมาย เช่น อุตสาหกรรมแปรรูปสินค้าเกษตร บรรจุภัณฑ์และเครื่องใช้พลาสติก เครื่องใช้ไฟฟ้าและชิ้นส่วนอิเล็กทรอนิกส์ โดยจะเชื่อมโยงกับโครงการพัฒนาระเบียงเศรษฐกิจภาคตะวันออก (อีอีซี) ตั้งเป้าให้เกิดธุรกิจต่อเนื่องในพื้นที่โดยรอบ เช่น ธุรกิจก่อสร้าง ร้านค้า ศูนย์การค้า หอพักและบ้านเช่า รวมทั้งยังมีการพัฒนาสาธารณูปโภคพื้นฐานเพื่อรองรับการขยายตัวของอุตสาหกรรม ช่วยทำให้ประชาชนมีความเป็นอยู่ที่ดีขึ้นและมีทางเลือกในการประกอบอาชีพเพิ่มมากขึ้น
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/2787
