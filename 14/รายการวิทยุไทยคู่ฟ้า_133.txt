รัฐบาลไทย-ข่าวทำเนียบรัฐบาล-แผนพัฒนาระบบโลจิสติกส์ไทย สู่การเป็นศูนย์กลางอาเซียน

วันพฤหัสบดีที่ 12 ตุลาคม 2560
แผนพัฒนาระบบโลจิสติกส์ไทย สู่การเป็นศูนย์กลางอาเซียน
โลจิสติกส์ เป็นระบบขั้นตอนสำคัญในการพัฒนาเศรษฐกิจการค้า การวางโครงสร้างระบบโลจิสติกส์ได้อย่างเข้มแข็ง จะช่วยให้ระบบเศรษฐกิจเติบโตได้อย่างมั่นคงแข็งแรง
ต่อจากนี้ไป ขอเชิญรับฟังไทยคู่ฟ้า ครับ
รัฐบาลวางแผนยุทธศาสตร์การพัฒนาระบบโลจิสติกส์ของประเทศไทย พ.ศ. 2560 – 2564 ประกอบด้วย 1) การนำเทคโนโลยีไปช่วยเพิ่มมาตรฐานการจัดเก็บและขนส่ง เพื่อลดการสูญเสีย ลดต้นทุน และผู้บริโภคสามารถตรวจสอบที่มาของผลิตภัณฑ์ย้อนกลับได้ 2) การพัฒนาโครงสร้างพื้นฐานและสิ่งอำนวยความสะดวก เช่น ระบบขนส่งต่อเนื่องทั้งทางบก ราง น้ำ อากาศ ตั้งหน่วยงานกลางเชื่อมโยงข้อมูลภาครัฐและเอกชนเพื่อลดขั้นตอนในการนำเข้าส่งออกตามแนวชายแดน และ 3) พัฒนาบุคลากรที่มีความเชี่ยวชาญ พัฒนางานวิจัยนวัตกรรมและการถ่ายทอดเทคโนโลยี ทั้งนี้ รัฐบาลตั้งเป้ายกระดับระบบโลจิสติกส์ของประเทศ มุ่งสู่การเป็นศูนย์กลางทางการค้า การบริการ และการลงทุนในภูมิภาคอาเซียน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/7349
