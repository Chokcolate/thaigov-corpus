รัฐบาลไทย-ข่าวทำเนียบรัฐบาล-พล.อ. อุดมเดช สีตบุตร รมช.กห. เป็นผู้แทนเดินทางเข้าร่วมการประชุม IISS Shangri-La Dialogue ครั้งที่ 16

วันอาทิตย์ที่ 4 มิถุนายน 2560
พล.อ. อุดมเดช สีตบุตร รมช.กห. เป็นผู้แทนเดินทางเข้าร่วมการประชุม IISS Shangri-La Dialogue ครั้งที่ 16
พล.อ. อุดมเดช สีตบุตร รมช.กห. เป็นผู้แทนเดินทางเข้าร่วมการประชุม IISS Shangri-La Dialogue ครั้งที่ 16
ระหว่าง 2-4 มิ.ย.60 พลเอกประวิตร วงษ์สุวรรณ รอง นรม./รมว.กห. มอบหมายให้ พลเอกอุดมเดช สีตบุตร รมช.กห. เป็นผู้แทนเดินทางเข้าร่วมการประชุม IISS Shangri-La Dialogue ครั้งที่ 16 ที่ประเทศสิงคโปร์ ซึ่งเป็นเวทีหารือระดับสูงเกี่ยวกับประเด็นด้านความมั่นคง เปิดโอกาสให้ผู้เข้าร่วมการประชุม ซึ่งเป็นบุคคลสำคัญระดับ รมต. และ ผบ.เหล่าทัพ ของประเทศในภูมิภาคเอเชีย-แปซิฟิก รวมทั้งผู้แทนจากองค์กรระหว่างประเทศ สถาบันวิชาการ และสื่อมวลชน ต่างประเทศ ได้แสดงวิสัยทัศน์เกี่ยวกับประเด็นด้านความมั่นคงต่างๆ
โดยในวันที่ 2 มิ.ย.60 เวลา 1730 รมช.กห.ได้หารือทวิภาคีกับ นาย Ong Ye Kung รมช.กห.สิงคโปร์ แสดงความชื่นชม กห.สิงคโปร์ ในการจัดประชุม
IISS Shangri-La Dialogue ร่วมกับสถาบัน IISS โดยเมื่อปีที่แล้ว นรม. ได้มากล่าวปาฐกถาในงานเลี้ยงพิธีเปิดการประชุม ซึ่งนอกจากจะทำให้ไทยได้รับชื่อเสียงจากเวทีนี้แล้ว ยังเปิดโอกาสให้ประเทศต่างๆ ได้เข้าใจสถานการณ์ของไทยมากขึ้น
ขณะที่ รมช.กห.สิงคโปร์ ขอบคุณฝ่ายไทยที่ได้ให้การสนับสนุนมาโดยตลอด หวังว่าจะได้รับการสนับสนุนต่อไป โดยเฉพาะ
ในปี 2018 ที่สิงคโปร์จะเป็นประธานอาเซียน ซึ่งรวมถึง ADMM และ ADMM-Plus
นอกจากนั้น รมช.กห. ได้กล่าวขอบคุณ กห.สิงค์โปร์ ที่ได้ให้การสนับสนุนฝ่ายไทยมาอย่างต่อเนื่อง ไม่ว่าจะเป็นการฝึก AM-Hex 2016 การฝึกคอบร้าโกลด์ และ จะจัดส่งเรือรบเข้าร่วมมหกรรมสวนสนามทางเรือนานาชาติ ในโอกาสครบรอบ ๕๐ ปีการก่อตั้งอาเซียนใน พ.ย.60 ที่ ทร.จะเป็นเจ้าภาพ
จากนั้นเวลา 1900 รมช.กห. ได้เข้าร่วมงานเลี้ยงต้อนรับการประชุมฯ โดยในปีนี้มี นาย Malcolm Turnbull นรม.ออสเตรเลีย เป็นผู้กล่าวปาฐกถา

ที่มา : http://www.thaigov.go.th/news/contents/details/4256
