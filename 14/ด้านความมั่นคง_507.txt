รัฐบาลไทย-ข่าวทำเนียบรัฐบาล-วันคุ้มครองสัตว์ป่าแห่งชาติ ประจำปี พ.ศ.2560 “รวมใจอนุรักษ์สัตว์ป่า”

วันศุกร์ที่ 22 ธันวาคม 2560
วันคุ้มครองสัตว์ป่าแห่งชาติ ประจำปี พ.ศ.2560 “รวมใจอนุรักษ์สัตว์ป่า”
วันคุ้มครองสัตว์ป่าแห่งชาติ ประจำปี พ.ศ.2560
กระทรวงทรัพยากรธรรมชาติและสิ่งแวดล้อม โดย กรมอุทยานแห่งชาติ สัตว์ป่า และพันธุ์พืชกำหนดจัดงาน
วันคุ้มครองสัตว์ป่าแห่งชาติ ประจำปี พ.ศ.2560 ภายใต้แนวคิด “รวมใจอนุรักษ์สัตว์ป่า” โดยส่วนกลาง กำหนดจัดงานระหว่างวันที่ 26 – 27 ธันวาคม 2560 ณ หอศิลปวัฒนธรรมแห่งกรุงเทพมหานคร เขตปทุมวัน กรุงเทพมหานคร สำหรับ ส่วนภูมิภาค กำหนดจัดงานช่วงเดือนธันวาคมที่ผ่านมา ณ สำนักบริหารพื้นที่อนุรักษ์แต่ละแห่งทั่วประเทศ โอกาสนี้
ขอเชิญชวนนักเรียน นิสิต นักศึกษา และประชาชนทั่วไป ร่วมงานวันคุ้มครองสัตว์ป่าแห่งชาติ ประจำปี 2560
การจัดงานวันคุ้มครองสัตว์ป่าแห่งชาติ ในครั้งนี้ ผู้ร่วมงานจะได้ร่วมเทิดพระเกียรติและน้อมรำลึกถึง
พระมหากรุณาธิคุณของสมเด็จพระศรีนครินทราบรมราชชนนี และประวัติความเป็นมาของวันที่ 26 ธันวาคม ซึ่งเป็น
วันคุ้มครองสัตว์ป่าแห่งชาติ อีกทั้ง ยังได้รับรู้และตระหนักถึงความสำคัญของสัตว์ป่าและถิ่นที่อยู่อาศัยของสัตว์ป่า ตลอดจนได้รับทราบผลการดำเนินงานด้านการอนุรักษ์สัตว์ป่าของหน่วยงานภาครัฐ ภาคเอกชน และชุมชนต่าง ๆ
ที่ได้ร่วมกันดำเนินงาน นอกจากนี้ ยังสามารถเป็นส่วนหนึ่งในการส่งเสริม สนับสนุน และรณรงค์ให้เกิดการมีส่วนร่วม
ในการอนุรักษ์สัตว์ป่าจากทุกภาคส่วน อาทิ การร่วมเป็นพ่อแม่อุปถัมภ์สัตว์ป่าในสถานีเพาะเลี้ยงสัตว์ป่า ผ่านโครงการพ่อแม่อุปถัมภ์ของกรมอุทยานแห่งชาติ สัตว์ป่า และพันธุ์พืช, รวมถึงการแจ้งเหตุ หากพบเห็นสัตว์ป่าถูกทำร้ายหรือพบเห็นการทารุณสัตว์ป่า สามารถแจ้งได้ที่สายด่วนกรมอุทยานแห่งชาติ สัตว์ป่า และพันธุ์พืช หมายเลขโทรศัพท์ 1362 ตลอด 24 ชั่วโมง
ในโอกาสนี้ นางสาวสุทธิลักษณ์ ระวิวรรณ รองปลัดกระทรวงทรัพยากรธรรมชาติและสิ่งแวดล้อม ให้เกียรติเป็นประธานการแถลงข่าวประจำสัปดาห์กระทรวงทรัพยากรธรรมชาติและสิ่งแวดล้อม (ทส.) ในโครงการดังกล่าว โดยมีนาย ปิ่นสักก์ สุรัสวดี รองอธิบดีกรมอุทยานแห่งชาติ สัตว์ป่า และพันธุ์พืช ร่วมแถลงข่าว ณ ห้องประชุม 301 อาคารกระทรวงทรัพยากรธรรมชาติและสิ่งแวดล้อม

ที่มา : http://www.thaigov.go.th/news/contents/details/8928
