รัฐบาลไทย-ข่าวทำเนียบรัฐบาล-แอพพลิเคชั่น ชาวนาไทย นวัตกรรมเพื่อเกษตรกรไทย

วันพฤหัสบดีที่ 23 มีนาคม 2560
แอพพลิเคชั่น ชาวนาไทย นวัตกรรมเพื่อเกษตรกรไทย
โมบายแอพพลิเคชั่น “ชาวนาไทย” เพื่อเป็นช่องทางช่วยเหลือเกษตรกรผู้ปลูกข้าวอย่างครบวงจร ตั้งแต่ก่อนเริ่มเพาะปลูกไปจนถึงวางขาย
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเปิดให้บริการโมบายแอพพลิเคชั่น “ชาวนาไทย” เพื่อเป็นช่องทางช่วยเหลือเกษตรกรผู้ปลูกข้าวอย่างครบวงจร ตั้งแต่ก่อนเริ่มเพาะปลูกไปจนถึงวางขาย โดยใช้งานง่ายเพียงแค่ใส่ข้อมูลพื้นที่และสิ่งที่ต้องการปลูก ระบบก็จะคำนวณกำไรต้นทุนเพื่อช่วยเกษตรกรตัดสินใจอย่างมีประสิทธิภาพก่อนเริ่มการเพาะปลูกจริง มีการให้คำแนะนำเรื่องดิน น้ำ พันธุ์ข้าว หรือพืชเศรษฐกิจชนิดอื่น สร้างปฏิทินการทำงานเพื่อให้เกษตรกรได้วางแผนและบันทึกต้นทุนจริงในแต่ละระยะ มีข้อมูลมาตรการช่วยเหลือจากภาครัฐ สภาพอากาศ แนวโน้มราคาสินค้า และตลาดสินค้า ให้ผู้ซื้อและผู้ขายสามารถติดต่อกันได้ทันทีผ่านระบบดังกล่าว โดยไม่ต้องผ่านพ่อค้าคนกลาง ทั้งนี้ เพื่อยกระดับศักยภาพชาวนาไทยสู่การเป็นชาวนายุค 4.0 ได้อย่างสมบูรณ์
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/2621
