รัฐบาลไทย-ข่าวทำเนียบรัฐบาล-ยธ. – ป.ป.ช. จับมือขับเคลื่อนยุทธศาสตร์ชาติว่าด้วยการป้องกันและปราบปรามการทุจริต

วันพฤหัสบดีที่ 23 มีนาคม 2560
ยธ. – ป.ป.ช. จับมือขับเคลื่อนยุทธศาสตร์ชาติว่าด้วยการป้องกันและปราบปรามการทุจริต
นายชาญเชาวน์ ไชยานุกิจ ปลัดกระทรวงยุติธรรม เป็นประธานการประชุมเพื่อเผยแพร่ยุทธศาสตร์ชาติว่าด้วยการป้องกันและปราบปรามการทุจริต ระยะที่ ๓ (พ.ศ. ๒๕๖๐ – ๒๕๖๔)
เมื่อวันพฤหัสบดีที่ ๒๓ มีนาคม ๒๕๖๐ เวลา ๐๙.๓๐ น.
นายชาญเชาวน์ ไชยานุกิจ ปลัดกระทรวงยุติธรรม
เป็นประธานการประชุมเพื่อเผยแพร่ยุทธศาสตร์ชาติว่าด้วยการป้องกัน
และปราบปรามการทุจริต ระยะที่ ๓ (พ.ศ. ๒๕๖๐ – ๒๕๖๔)
ซึ่งศูนย์ปฏิบัติการต่อต้านการทุจริต สำนักงานปลัดกระทรวงยุติธรรม (ศปท.ยธ.)
สำนักงานป้องกันและปราบปรามการทุจริตแห่งชาติ (ป.ป.ช.) ร่วมกันจัดขึ้นเพื่อให้ผู้บริหารระดับสูง
ของส่วนราชการในสังกัดกระทรวงยุติธรรม
ได้รับทราบสาระสำคัญของยุทธศาสตร์ชาติว่าด้วยการป้องกันและปราบปรามการทุจริตฯ
ให้สามารถเชื่อมโยงและนำไปแปลงเป็นแผนงานตามความรับผิดชอบของแต่ละหน่วยงาน
ให้สอดคล้องและบรรลุเป้าหมายตามยุทธศาสตร์ที่ได้กำหนดไว้
โดยมีนายวิทยา สุริยะวงค์ รองปลัดกระทรวงยุติธรรม
พร้อมด้วยคณะผู้บริหารหน่วยงานในสังกัดกระทรวงยุติธรรม
ผู้แทนจากสำนักงาน ป.ป.ช. และผู้ที่เกี่ยวข้อง เข้าร่วมฯ
ณ ห้องประชุมกระทรวงยุติธรรม ๒ ชั้น ๘ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ

ที่มา : http://www.thaigov.go.th/news/contents/details/2625
