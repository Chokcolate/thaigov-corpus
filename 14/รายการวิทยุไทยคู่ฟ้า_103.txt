รัฐบาลไทย-ข่าวทำเนียบรัฐบาล-รัฐบาลยกเว้นภาษีจดทะเบียนนิติบุคคล

วันศุกร์ที่ 7 กรกฎาคม 2560
รัฐบาลยกเว้นภาษีจดทะเบียนนิติบุคคล
การประกอบธุรกิจในรูปนิติบุคคล จะทำให้รัฐบาลสามารถออกนโยบายเพื่อช่วยเหลือผู้ประกอบการได้ง่ายขึ้น
ต่อจากนี้ไป ขอเชิญรับฟังไทยคู่ฟ้า ครับ
รัฐบาลยกเว้นภาษีเงินได้ ภาษีมูลค่าเพิ่ม ภาษีธุรกิจเฉพาะ และอากรแสตมป์ ให้แก่บุคคลธรรมดา ห้างหุ้นส่วนสามัญหรือคณะบุคคลที่จดทะเบียนจัดตั้งนิติบุคคลเพื่อประกอบธุรกิจตามมาตรการส่งเสริมการประกอบธุรกิจในรูปนิติบุคคลระหว่างวันที่ 10 ส.ค. 2559 – 31 ธ.ค. 2560 เพื่อเป็นแรงจูงใจและบรรเทาภาระภาษีให้แก่ผู้ประกอบการที่ต้องการเปลี่ยนไปประกอบธุรกิจในรูปนิติบุคคล ซึ่งจะช่วยส่งเสริมให้ผู้ประกอบการแสดงผลประกอบการที่แท้จริง ดำเนินธุรกิจด้วยความโปร่งใสและตรวจสอบได้ง่าย เกิดความโปร่งใสและความเป็นธรรมในการเสียภาษี ทั้งนี้ รัฐบาลมุ่งหวังให้ผู้ประกอบการจดทะเบียนอย่างถูกต้อง โดยแม้จะเก็บภาษีได้น้อยลงเล็กน้อย แต่จะสร้างฐานภาษีที่ยั่งยืนของประเทศในระยะยาว
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/5078
