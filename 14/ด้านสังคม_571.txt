รัฐบาลไทย-ข่าวทำเนียบรัฐบาล-รมว.สธ. กำชับคกก.สอบวินัยร้ายแรงกรณีข้าราชการชายลวนลามให้เสร็จสิ้นโดยเร็วที่สุด

วันพฤหัสบดีที่ 24 สิงหาคม 2560
รมว.สธ. กำชับคกก.สอบวินัยร้ายแรงกรณีข้าราชการชายลวนลามให้เสร็จสิ้นโดยเร็วที่สุด
วันนี้ (24 สิงหาคม 2560) นายแพทย์โสภณ เมฆธน ปลัดกระทรวงสาธารณสุข ให้สัมภาษณ์การสอบสวนทางวินัยกรณีข้าราชการ
วันนี้ (24 สิงหาคม 2560) นายแพทย์โสภณ เมฆธน ปลัดกระทรวงสาธารณสุข ให้สัมภาษณ์การสอบสวนทางวินัยกรณีข้าราชการมีพฤติกรรมคุกคามทางเพศ และผู้บังคับบัญชาชั้นต้นที่ถูกพาดพิง ว่า รัฐมนตรีว่าการกระทรวงสาธารณสุข ได้กำชับให้ดำเนินการสอบสวนทางวินัยให้เสร็จสิ้นโดยเร็วที่สุด ด้วยอยู่ในความสนใจของสังคม เพื่อให้เกิดความเป็นธรรมกับผู้เสียหาย ขณะเดียวกันก็ไม่กระทบสิทธิของผู้ถูกกล่าวหา โดยกระทรวงสาธารณสุข ได้ตั้งคณะกรรมการสอบสวนทางวินัย มีนายแพทย์พิศิษฐ์ ศรีประเสริฐ ผู้ตรวจราชการกระทรวงสาธารณสุข เขต 5 เป็นประธาน เพื่อดำเนินการสอบสวนทางวินัยร้ายแรงกับข้าราชการชายผู้ถูกกล่าวหา และสอบสวนทางวินัยไม่ร้ายแรงกับผู้บังคับบัญชาชั้นต้น ตามกระบวนการที่กฎหมายกำหนดไว้อย่างเคร่งครัด
“ขอให้ทุกฝ่ายมั่นใจในการดำเนินการของกระทรวงสาธารณสุข เมื่อคณะกรรมการได้รับคำสั่งแต่งตั้งแล้วจะรีบดำเนินการทันที เป็นไปตามขั้นตอนการสอบสวนทางวินัย อย่างโปร่งใส ไม่มีการช่วยเหลือคนผิดอย่างแน่นอน” นายแพทย์โสภณกล่าว
**************************************** 24 สิงหาคม 2560

ที่มา : http://www.thaigov.go.th/news/contents/details/6164
