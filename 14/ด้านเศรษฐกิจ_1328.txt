รัฐบาลไทย-ข่าวทำเนียบรัฐบาล-ทางหลวงชนบท แจ้งเบี่ยงช่องจราจรบริเวณทางแยก อบจ.ปทุมธานี (สามแยกไทยด๊อยซ์)  เตรียมสร้างสะพานทางแยกต่างระดับปทุมธานี 1 ต.ค.60 – 17 พ.ย.61

วันศุกร์ที่ 22 กันยายน 2560
ทางหลวงชนบท แจ้งเบี่ยงช่องจราจรบริเวณทางแยก อบจ.ปทุมธานี (สามแยกไทยด๊อยซ์)  เตรียมสร้างสะพานทางแยกต่างระดับปทุมธานี 1 ต.ค.60 – 17 พ.ย.61
กรมทางหลวงชนบท (ทช.) โดยสำนักก่อสร้างสะพาน จะทำการเบี่ยงช่องจราจรบริเวณทางแยก อบจ.ปทุมธานี (สามแยกไทยด๊อยซ์) จุดตัดทางหลวงหมายเลข 346 กับทางหลวงหมายเลข 3035 เพื่อทำการก่อสร้างสะพานทางแยกต่างระดับปทุมธานี
ซึ่งเป็นส่วนหนึ่งของโครงการก่อสร้างถนนต่อเชื่อมถนนราชพฤกษ์ - ถนนกาญจนาภิเษก (แนวเหนือ-ใต้) ตอน NS 3 จึงมีความจำเป็นที่จะต้องเบี่ยงการจราจรบริเวณดังกล่าว ตั้งแต่วันอาทิตย์ที่ 1 ตุลาคม 2560 ถึง วันเสาร์ที่ 17 พฤศจิกายน 2561
จึงขอความร่วมมือให้ประชาชนโปรดหลีกเลี่ยงการใช้เส้นทางผ่านพื้นที่ก่อสร้าง ในวันและเวลาดังกล่าว และโปรดใช้ความระมัดระวังในการขับขี่ เคารพกฎจราจรอย่างเคร่งครัด
ทั้งนี้ ทางกรมต้องขออภัยในความไม่สะดวกมา ณ โอกาสนี้ หากต้องการทราบรายละเอียดเพิ่มเติม สามารถติดต่อสอบถามได้ที่ สำนักก่อสร้างสะพาน กรมทางหลวงชนบท โทรศัพท์ 0 2551 5527 ในวันและเวลาราชการ

ที่มา : http://www.thaigov.go.th/news/contents/details/6880
