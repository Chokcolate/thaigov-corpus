รัฐบาลไทย-ข่าวทำเนียบรัฐบาล-กระทรวงยุติธรรม โดยกรมบังคับคดี ลงนาม MOU ร่วมกับสำนักงาน ก.ล.ต. เพื่อให้การบังคับใช้กฎหมายมีประสิทธิภาพมากยิ่งขึ้น

วันจันทร์ที่ 9 ตุลาคม 2560
กระทรวงยุติธรรม โดยกรมบังคับคดี ลงนาม MOU ร่วมกับสำนักงาน ก.ล.ต. เพื่อให้การบังคับใช้กฎหมายมีประสิทธิภาพมากยิ่งขึ้น
นางสาวรื่นวดี  สุวรรณมงคล  อธิบดีกรมบังคับคดี พร้อมด้วยนายรพี สุจริตกุล เลขาธิการ ก.ล.ต. ลงนามบันทึกข้อตกลงความร่วมมือระหว่างกรมบังคับคดี
และสำนักงานคณะกรรมการกำกับหลักทรัพย์และตลาดหลักทรัพย์ (ก.ล.ต.) จำนวน ๒ ฉบับ
วันจันทร์ที่ ๙  ตุลาคม ๒๕๖๐ เวลา ๑๐.๐๐ น.
ณ ห้องประชุม ๑๒๐๑ ชั้น ๑๒ อาคารสำนักงาน ก.ล.ต. ถนนวิภาวดีรังสิต กรุงเทพมหานคร
นางสาวรื่นวดี  สุวรรณมงคล  อธิบดีกรมบังคับคดี
พร้อมด้วยนายรพี สุจริตกุล เลขาธิการ ก.ล.ต.
ลงนามบันทึกข้อตกลงความร่วมมือระหว่างกรมบังคับคดี
และสำนักงานคณะกรรมการกำกับหลักทรัพย์และตลาดหลักทรัพย์ (ก.ล.ต.) จำนวน ๒ ฉบับ ได้แก่
การติดตามดูแลบริษัทที่มีการระดมทุนหรือผู้ประกอบธุรกิจในตลาดทุนเข้าสู่กระบวนการฟื้นฟูกิจการของลูกหนี้
หรือตกเป็นลูกหนี้ในคดีล้มละลายตามพระราชบัญญัติล้มละลาย พุทธศักราช ๒๔๘๓
และการจัดทำสถาปัตยกรรมองค์กร (Enterprise Architecture)
เพื่อสนับสนุนการดำเนินงานตามอำนาจหน้าที่ของทั้งสองหน่วยงาน
ให้มีประสิทธิภาพและเกิดประสิทธิผลมากยิ่งขึ้น
สำหรับการลงนามบันทึกข้อตกลงทั้ง ๒ ฉบับในครั้งนี้ เป็นการส่งเสริมและพัฒนา
การมีส่วนร่วมกับทุกภาคส่วนทั้งหน่วยงานภาครัฐและภาคเอกชนอย่างเป็นระบบ
โดยความร่วมมือตามบันทึกข้อตกลงฯ ประกอบด้วย ความร่วมมือในการติดตามดูแลบริษัทจดทะเบียน
บริษัทที่ออกหลักทรัพย์ หรือผู้ประกอบธุรกิจที่อยู่ภายใต้การกำกับดูแลของสำนักงาน ก.ล.ต.
ที่เข้าสู่กระบวนการฟื้นฟูกิจการของลูกหนี้หรือตกเป็นลูกหนี้ในคดีล้มละลาย
ด้วยการแลกเปลี่ยนและสนับสนุนข้อมูล ความรู้ ความเชี่ยวชาญของแต่ละหน่วยงาน
รวมทั้งการประสานความร่วมมือระหว่างกัน เพื่อเพิ่มประสิทธิภาพในการบังคับใช้กฎหมาย
ตามอำนาจหน้าที่และก่อให้เกิดประโยชน์แก่ประชาชนมากยิ่งขึ้น
นอกจากนี้ ยังเป็นความร่วมมือในการแลกเปลี่ยนองค์ความรู้ และประสบการณ์ในการจัดทำ
สถาปัตยกรรมองค์กร เพื่อเพิ่มประสิทธิภาพในการปฏิบัติงานของทั้งสองหน่วยงาน
ให้คุ้มค่า และสมบูรณ์ถูกต้องยิ่งขึ้น

ที่มา : http://www.thaigov.go.th/news/contents/details/7259
