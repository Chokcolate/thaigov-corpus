รัฐบาลไทย-ข่าวทำเนียบรัฐบาล-รมว.พม. ลงนามบันทึกข้อตกลงความร่วมมือการบูรณาการความร่วมมือการพัฒนาคนตลอดช่วงชีวิต(กลุ่มเด็กปฐมวัยและผู้สูงอายุ)

วันพฤหัสบดีที่ 30 มีนาคม 2560
รมว.พม. ลงนามบันทึกข้อตกลงความร่วมมือการบูรณาการความร่วมมือการพัฒนาคนตลอดช่วงชีวิต(กลุ่มเด็กปฐมวัยและผู้สูงอายุ)
รมว.พม. ลงนามบันทึกข้อตกลงความร่วมมือการบูรณาการความร่วมมือการพัฒนาคนตลอดช่วงชีวิต(กลุ่มเด็กปฐมวัยและผู้สูงอายุ) เพื่อเป็นกลไกส่งเสริมการบูรณาการความร่วมมือระหว่าง พม. สธ. มท. และ ศธ.
วันนี้ (30 มี.ค. 60) เวลา 09.30 น. ที่ตึกสันติไมตรี ทำเนียบรัฐบาล กรุงเทพฯ พลเอก ประยุทธ์ จันทร์โอชา นายกรัฐมนตรี เป็นประธานในพิธีลงนามบันทึกข้อตกลงความร่วมมือการบูรณาการความร่วมมือการพัฒนาคนตลอดช่วงชีวิต (กลุ่มเด็กปฐมวัย และผู้สูงอายุ) โดย พลตำรวจเอก อดุลย์ แสงสิงแก้ว รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว. พม.) ได้ลงนามบันทึกข้อตกลงความร่วมมือฯ ร่วมกับรัฐมนตรีว่าการกระทรวงสาธารณสุข รัฐมนตรีว่าการกระทรวงมหาดไทย และรัฐมนตรีว่าการกระทรวงศึกษาธิการ พร้อมด้วยรองนายกรัฐมนตรี ได้แก่ พลเอก ประวิตร วงษ์สุวรรณ พลอากาศเอก ประจิน จั่นตอง และพลเรือเอก ณรงค์ พิพัฒนาศัย ร่วมเป็นสักขีพยาน ซึ่งมีผู้ร่วมเป็นเกียรติในพิธีลงนามบันทึกข้อตกลงความร่วมมือฯ ได้แก่ นายไมตรี อินทุสุต ปลัดกระทรวงการพัฒนาสังคมและความมั่นคงของมนุษย์ (ปลัด พม.) ปลัดการกระทรวงสาธารณสุข ปลัดกระทรวงมหาดไทย ปลัดกระทรวงศึกษาธิการ ผู้บริหารระดับสูงของ 4 กระทรวง (รองปลัดกระทรวง อธิบดี ผู้ตรวจราชการ ผู้ว่าราชการจังหวัด ท้องถิ่นจังหวัด พัฒนาสังคมและความมั่นคงของมนุษย์จังหวัด ศึกษาธิการจังหวัด นพ.สสจ.) และผู้แทนหน่วยงานที่เกี่ยวข้อง ได้แก่ องค์การทุนเพื่อเด็กแห่งสหประชาชาติ (UNICEF) องค์การอนามัยโลก (WHO) สภากาชาดไทย สมาคมแม่บ้านมหาดไทย สมาคมสันนิบาต แห่งประเทศไทย และสภาผู้สูงอายุแห่งชาติ ชมรมอาสาสมัครสาธารณสุขแห่งประเทศไทย รวมทั้งเจ้าหน้าที่ที่เกี่ยวข้องของ 4 กระทรวง รวมจำนวนทั้งสิ้น 500 คน
พลตำรวจเอก อดุลย์ กล่าวว่า บันทึกข้อตกลงความร่วมมือการบูรณาการความร่วมมือการพัฒนาคนตลอดช่วงชีวิต (กลุ่มเด็กปฐมวัยและผู้สูงอายุ) ได้จัดทำขึ้นเมื่อวันที่ 7 มีนาคม 2560 ซึ่งเป็นการบูรณาการความร่วมมือระหว่าง 4 กระทรวง ประกอบด้วย กระทรวงการพัฒนาสังคมและความมั่นคงของมนุษย์ (พม.) กระทรวงศึกษาธิการ (ศธ.) กระทรวงมหาดไทย (มท.) และกระทรวงสาธารณสุข (สธ.) โดยมีเจตจำนงที่จะส่งเสริมความร่วมมือระหว่างกันในการขับเคลื่อนการดำเนินงานการพัฒนาคนตลอดช่วงชีวิต (กลุ่มเด็กปฐมวัย และผู้สูงอายุ) โดยร่วมกันผลักดันในระดับนโยบายจนถึงระดับปฏิบัติอย่างเป็นรูปธรรม ตลอดจน สร้างกลไกการดำเนินงานให้เอื้อต่อ การดูแลกลุ่มเป้าหมายในระดับพื้นที่ ที่เชื่อมโยงสอดรับแนวนโยบายรัฐบาลและแผนยุทธศาสตร์ที่เกี่ยวข้อง เพื่อให้เกิดการดำเนินงาน แบบบูรณาการที่มีประสิทธิภาพ บรรลุผลตามเป้าหมายที่กำหนดไว้อย่างยั่งยืน
พลตำรวจเอก อดุลย์ กล่าวต่อว่า ตามบันทึกข้อตกลงความร่วมมือดังกล่าว สำหรับกลุ่มเด็กปฐมวัย มีแนวทางการดำเนินงานร่วมกันระหว่าง 4 กระทรวง ภายใต้วิสัยทัศน์คนไทยเป็นมนุษย์ที่สมบูรณ์ และเป็นพลเมืองที่มีวินัยตื่นรู้ และเรียนรู้ ด้วยตนเองตลอดชีวิต มีความรู้ มีทักษะและทัศนคติที่เป็นค่านิยมที่ดี มีสุขภาพร่างกายและจิตใจที่สมบูรณ์ มีความเจริญเติบโตทางจิตวิญญาณ มีจิตสาธารณะและทำประโยชน์ต่อส่วนรวม มีความเป็นพลเมืองไทย พลเมืองอาเซียน พลเมืองโลก ตามกรอบการบูรณาการความร่วมมือการพัฒนาคนตลอดช่วงชีวิตในกลุ่มเด็กปฐมวัย 4 H ประกอบด้วย 1) Health (แข็งแรง) 2) Head (เก่ง) 3) Heart (ดี มีวินัย) 4) Hand (ใฝ่เรียนรู้ มีทักษะ) โดยกระทรวงการพัฒนาสังคมฯ มีบทบาทหน้าที่ในการดำเนินงานร่วมกันแบบบูรณาการ ดังนี้ 1) ผลักดันกลไกขับเคลื่อน เพื่อพัฒนาการ เด็กปฐมวัยในระดับประเทศเขต และจังหวัด โดยผ่านคณะกรรมการพัฒนาการเด็กปฐมวัยแห่งชาติ และคณะอนุกรรมการส่งเสริมการพัฒนาเด็กปฐมวัย 2) สนับสนุนการดำเนินงานของสำนักงานพัฒนาสังคมและความมั่นคงของมนุษย์จังหวัด ในพื้นที่การดำเนินงานโครงการอุดหนุน เ พื่อการเลี้ยงดูเด็กแรกเกิดฯ และการจัดสวัสดิการแก่ครอบครัวที่มีรายได้น้อย 3) สนับสนุนการดำเนินงานของสถานรับเลี้ยงเด็กเอกชนและศูนย์เด็กเล็ก 4) พัฒนามาตรฐานสถานพัฒนาเด็กปฐมวัยแห่งชาติให้เป็นมาตรฐานที่ใช้ร่วมกันทั้งประเทศ และติดตามการดำเนินงาน ให้เป็นไปตามมาตรฐาน และ 5) ส่งเสริมสัมพันธภาพที่ดีในครอบครัว
พลตำรวจเอก อดุลย์ กล่าวเพิ่มเติมว่า สำหรับผู้สูงอายุ มีแนวทางการดำเนินงานร่วมกัน ภายใต้วิสัยทัศน์ผู้สูงวัย เป็นหลักชัยของสังคม ตามกรอบการบูรณาการความร่วมมือการพัฒนาคนตลอดช่วงชีวิตในผู้สูงอายุ 3 S ประกอบด้วย 1) Social Participation (ส่งเสริมการมีส่วนร่วมในสังคม) 2) Social Security (ส่งเสริมความมั่นคงปลอดภัย) 3) Strong Health (ส่งเสริมสุขภาพให้แข็งแรง) โดยกระทรวงการพัฒนาสังคมฯ มีบทบาทหน้าที่ในการดำเนินงานร่วมกันแบบบูรณาการ ดังนี้ 1)ส่งเสริมพื้นที่ต้นแบบการบูรณาการพัฒนาคุณภาพชีวิตผู้สูงอายุ เป็นศูนย์เรียนรู้เพื่อเป็นต้นแบบฯ ศูนย์พัฒนาคุณภาพชีวิตและส่งเสริมอาชีพผู้สูงอายุคุณภาพ 2) ส่งเสริม ให้หน่วยงานภาครัฐ เอกชน และประชาสังคมมีบทบาทสำคัญในการขับเคลื่อนงานพัฒนาคุณภาพชีวิตและส่งเสริมอาชีพผู้สูงอายุ 3)ส่งเสริมการขยายโรงเรียนผู้สูงอายุให้ครอบคลุมทุกพื้นที่ ในศูนย์พัฒนาคุณภาพชีวิตและส่งเสริมอาชีพผู้สูงอายุ และ 4) พัฒนาระบบการดูแลผู้สูงอายุในชุมชน โดยเน้นการมีส่วนร่วมของชุมชน

ที่มา : http://www.thaigov.go.th/news/contents/details/2780
