รัฐบาลไทย-ข่าวทำเนียบรัฐบาล-พม. ร่วมเปิดตัวสื่อรณรงค์การต่อต้านการค้ามนุษย์ ในรูปแบบโปสเตอร์ ชุด "คุณเห็นฉันไหม" Can You See Me?

วันอังคารที่ 1 สิงหาคม 2560
พม. ร่วมเปิดตัวสื่อรณรงค์การต่อต้านการค้ามนุษย์ ในรูปแบบโปสเตอร์ ชุด "คุณเห็นฉันไหม" Can You See Me?
พม. ร่วมเปิดตัวสื่อรณรงค์การต่อต้านการค้ามนุษย์ ในรูปแบบโปสเตอร์ ชุด "คุณเห็นฉันไหม" Can You See Me?
วันนี้ (31 ก.ค.60) เวลา 15.00 น. นายณรงค์ คงคำ โฆษกกระทรวงการพัฒนาสังคมและความมั่นคงของมนุษย์ เปิดเผยว่า นายไมตรี อินทุสุต ปลัดกระทรวงการพัฒนาสังคมและความมั่นคงของมนุษย์ (ปลัด พม.) ร่วมกล่าวแสดงความยินดีในงานเปิดตัวสื่อรณรงค์การต่อต้านการค้ามนุษย์ ในรูปแบบโปสเตอร์ ชุด "คุณเห็นฉันไหม" Can You See Me? ซึ่งเป็นโครงการความร่วมมือระหว่าง สำนักนายกรัฐมนตรี กระทรวงคมนาคม มูลนิธิ A21 และกระทรวงการพัฒนาสังคมและความมั่นคงของมนุษย์ (พม.) ในการผลิตสื่อรณรงค์ดังกล่าว ณ โซน Eden ชั้น 3 ศูนย์การค้าเซ็นทรัลเวิลด์ กรุงเทพฯ
นายไมตรี กล่าวว่า การผลิตโปสเตอร์ Can You See Me? เป็นการทำงานเชิงป้องกัน ภายใต้ 3 สร้าง คือ 1) การสร้างความรับรู้และตระหนักของประชาชน( Public Awareness Raising ) 2) การสร้างความร่วมมือ ที่รัฐทำงานร่วมกับเอกชน ภายใต้นโยบายประชารัฐ ( Public Private Partnership Cooperation) เพื่อสื่อสารให้ประชาชนได้ตระหนัก ถึงความร้ายแรงของปัญหาการค้ามนุษย์ และกระตุ้นให้ ประชาชนที่พบเห็นเหตุการณ์ไม่ยอมนิ่งเฉย และมีส่วนร่วมด้วยการ โทรสายด่วน 1300 ศูนย์ช่วยเหลือสังคม ของกระทรวง พม. เพื่อแจ้งเบาะแสและเข้าช่วยเหลือ ซึ่งเป็นช่องทางสร้างช่องทางการสื่อสารระหว่างรัฐกับประชาชน และ 3) การสร้างภูมิคุ้มกันทางสังคม (Social Immunity) เมื่อรู้ปัญหาแล้วต้องป้องกัน ตัวเอง สร้างภูมิคุ้มกันให้ตนเองและครอบครัว ถ้าครอบครัวเข้มแข็ง
"นอกจากนี้ ขอขอบคุณหน่วยงานที่มีส่วนร่วม ได้แก่ กระทรวงคมนาคม และมูลนิธิ A21 ต่อความสำเร็จของ Can You See Me ? และขอเน้นย้ำว่า กระทรวง พม. ยินดีสนับสนุนทุกองค์กร ทุกภาคส่วนในการทำงานทุกมิติ เพื่อป้องกันและแก้ไขปัญหาการค้ามนุษย์” นายไมตรี กล่าวในตอนท้าย

ที่มา : http://www.thaigov.go.th/news/contents/details/5617
