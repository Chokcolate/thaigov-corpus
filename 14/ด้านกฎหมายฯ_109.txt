รัฐบาลไทย-ข่าวทำเนียบรัฐบาล-“ยุติธรรม” ระดมความเห็นร่างพระราชบัญญัติยุติธรรมชุมชนฯ เพิ่มช่องทางให้ประชาชนเข้าถึงความยุติธรรม

วันพฤหัสบดีที่ 15 มิถุนายน 2560
“ยุติธรรม” ระดมความเห็นร่างพระราชบัญญัติยุติธรรมชุมชนฯ เพิ่มช่องทางให้ประชาชนเข้าถึงความยุติธรรม
นายธวัชชัย ไทยเขียว รองปลัดกระทรวงยุติธรรม และโฆษกกระทรวงยุติธรรม นำเสนอหลักการและสาระสำคัญของร่างพระราชบัญญัติยุติธรรมชุมชน พ.ศ. .... ในการประชุมเชิงปฏิบัติการเพื่อพัฒนาและให้ข้อคิดเห็น ต่อหลักการสาระสำคัญของร่างพระราชบัญญัติยุติธรรมชุมชน พ.ศ. ....
เมื่อวันพฤหัสบดีที่ ๑๕ มิถุนายน ๒๕๖๐ เวลา ๐๙.๑๕ น.
ณ ห้องประชุมบีบี ๒๐๓ ชั้น ๒ โรงแรมเซ็นทรา บายเซ็นทาราศูนย์ราชการและคอนเวนชันเซ็นเตอร์ กรุงเทพฯ
นายธวัชชัย ไทยเขียว รองปลัดกระทรวงยุติธรรม และโฆษกกระทรวงยุติธรรม
นำเสนอหลักการและสาระสำคัญของร่างพระราชบัญญัติยุติธรรมชุมชน พ.ศ. ....
ในการประชุมเชิงปฏิบัติการเพื่อพัฒนาและให้ข้อคิดเห็น
ต่อหลักการสาระสำคัญของร่างพระราชบัญญัติยุติธรรมชุมชน พ.ศ. ....
เพื่อรองรับและสนับสนุนการปฏิบัติงานการอำนวยความยุติธรรม
ส่งเสริมให้ชุมชนมีความเข้มแข็งและสามารถบริหารจัดการปัญหาความไม่เป็นธรรมในชุมชน
เพื่อเป้าหมายให้เกิดความยุติธรรมเชิงสมานฉันท์ ความสามัคคีปรองดอง
และความสงบเรียบร้อยในชุมชนได้อย่างยั่งยืน
โดยมีผู้ช่วยผู้พิพากษาศาลอุทธรณ์ ผู้ช่วยผู้พิพากษาศาลฎีกา
หัวหน้าส่วนราชการในสังกัดกระทรวงยุติธรรม พร้อมด้วยผู้แทนจากยุติธรรมจังหวัด เข้าร่วมฯ
ทั้งนี้ ภายหลังจากการปรับปรุงและพัฒนาเนื้อหาให้มีความครบถ้วน ถูกต้อง และสมบูรณ์แล้ว
กระทรวงยุติธรรมจะนำกฎหมายฉบับดังกล่าวเสนอต่อคณะกรรมการกฤษฎีกา
เพื่อพิจารณาและดำเนินการเสนอร่างกฎหมายตามขั้นตอนต่อไป

ที่มา : http://www.thaigov.go.th/news/contents/details/4550
