รัฐบาลไทย-ข่าวทำเนียบรัฐบาล-“ยุติธรรม” เปิดตัว “นิทานข้ามกำแพง : พลังแสงแห่งรัก” สร้างสุขเพื่อเด็กปฐมวัย

วันพฤหัสบดีที่ 22 มิถุนายน 2560
“ยุติธรรม” เปิดตัว “นิทานข้ามกำแพง : พลังแสงแห่งรัก” สร้างสุขเพื่อเด็กปฐมวัย
นางกรรณิการ์ แสงทอง รองปลัดกระทรวงยุติธรรม เป็นประธานการแถลงข่าว “นิทานข้ามกำแพง : พลังแสงแห่งรัก”
เมื่อวันพุธที่ ๒๑ มิถุนายน ๒๕๖๐ เวลา ๑๐.๐๐ น.
ณ แดนการศึกษา เรือนจำกลางบางขวาง
นางกรรณิการ์ แสงทอง รองปลัดกระทรวงยุติธรรม
เป็นประธานการแถลงข่าว “นิทานข้ามกำแพง : พลังแสงแห่งรัก”
เปิดตัวชุดหนังสือเดินทางสร้างสุขเพื่อเด็กปฐมวัย โครงการนิทานสร้างสุขฝีมือการเขียน
และวาดภาพโดยผู้ต้องขังชายเรือนจำกลางบางขวาง
ทั้งนี้ โครงการดังกล่าวจัดขึ้นโดยโครงการกำลังใจในพระดำริพระเจ้าหลานเธอ พระองค์เจ้าพัชรกิติยาภา
ร่วมกับเรือนจำกลางบางขวาง กรมราชทัณฑ์ สำนักงาน ป.ป.ส.
แผนงานสร้างเสริมวัฒนธรรมการอ่าน สำนักงานกองทุนสนับสนุนการสร้างเสริมสุขภาพ (สสส.)
และเครือข่ายพุทธิกาเพื่อพระพุทธศาสนาและสังคม
เพื่อปลูกฝังการอ่านของเด็กและเยาวชนทั่วประเทศ

ที่มา : http://www.thaigov.go.th/news/contents/details/4723
