รัฐบาลไทย-ข่าวทำเนียบรัฐบาล-กระทรวงอุตสาหกรรม ร่วมพิธีเปิดงาน Thai festival 2017

วันอังคารที่ 16 พฤษภาคม 2560
กระทรวงอุตสาหกรรม ร่วมพิธีเปิดงาน Thai festival 2017
กระทรวงอุตสาหกรรม ร่วมพิธีเปิดงาน Thai festival 2017
เมื่อวันที่ 13 พฤษภาคม 2560 นางสาวนิสากร จึงเจริญธรรม รองปลัดกระทรวงอุตสาหกรรม ในฐานะผู้แทนกระทรวงอุตสาหกรรม ร่วมพิธีเปิดงาน Thai festival 2017 โดยมีนายยงวุฒิ เสาวพฤกษ์ ผู้อำนวยการสถาบันอาหาร ร่วมงาน ณ สวนโยโยงิ เขตชิบะ กรุงโตเกียว ประเทศญี่ปุ่น
โดยภายในงานสถาบันอาหาร สถาบันเครือข่ายของกระทรวงอุตสาหกรรม ได้ร่วมจัดแสดงอัตลักษณ์อาหาร Thai Future Food ภายใต้โครงการเชื่อมโยงการค้าการลงทุนผู้ประกอบการอาหารเพื่ออุตสาหกรรมอาหารอนาคต (Future Food) และปรุงอาหารไทย อาทิ แกงเขียวหวาน ผัดไทย ลาบทอด แกงเลียง และวุ้น เพื่อประชาสัมพันธ์และสร้างภาพลักษณ์ให้กับสินค้าอาหารของประเทศไทยตามนโยบายรัฐบาลนอกจากนี้ยังได้นำผลิตภัณฑ์จากข้าวของผู้ประกอบการมาจัดแสดงด้วย โดยได้รับเกียรติจากพลเอกธนะศักดิ์ ปฎิมาประกร รองนายกรัฐมนตรี และ นายวีระ โรจน์พจนรัตน์ รัฐมนตรีว่าการกระทรวงวัฒนธรรม เยี่ยมชมบูธฯ

ที่มา : http://www.thaigov.go.th/news/contents/details/3759
