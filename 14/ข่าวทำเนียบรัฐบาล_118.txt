รัฐบาลไทย-ข่าวทำเนียบรัฐบาล-นรม. เผย รัฐบาลพร้อมรับฟังความคิดเห็นจากทุกภาคส่วน เพื่อนำมาปฏิบัติให้เกิดเป็นรูปธรรม

วันอังคารที่ 18 เมษายน 2560
นรม. เผย รัฐบาลพร้อมรับฟังความคิดเห็นจากทุกภาคส่วน เพื่อนำมาปฏิบัติให้เกิดเป็นรูปธรรม
นายกรัฐมนตรีเผยรัฐบาลรับฟังความคิดเห็นจากทุกภาคส่วน นำมาสู่การปฏิบัติที่เป็นรูปธรรมถึงแม้จะเป็นเรื่องเล็กน้อย
วันนี้ (18 เมษายน 2560) เวลา 13.20 น. ณ บริเวณห้องโถงตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการเป็นประธานประชุมคณะรัฐมนตรีถึงกรณีผลสำรวจความพึงพอใจการทำงานของรัฐบาลว่า ต้องไปดูว่าความมุ่งหมายของการทำผลสำรวจคืออะไร และคำถามที่ถามเป็นการบังคับคำตอบอย่างไร ซึ่งรัฐบาลพร้อมรับฟังทุกเรื่อง และรู้ทุกเรื่องจากสื่อ และจากบุคคลส่งมาให้ นำไปสู่การปฏิบัติแก้ไขในหลาย ๆ เรื่องให้ตรงกับความต้องการ ถึงแม้จะเป็นเรื่องเล็กน้อยก็ตาม เช่น การซ่อมแซมถนน   ที่ทรุดโทรมในพื้นที่เล็ก ๆ น้อย ๆ นอกจากนั้น รัฐบาลได้นำข้อมูลข้อร้องเรียนต่าง ๆ จากศูนย์ดำรงธรรม     และจากโซเซียลต่าง ๆ นำมาเป็นข้อมูล โดยรัฐบาลรับฟังความคิดเห็นจากทุกภาคส่วน สำหรับประเด็นเรื่องรักษาความสงบเรียบร้อยนั้น  เป็นเรื่องที่จำเป็นต้องมีมาตรการมารองรับทางกฎหมาย เพื่อรักษาความสงบเรียบร้อยให้คนส่วนใหญ่ ให้บ้านเมืองสงบสุข และสามารถดำเนินการต่าง ๆ ต่อไปได้ ไม่ให้ติดขัดกับความขัดแย้งโดยเฉพาะการแสดงความคิดเห็นของบุคคลบางกลุ่มที่มีประโยชน์เฉพาะกลุ่มเท่านั้น
----------------------------------------------

ที่มา : http://www.thaigov.go.th/news/contents/details/3114
