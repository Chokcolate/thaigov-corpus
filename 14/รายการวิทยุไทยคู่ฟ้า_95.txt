รัฐบาลไทย-ข่าวทำเนียบรัฐบาล-นโยบายการผลิตครูผู้ช่วยเลือดใหม่

วันพฤหัสบดีที่ 8 มิถุนายน 2560
นโยบายการผลิตครูผู้ช่วยเลือดใหม่
รัฐบาลเปิดโอกาสให้ผู้มีความสามารถในหลากหลายสาขาอาชีพ สามารถสอบครูผู้ช่วยในสาขาที่ขาดแคลนได้ โดยจะฝึกอบรมอย่างเข้มข้นก่อนบรรจุ
ต่อจากนี้ไป ขอเชิญรับฟังไทยคู่ฟ้า ครับ
จากนโยบายของรัฐบาลที่เปิดโอกาสให้ผู้ไม่มีวุฒิการศึกษาทางวิชาชีพครู สามารถสมัครสอบครูผู้ช่วยได้ เพื่อแก้ปัญหาการขาดแคลนครูในสาขาที่สำคัญ เช่น วิทยาศาสตร์ คณิตศาสตร์ ภาษาอังกฤษ พบว่ามีผู้สอบผ่านการคัดเลือกจำนวน 503 คน ซึ่งมีทั้งผู้ที่สำเร็จการศึกษาจากต่างประเทศ และประกอบอาชีพอื่นเช่น วิศวกร ทันตแพทย์ ตำรวจ แต่ต้องการเป็นครูเพื่อสร้างอนาคตของชาติ โดยทุกคนจะเข้าศึกษาตามหลักสูตรประกาศนียบัตรบัณฑิตวิชาชีพครูเป็นเวลา 2 ปี และได้รับการพัฒนาทักษะการสอนและความเป็นครูอย่างเข้มข้นก่อนบรรจุเข้ารับราชการ ทั้งนี้ รัฐบาลมุ่งหวังผลิตครูที่มีความรู้ความสามารถสูงและมีใจรักความเป็นครู เพื่อสร้างมาตรฐานการศึกษาไทย และเพิ่มโอกาสทางการศึกษาแก่นักเรียนทั่วประเทศอย่างยั่งยืน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/4394
