รัฐบาลไทย-ข่าวทำเนียบรัฐบาล-พิธีเปิดการอบรมเชิงปฏิบัติการ “เพื่อเสริมสร้างความรู้ทางวิชาการและฝึกปฏิบัติการจัดทำฐานข้อมูลภาคอุตสาหกรรม เพื่อการเตือนภัยเศรษฐกิจอุตสาหกรรมระดับจังหวัด”

วันพุธที่ 10 มกราคม 2561
พิธีเปิดการอบรมเชิงปฏิบัติการ “เพื่อเสริมสร้างความรู้ทางวิชาการและฝึกปฏิบัติการจัดทำฐานข้อมูลภาคอุตสาหกรรม เพื่อการเตือนภัยเศรษฐกิจอุตสาหกรรมระดับจังหวัด”
พิธีเปิดการอบรมเชิงปฏิบัติการ “เพื่อเสริมสร้างความรู้ทางวิชาการและฝึกปฏิบัติการจัดทำฐานข้อมูลภาคอุตสาหกรรม เพื่อการเตือนภัยเศรษฐกิจอุตสาหกรรมระดับจังหวัด” ณ โรงแรมแก้วสมุย รีสอร์ท จังหวัดสุราษฎร์ธานี
วันนี้ (10 มกราคม 2561) นายทองชัย ชวลิตพิเชฐ รองปลัดกระทรวงอุตสาหกรรม เป็นประธานในพิธีเปิดการอบรมเชิงปฏิบัติการ “เพื่อเสริมสร้างความรู้ทางวิชาการและฝึกปฏิบัติการจัดทำฐานข้อมูลภาคอุตสาหกรรม เพื่อการเตือนภัยเศรษฐกิจอุตสาหกรรมระดับจังหวัด” โดยการอบรมมีทั้งหมด 4 รุ่น ซึ่งการอบรมในครั้งนี้เป็นการอบรมรุ่นที่ 2 ระหว่างวันที่ 10 -12 มกราคม 2561 ณ โรงแรมแก้วสมุย รีสอร์ท จังหวัดสุราษฎร์ธานี โดยมีเจ้าหน้าที่ด้านนโยบายและแผนเข้าร่วมทั้งหมด 16 จังหวัด ได้แก่ กระบี่ สุราษฎร์ธานี นครศรีธรรมราช ตรัง นราธิวาส ปัตตานี พังงา พัทลุง ภูเก็ต ยะลา ระนอง สงขลา สตูล ชุมพร ประจวบคีรีขันธ์ และเพชรบุรี
โดยมีวัตถุประสงค์เพื่อให้สำนักงานอุตสาหกรรมจังหวัด ในฐานะตัวแทนของอุตสาหกรรมในส่วนภูมิภาค สามารถวิเคราะห์สภาวการณ์ลงทุนอุตสาหกรรม และอัตราการขยายตัวของอุตสาหกรรมการผลิตแต่ละประเภท รวมทั้งแนวโน้มการพัฒนาอุตสาหกรรมในพื้นที่ระดับจังหวัด เพื่อนำไปจัดทำนโยบายและแผนยุทธศาสตร์ที่ชัดเจน สามารถนำไปปฏิบัติและพัฒนาบริหารจัดการฐานข้อมูลภาคอุตสาหกรรมที่สำคัญของจังหวัด และสรุปผลการวิเคราะห์ข้อมูลเชิงลึกด้านเศรษฐกิจ เพื่อใช้เป็นข้อมูลสำหรับหน่วยงานที่เกี่ยวข้องและประชาชนทั่วไปต่อไป

ที่มา : http://www.thaigov.go.th/news/contents/details/9286
