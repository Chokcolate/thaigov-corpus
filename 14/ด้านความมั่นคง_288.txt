รัฐบาลไทย-ข่าวทำเนียบรัฐบาล-การประชุม Seoul Defense Dialogue ครั้งที่ 6  ณ กรุงโซล สาธารณรัฐเกาหลี (เกาหลีใต้)

วันพฤหัสบดีที่ 7 กันยายน 2560
การประชุม Seoul Defense Dialogue ครั้งที่ 6  ณ กรุงโซล สาธารณรัฐเกาหลี (เกาหลีใต้)
การประชุม Seoul Defense Dialogue ครั้งที่ 6  ณ กรุงโซล สาธารณรัฐเกาหลี (เกาหลีใต้)
ในระหว่างวันที่ 5-8 ก.ย.60  พลเอก อุดมเดช สีตบุตร รมช.กห. เดินทางไปร่วมประชุม Seoul Defense Dialogue ครั้งที่ 6  ณ กรุงโซล สาธารณรัฐเกาหลี (เกาหลีใต้) โดยในวันที่ 5 ก.ย.60 ก่อนหน้าการประชุมฯ หนึ่งวัน กห.เกาหลีใต้ ได้จัดให้มีการหารือระหว่าง รมช.กห.เกาหลีใต้ กับ รมช.กห.ประเทศสมาชิกอาเซียน หรือผู้แทน ขึ้น โดยมีวัตถุประสงค์เพื่อนำไปสู่การจัดตั้งกลไกการประชุมระหว่าง รมช.กห.เกาหลีใต้ กับ รมช.กห.ประเทศสมาชิกอาเซียน (ROK – ASEAN Defense Vice Ministerial Talks) ซึ่งเป็นผลสืบเนื่องมาจากนโยบายของรัฐบาลเกาหลีใต้ ที่ต้องการจะยกระดับความร่วมมือด้านความมั่นคงกับอาเซียน ให้ก้าวหน้ายิ่งขึ้น โดยเสนอจะจัดการประชุมฯ คู่ขนานกับเวทีการประชุม Seoul Defense Dialogue ที่จัดขึ้นเป็นประจำทุกปี ณ กรุงโซล ซึ่งผู้แทนประเทศสมาชิกอาเซียน ต่างเห็นพ้องกันว่า การเสริมสร้างความร่วมมือทางทหารระหว่าง กห.เกาหลีใต้ กับ กห.อาเซียน จะเป็นประโยชน์ต่อการเสริมสร้างความมั่นคงและเสียรภาพในภูมิภาค อย่างไรก็ตาม ต่างเน้นย้ำแนวทางการปฏิบัติของอาเซียน โดยเฉพาะอย่างยิ่งในเรื่องการยึดหลักฉันทามติของอาเซียน (ASEAN’s Consensus) และยืนยันว่าการจัดตั้งกลไกการประชุมฯ ดังกล่าว จำเป็นต้องเสนอเข้าสู่กระบวนการพิจารณาของอาเซียน คือ คณะทำงานการประชุมเจ้าหน้าที่อาวุโส กห.อาเซียน (ADSOM Working Group), การประชุมเจ้าหน้าที่อาวุโส กห.อาเซียน (ADSOM), และ การประชุมรัฐมนตรีกลาโหมอาเซียน (ADMM) ซึ่ง กห.เกาหลีใต้ รับจะไปดำเนินการตามขั้นตอนของอาเซียนต่อไป

ที่มา : http://www.thaigov.go.th/news/contents/details/6488
