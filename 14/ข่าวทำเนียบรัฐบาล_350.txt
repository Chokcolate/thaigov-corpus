รัฐบาลไทย-ข่าวทำเนียบรัฐบาล-นายกรัฐมนตรีระบุเหตุผลใช้มาตรา 44 เพราะต้องการก้าวผ่านกับดักข้อกฎหมาย เผยทุกภาคส่วนต้องบูรณาการ ก้าวผ่านไปด้วยกัน

วันพุธที่ 14 มิถุนายน 2560
นายกรัฐมนตรีระบุเหตุผลใช้มาตรา 44 เพราะต้องการก้าวผ่านกับดักข้อกฎหมาย เผยทุกภาคส่วนต้องบูรณาการ ก้าวผ่านไปด้วยกัน
นายกรัฐมนตรีระบุเหตุผลใช้มาตรา 44 เพราะต้องการก้าวผ่านกับดักข้อกฎหมาย เผยทุกภาคส่วนต้องบูรณาการ ก้าวผ่านไปด้วยกัน
วันนี้ (13 มิถุนายน 2560) เวลา 13.50 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมกรณีข้อเสนอให้ใช้มาตรา 44 ในการเร่งโครงการสร้างรถไฟไทย - จีน เเละกรณีศาลปกครองมีคำสั่งให้เพิกถอนระเบียบการนำทรัพยากรธรรมชาติในเขตปฎิรูปที่ดินไปใช้ประโยชน์ตามกฎหมายอื่น ซึงผู้รับสัมปทานอาจจะได้รับผลกระทบต้องหยุดการผลิตปิโตรเลียมว่า ตอนนี้มีหลายโครงการของรัฐบาลที่เดินหน้าไม่ได้เพราะติดข้อกฎหมายอยู่ เช่น กฎหมายพื้นที่ สปก. กฎหมายของกรมป่าไม้ หรือของกระทรวงเกษตรล้วนเเล้วเเต่คนละฉบับทั้งสิ้น
นายกรัฐมนตรีกล่าวว่า ต้องหาวิธีบูรณาการให้ได้ ทุกหน่วยงานทั้งฝ่ายบริหารเเละตุลาการต้องมาดูว่า ประเทศชาติจะพ้นกับดักนี้ได้อย่างไร หากมีโครงการใหม่ที่ไม่เคยทำเเบบนี้มาก่อน ต้องหาทางทำให้ได้ เพราะนี่คือคำตอบว่าเราจะเดินหน้าประเทศต่อไปอย่างไร ถ้ายังติดปัญหาเดิม เอาเเต่ไปมองว่าไม่ไว้เนื้อเชื่อใจเเละทุจริต เอื้อประโยชน์ก็จะก้าวต่อไปไม่ได้ เพราะทุกฝ่ายต้องพึ่งพากันในการก้าวข้ามกับดักนี้ไป
-------------------------------------------

ที่มา : http://www.thaigov.go.th/news/contents/details/4500
