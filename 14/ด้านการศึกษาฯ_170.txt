รัฐบาลไทย-ข่าวทำเนียบรัฐบาล-รองปลัดกระทรวงดิจิทัลฯ ร่วมเป็นวิทยากรบรรยาย เรื่อง “แผนแม่บทระบบสถิติประเทศไทย ฉบับที่ 2 และข้อมูลสารสนเทศเพื่อการบริหาร”

วันอังคารที่ 13 มิถุนายน 2560
รองปลัดกระทรวงดิจิทัลฯ ร่วมเป็นวิทยากรบรรยาย เรื่อง “แผนแม่บทระบบสถิติประเทศไทย ฉบับที่ 2 และข้อมูลสารสนเทศเพื่อการบริหาร”
รองปลัดกระทรวงดิจิทัลฯ
นาวาอากาศเอก สมศักดิ์ ขาวสุวรรณ์  รองปลัดกระทรวงดิจิทัลเพื่อเศรษฐกิจและสังคม (ดีอี) ร่วมเป็นวิทยากรบรรยายในการประชุมเชิงปฏิบัติการ หัวข้อ “แผนแม่บทระบบสถิติประเทศไทย ฉบับที่ 2 และข้อมูลสารสนเทศเพื่อการบริหาร (Management Information System : MIS)” โดยสำนักบริหารจัดการระบบสถิติ สำนักงานสถิติแห่งชาติ จัดขึ้นเพื่อสร้างความรู้และความเข้าใจเกี่ยวกับแนวทางการขับเคลื่อนแผนแม่บทระบบสถิติประเทศไทย ฉบับที่ 2 และแนวทางการจัดระบบข้อมูลสารสนเทศเพื่อการบริหาร (Management Information System : MIS) อย่างถูกต้อง และเป็นไปในทิศทางที่สอดคล้องกับแนวนโยบายรัฐบาล โดยคาดว่าบุคลากรของสำนักงานสถิติแห่งชาติทั้งในส่วนกลางและส่วนภูมิภาคที่เข้าร่วมการประชุมจำนวนกว่า 250 คน จะได้รับความรู้ความเข้าใจและสามารถนำไปปฏิบัติงานได้อย่างมีประสิทธิภาพมากยิ่งขึ้น เมื่อวันที่ 8 มิถุนายน 2560 ณ โรงแรมทีเค พาเลซ ถนนแจ้งวัฒนะ กรุงเทพฯ
***********************************

ที่มา : http://www.thaigov.go.th/news/contents/details/4481
