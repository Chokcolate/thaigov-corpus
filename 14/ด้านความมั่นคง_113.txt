รัฐบาลไทย-ข่าวทำเนียบรัฐบาล-ก.แรงงาน ร่วมฝึกปัญหาที่บังคับการ CPX

วันศุกร์ที่ 26 พฤษภาคม 2560
ก.แรงงาน ร่วมฝึกปัญหาที่บังคับการ CPX
นายสิงหเดช ชูอำนาจ รองปลัดกระทรวงแรงงาน มอบหมายให้ นางราศี เบญจาทิกุล ผู้เชี่ยวชาญด้านตรวจและประเมินผล สำนักตรวจและประเมินผล ให้การต้อนรับ พล.ท.ปรีชา สายเพ็ชร เจ้ากรมการสรรพกำลังกลาโหม และคณะ ตรวจเยี่ยมการฝึกปัญหาที่บังคับการ (Command Practice Exerci
นายสิงหเดช ชูอำนาจ รองปลัดกระทรวงแรงงาน มอบหมายให้ นางราศี เบญจาทิกุล ผู้เชี่ยวชาญด้านตรวจและประเมินผล สำนักตรวจและประเมินผล ให้การต้อนรับ พล.ท.ปรีชา สายเพ็ชร เจ้ากรมการสรรพกำลังกลาโหม และคณะ ตรวจเยี่ยมการฝึกปัญหาที่บังคับการ (Command Practice Exercise : CPX) การฝึกการระดมสรรพกำลังเพื่อการทหาร ประจำปี ๒๕๖๐ ณ ห้องประชุม Executive Operation โดยกระทรวงแรงงานได้นำเสนอการดำเนินงานแผนเตรียมพร้อมด้านกำลังคนของกระทรวง รวมถึงการจัดตั้งศูนย์ปฏิบัติการเตรียมด้านกำลังคน โดยใช้สถานที่ห้องประชุมกลุ่มงานสนับสนุนเครือข่ายและประสานภูมิภาค เพื่อสนับสนุนกองทัพในการปฏิบัติภารกิจป้องกันประเทศในภาวะไม่ปกติให้ได้อย่างเพียงพอและทันเวลา ซึ่งเป็นการร่วมกันฝึกปัญหาที่บังคับการผ่านระบบ Eoc Web ของกรมการสรรพกำลังกลาโหม ที่มีการฝึกร่วมกันทุกปี ๆ ละ ๑ ครั้ง ซึ่งเมื่อวันที่ ๒๔ พฤษภาคมที่ผ่านมา กระทรวงแรงงานร่วมกับสภาความมั่นคงแห่งชาติ (สมช.) ได้เปิดการฝึกปัญหาที่บังคับการ (CPX) การฝึกระดมสรรพกำลังเพื่อการทหาร ประจำปี ๒๕๖๐ (กรส.๖๐) ตามแผนผนึกกำลังและทรัพยากรเพื่อการป้องกันประเทศ ผ่านระบบการประชุมทางไกล (VTC) ณ ห้องประชุมกลุ่มงานสนับสนุนเครือข่ายและประสานภูมิภาค
ทั้งนี้ ตามแผนผนึกกำลังและทรัพยากรเพื่อการป้องกันประเทศ ได้มอบหมายให้หน่วยงานต่างๆ มีภารกิจเป็นศูนย์ระดมสรรพกำลัง เพื่อสนับสนุนกองทัพในการปฏิบัติภารกิจป้องกันประเทศในภาวะไม่ปกติให้ได้อย่างเพียงพอและทันเวลา จำนวน ๑๐ ด้าน ได้แก่ ๑.ด้านกำลังคน ๒.อาหาร ๓.น้ำ ๔.การคมนาคม ๕.เทคโนโลยีสารสนเทศและการสื่อสาร ๖.การแพทย์และสาธารณสุข ๗.อุตสาหกรรมและปัจจัยการผลิต ๘.เชื้อเพลิงและพลังงาน ๙.การประชาสัมพันธ์ และ ๑๐.สิ่งอำนวยความสะดวกและอื่นๆ

ที่มา : http://www.thaigov.go.th/news/contents/details/4056
