รัฐบาลไทย-ข่าวทำเนียบรัฐบาล- รมต.นร.สุวิทย์ฯ เป็นประธานการประชุมคณะกรรมการกองทุนหมู่บ้านและชุมชนเมืองแห่งชาติ ครั้งที่ 1/2560

วันศุกร์ที่ 23 มิถุนายน 2560
รมต.นร.สุวิทย์ฯ เป็นประธานการประชุมคณะกรรมการกองทุนหมู่บ้านและชุมชนเมืองแห่งชาติ ครั้งที่ 1/2560
รมต.นร.สุวิทย์ฯ เป็นประธานการประชุมคณะกรรมการกองทุนหมู่บ้านและชุมชนเมืองแห่งชาติ ครั้งที่ 1/2560
วันนี้ (23 มิถุนายน 2560) เวลา 14.30 น. ณ ห้องประชุม 301 ชั้น 3 ตึกบัญชาการ 1 ทำเนียบรัฐบาล นายสุวิทย์ เมษินทรีย์ รัฐมนตรีประจำสำนักนายกรัฐมนตรี เป็นประธานการประชุมคณะกองทุนหมู่บ้านและชุมชนเมืองแห่งชาติ ครั้งที่ 1/2560
ประธานแจ้งในที่ประชุมทราบว่า ท่ามกลางบริบทของโลกเข้าสู่ยุคดิจิทัล มีการเชื่อมโยงที่มากขึ้น การแข่งขันสูงขึ้นและความแน่นอนน้อยลง ทั้งนี้สำนักงานกองทุนหมู่บ้านและชุมชนเมืองแห่งชาติ (สทบ.) เห็นความสำคัญของกองทุนหมู่บ้านที่เป็นกลไกในการผลักดัน Local Economy ซึ่งเป็นเครือข่ายทีมีสมาชิกจำนวนมากกว่า 13 ล้านคน โดยมีกลไกที่สร้างการมีส่วนร่วมในรูปแบบประชาธิปไตยและการทำงานที่โปร่งใส มีการตรวจสอบทุกขั้นตอน ตามนโยบายกองทุนหมู่บ้านและชุมชนแห่งชาติเพื่อสร้างความเข้มแข็งด้านเศรษฐกิจ มุ่งเน้นการแก้ปัญหาและพัฒนาศักยภาพประชาชนให้อยู่ดีมีสุข การช่วยเหลือเกษตรกร ธุรกิจ SME วิสาหกิจชุมชน และหมู่บ้านทั่วประเทศ
ที่ประชุมได้พิจารณาและอนุมัติแผนงานโครงการและงบประมาณดำเนินงานของกองทุนหมู่บ้านและชุมชนเมืองแห่งชาติในปี 2560 เพิ่มเติมในอีก 8 แผนงาน ซึ่งจำแนกเป็น 6 กลุ่ม ได้แก่ แผนงาน/โครงการที่เป็นตัวชี้วัดแต่ไม่ได้รับการจัดสรร แผนงาน/โครงการที่สนับสนุนให้กับกองทุนหมู่บ้าน ภาคี เครือข่ายแผนงาน/โครงการพัฒนาศักยภาพกองทุนหมู่บ้าน แผนงาน/โครงการสนับสนุนการดำเนินงานของสำนักงาน และ งบบริหารสำนักงานรวมทั้งเพื่อสนับสนุนการ อนุมัติกองทุนต่าง ๆ ดังนี้ (1) กองทุนหมู่บ้านและชุมชนเมืองที่ดำเนินการต่อยอดโครงการเดิม จำนวน 30,922 กองทุน (2) กองทุนหมู่บ้านและชุมชนเมืองที่ดำเนินการโครงการใหม่ จำนวน 26,473 กองทุน (3) กองทุนหมู่บ้านและชุมชนเมืองที่มีทั้งดำเนินการต่อยอดโครงการเดิม พร้อมเสนอโครงการใหม่ จำนวน 2,196 กองทุน (4) กองทุนหมู่บ้านและชุมชนเมืองที่ยังไม่เคยรับงบประมาณตามโครงการเพิ่มความเข้มแข็งของเศรษฐกิจฐานราก จำนวน 4,685 กองทุน
**********************************
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/4753
