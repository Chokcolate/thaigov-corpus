รัฐบาลไทย-ข่าวทำเนียบรัฐบาล-พล.อ. อุดมเดช สีตบุตร รมช.กห. เดินทางเข้าร่วมการประชุมด้านความมั่นคงระหว่างประเทศ Moscow International Security Conference (MISC) ครั้งที่ 6

วันพุธที่ 26 เมษายน 2560
พล.อ. อุดมเดช สีตบุตร รมช.กห. เดินทางเข้าร่วมการประชุมด้านความมั่นคงระหว่างประเทศ Moscow International Security Conference (MISC) ครั้งที่ 6
พล.อ. อุดมเดช สีตบุตร รมช.กห. เดินทางเข้าร่วมการประชุมด้านความมั่นคงระหว่างประเทศ Moscow International Security Conference (MISC) ครั้งที่ 6
พล.อ. อุดมเดช สีตบุตร รมช.กห. เดินทางเข้าร่วมการประชุมด้านความมั่นคงระหว่างประเทศ Moscow International Security Conference (MISC) ครั้งที่ 6 ณ กรุงมอสโก สหพันธรัฐรัสเซีย ระหว่าง 25-27 เมษายน 2560 จัดขึ้นภายใต้หัวข้อหลัก "การก่อการร้ายสากล" ซึ่ง การประชุมจะเป็นไปในลักษณะการแลกเปลี่ยนข้อมูล ข่าวสาร ข้อคิดเห็น และประสบการณ์  โดยเชิญ รัฐมนตรี และผู้เชี่ยวชาญด้านความมั่นคงจากประเทศต่างๆ กว่า 80 ประเทศ รวมทั้งผู้แทนจากภาควิชาการและองค์กรระหว่างประเทศ เข้าร่วมการประชุม
- สำหรับในวันอังคารที่ 25 เม.ย.60 ช่วงเช้า ก่อนการประชุม MISC บริษัทวิสาหกิจ 766 UPTK  ซึ่งเป็นบริษัทวิสาหกิจที่กระทรวงกลาโหมรัสเซียถือหุ้น 100% ได้บรรยายสรุปและสาธิตเกี่ยวกับยุทโธปกรณ์ด้านการต่อต้านการก่อการร้าย และการให้ความช่วยเหลือด้านมนุษยธรรมและการบรรเทาภัยพิบัติ ให้กับ รมช.กห.และคณะ อาทิ รถทำลายทุ่นระเบิด/กับระเบิด รถเกราะติดตั้งระบบอาวุธ และรถดับเพลิง ซึ่งทั้งหมดใช้การควบคุมด้วยรีโมทคอนโทรล สามารถใช้ในการปฏิบัติการทางทหารและการบรรเทาภัยพิบัติ
- สำหรับในช่วงเย็น รมช.กห. และคณะ ได้เข้าร่วมงานเลี้ยงต้อนรับผู้เข้าร่วมประชุม MISC โดยมี พล.ท.Alexander Fomin รมช.กห.รัสเซีย เป็นประธาน ทั้งนี้ การประชุม MISC จะมีพิธีเปิดอย่างเป็นทางการในวันที่ 26 เมษายน 2560 โดยมีพล.อ.Sergey Shoygu รมว.กห.รัสเซีย เป็นประธาน

ที่มา : http://www.thaigov.go.th/news/contents/details/3298
