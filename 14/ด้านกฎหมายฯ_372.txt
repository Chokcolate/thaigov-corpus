รัฐบาลไทย-ข่าวทำเนียบรัฐบาล-รองนายกรัฐมนตรี และรัฐมนตรีว่าการกระทรวงยุติธรรม ให้การต้อนรับรัฐมนตรีว่าการกระทรวงยุติธรรมญี่ปุ่น

วันจันทร์ที่ 15 มกราคม 2561
รองนายกรัฐมนตรี และรัฐมนตรีว่าการกระทรวงยุติธรรม ให้การต้อนรับรัฐมนตรีว่าการกระทรวงยุติธรรมญี่ปุ่น
พลอากาศเอก ประจิน จั่นตอง รองนายกรัฐมนตรี และรัฐมนตรีว่าการกระทรวงยุติธรรม  ให้การต้อนรับรัฐมนตรีว่าการกระทรวงยุติธรรมญี่ปุ่น
ในวันจันทร์ที่ ๑๕ มกราคม ๒๕๖๑ เวลา ๐๙.๓๐ น.
ณ ห้องรับรองกระทรวงยุติธรรม ชั้น ๒ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
พลอากาศเอก ประจิน จั่นตอง รองนายกรัฐมนตรี และรัฐมนตรีว่าการกระทรวงยุติธรรม
ให้การต้อนรับ H.E.Ms.Yoko Kamikawa รัฐมนตรีว่าการกระทรวงยุติธรรมญี่ปุ่น
พร้อมด้วย H.E.Mr.Shiro Sadoshima เอกอัครราชทูตญี่ปุ่นประจำประเทศไทย พร้อมคณะ
ในโอกาสเข้าเยี่ยมคารวะเพื่อกระชับความสัมพันธ์ระหว่างสองประเทศ
ซึ่งในปีนี้ประเทศไทยและประเทศญี่ปุ่นได้สถาปนาความสัมพันธ์ทางการทูตเป็นระยะเวลา ๑๓๑ ปี
นอกจากนี้ ได้หารือข้อราชการร่วมกันในประเด็นความร่วมมือด้านกระบวนการยุติธรรม
และการเตรียมความพร้อมสำหรับการประชุมสหประชาชาติว่าด้วยการป้องกันอาชญากรรมและความยุติธรรม ทางอาญา ครั้งที่ ๑๔
(14th United Nations Congress of Crime Prevention and Criminal Justice)
พ.ศ.๒๕๖๓ ในหัวข้อ ความก้าวหน้าของการป้องกันอาชญากรรม
ความยุติธรรมทางอาญา และหลักนิติธรรม : สู่ความสำเร็จแห่งวาระปี พ.ศ.๒๕๗๓
ซึ่งกำหนดจัดขึ้น ณ เมืองเกียวโต ประเทศญี่ปุ่น

ที่มา : http://www.thaigov.go.th/news/contents/details/9390
