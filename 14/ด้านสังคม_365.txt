รัฐบาลไทย-ข่าวทำเนียบรัฐบาล-รมว.พม. กำชับ จนท. ช่วยเหลือครอบครัวชายวัย 42 ปี ที่ถูกไฟฟ้าช็อต และไม่สามารถทำงานได้ อีกทั้งมีลูกชาย 5 คน ที่ต้องดูแล ครอบครัวมีฐานะยากจน ที่จังหวัดชลบุรี

วันศุกร์ที่ 23 มิถุนายน 2560
รมว.พม. กำชับ จนท. ช่วยเหลือครอบครัวชายวัย 42 ปี ที่ถูกไฟฟ้าช็อต และไม่สามารถทำงานได้ อีกทั้งมีลูกชาย 5 คน ที่ต้องดูแล ครอบครัวมีฐานะยากจน ที่จังหวัดชลบุรี
รมว.พม. กำชับ จนท. ช่วยเหลือครอบครัวชายวัย 42 ปี ที่ถูกไฟฟ้าช็อต และไม่สามารถทำงานได้ อีกทั้งมีลูกชาย 5 คน ที่ต้องดูแล ครอบครัวมีฐานะยากจน ที่จังหวัดชลบุรี
วันนี้ (23 มิ.ย. 60) เวลา 07.00 น. นายณรงค์ คงคำ โฆษกกระทรวงการพัฒนาสังคมและความมั่นคงของมนุษย์ เปิดเผยว่า พลตำรวจเอก อดุลย์ แสงสิงแก้ว รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เป็นประธานการประชุมศูนย์ปฏิบัติการกระทรวงการพัฒนาสังคมและความมั่นคง ของมนุษย์ (ศปก.พม.) ครั้งที่ 657/2557-2560 เพื่อรับทราบปัญหาทางสังคมต่างๆ ที่เกิดขึ้นในแต่ละวัน และร่วมหาแนวทางการแก้ไขปัญหาและการป้องกันปัญหาดังกล่าว โดยมีผู้บริหารและผู้แทนจากหน่วยงานในกระทรวงฯ เข้าร่วมประชุม ณ ห้องประชุมชั้น 8 กระทรวงการพัฒนาสังคมและความมั่นคงของมนุษย์ สะพานขาว กรุงเทพฯ
พลตำรวจเอก อดุลย์ กล่าวว่า จากกรณีชายวัย 42 ปี ได้รับอุบัติเหตุจากการทำงานถูกไฟฟ้าช็อตต้องผ่าตัดกะโหลกศีรษะ และมีรอยไหม้ที่ขาอีกหลายจุด ทำให้ไม่สามารถทำงานได้ มีเพียงภรรยาที่ทำหน้าที่เป็นเสาหลักทำงานหารายได้เลี้ยงดูครอบครัว อีกทั้งยังต้องรับภาระเลี้ยงดูลูกชายวัยกำลังเรียนอีก 5 คน ครอบครัวมีฐานะยากจน ที่จังหวัดชลบุรี นั้น ตนได้กำชับให้พัฒนาสังคมและความมั่นคงของมนุษย์จังหวัดชลบุรี (พมจ.ชลบุรี) พร้อมหน่วยงานที่เกี่ยวข้องในพื้นที่ เร่งลงพื้นที่เพื่อตรวจสอบข้อเท็จจริง และประเมินทางสังคมของครอบครัวดังกล่าว และให้การช่วยเหลือในเบื้องต้น ตามภารกิจด้านคนพิการและเด็กและเยาวชนของกระทรวง พม. พร้อมทั้งประสานหน่วยงานที่เกี่ยวข้องช่วยเหลือดูแลด้านการศึกษาของเด็กทั้ง 5 คน และให้คำปรึกษาในด้านต่างๆ เพื่อให้เข้าถึงสวัสดิการของรัฐ รวมทั้งฝึกอาชีพให้ชายดังกล่าว เพื่อให้สามารถประกอบอาชีพมีรายได้เลี้ยงดูตนเองและครอบครัวในระยะยาวต่อไป

ที่มา : http://www.thaigov.go.th/news/contents/details/4740
