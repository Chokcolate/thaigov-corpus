รัฐบาลไทย-ข่าวทำเนียบรัฐบาล-แผนแม่บทส่งเสริมคุณธรรม สร้างไทยเข้มแข็งมั่นคง

วันศุกร์ที่ 21 เมษายน 2560
แผนแม่บทส่งเสริมคุณธรรม สร้างไทยเข้มแข็งมั่นคง
รัฐบาลส่งเสริมการปลูกฝังคุณธรรม สร้างความเข้มแข็งจากภายในให้แก่หน่วยงานทั้งภาครัฐ และเอกชน รวมทั้งประชาชน
ต่อจากนี้ไป ขอเชิญรับฟังไทยคู่ฟ้า ครับ
รัฐบาลประกาศใช้แผนแม่บทส่งเสริมคุณธรรมแห่งชาติ ฉบับที่ 1 ปี 2559-2564 สร้างความเข้มแข็งจากภายใน โดยให้ประชาชนนำหลักคำสอนทางศาสนาที่ตนเองนับถือและหลักปรัชญาเศรษฐกิจพอเพียงไปปรับใช้ในการดำเนินชีวิต สำหรับในปีนี้มุ่งเน้นการปลูกฝังคุณธรรม 4 ประการแก่ประชาชน ได้แก่ ความพอเพียง ความมีวินัย ความซื่อสัตย์สุจริต และจิตอาสา พร้อมทั้งขยายเครือข่ายชุมชนคุณธรรมในทุกพื้นที่ เช่น อบต.คุณธรรม โรงเรียนคุณธรรม โรงพักคุณธรรม และบริษัทคุณธรรม เป็นต้น ปัจจุบันมีหน่วยงานเครือข่ายแล้ว 5,442 แห่งทั่วประเทศ ซึ่งจะก่อให้เกิดความรักความสามัคคี และมีน้ำใจเอื้ออาทรต่อกัน ส่งผลให้สังคมไทยมีความมั่นคงสงบสุข และก้าวสู่การเป็นผู้นำด้านคุณธรรมจริยธรรมในเวทีโลกได้ในอนาคต
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/3191
