รัฐบาลไทย-ข่าวทำเนียบรัฐบาล-รัฐบาลปฏิรูประบบการแพทย์ฉุกเฉินวิกฤต

วันศุกร์ที่ 7 เมษายน 2560
รัฐบาลปฏิรูประบบการแพทย์ฉุกเฉินวิกฤต
รัฐบาลกำหนดหลักเกณฑ์วิธีปฏิบัติในการรับคนไข้ฉุกเฉินวิกฤต เพื่อเป็นแนวทางปฏิบัติที่ชัดเจนให้แก่เจ้าหน้าที่ และให้คนไข้ทุกคนได้รับการดูแลรักษาชีวิตอย่างเสมอภาคเท่าเทียมกัน
ต่อจากนี้ไป ขอเชิญรับฟังไทยคู่ฟ้า ครับ
รัฐบาลปฏิรูประบบการดูแลผู้ป่วยฉุกเฉินวิกฤต โดยกำหนดให้สถานพยาบาลทุกแห่งจะต้องรับและรักษาผู้ป่วยอย่างเต็มความสามารถในช่วง 72 ชั่วโมงแรกจนพ้นภาวะวิกฤตโดยไม่มีเงื่อนไข หลังจากนั้นให้มีระบบการจัดส่งผู้ป่วยไปยังสถานพยาบาลอื่นหากมีเหตุจำเป็น ซึ่งค่าใช้จ่ายที่เกิดขึ้นในช่วง 72 ชั่วโมง สปสช. จะเป็นผู้สรุปรายการแจ้งไปยังกองทุนที่ผู้ป่วยมีสิทธิในการรักษาพยาบาลภายใน 30 วัน และกองทุนจะจ่ายเงินให้แก่สถานพยาบาลภายใน 15 วันหลังได้รับแจ้ง นอกจากนี้ ยังกำหนดให้สถานพยาบาลของรัฐทุกแห่งจะต้องรับย้ายผู้ป่วยหลัง 72 ชั่วโมงหากได้รับการร้องขอ ทั้งนี้ หลักเกณฑ์ดังกล่าวเริ่มบังคับใช้ตั้งแต่วันที่ 1 เม.ย. 2560 เพื่อให้ประชาชนทุกคนได้รับการดูแลรักษาชีวิตอย่างเท่าเทียมกันตามนโยบายของรัฐบาล
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/2959
