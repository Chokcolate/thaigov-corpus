รัฐบาลไทย-ข่าวทำเนียบรัฐบาล-ออมสิน ทุ่มโปรโมชั่นส่งท้ายปี 2560 จัด “เงินฝากเผื่อเรียกพิเศษ 5/10” ดอกเบี้ยสูงสุด 10% ต่อปี ลุยงานใหญ่ Thailand Smart Money กรุงเทพฯ 15-17 ธ.ค.นี้

วันพฤหัสบดีที่ 14 ธันวาคม 2560
ออมสิน ทุ่มโปรโมชั่นส่งท้ายปี 2560 จัด “เงินฝากเผื่อเรียกพิเศษ 5/10” ดอกเบี้ยสูงสุด 10% ต่อปี ลุยงานใหญ่ Thailand Smart Money กรุงเทพฯ 15-17 ธ.ค.นี้
ธนาคารออมสิน ทุ่มโปรโมชั่นในงาน Thailand Smart Money กรุงเทพฯ 2017 “ลงทุนผลตอบแทนดี ลดหย่อนภาษีโค้งสุดท้าย” ณ Sky Hall ชั้น 3 เซ็นทรัลลาดพร้าว
ธนาคารออมสิน ทุ่มโปรโมชั่นในงาน Thailand Smart Money กรุงเทพฯ 2017 “ลงทุนผลตอบแทนดี ลดหย่อนภาษีโค้งสุดท้าย” ณ Sky Hall ชั้น 3 เซ็นทรัลลาดพร้าว พบ “มหัศจรรย์หมายเลข 10” กับเงินฝากเผื่อเรียกพิเศษ 5/10 ดอกเบี้ย Step Up สูงสุด 10% ต่อปี ยกเว้นภาษี ส่วนผลิตภัณฑ์สินเชื่อ นำเสนอ สินเชื่อธุรกิจ SMEs วงเงินกู้สูงสุด 100 ล้านบาท ดอกเบี้ยต่ำสุดปีแรก 1% พร้อมโปรโมชั่นน่าสนใจมากมาย
นายชาติชาย พยุหนาวีชัย ผู้อำนวยการธนาคารออมสิน เปิดเผยว่า ภายในงาน Thailand Smart Money กรุงเทพฯ ครั้งที่ 8 ระหว่างวันที่ 15-17 ธันวาคม 2560 ธนาคารออมสินนำเสนอเงินฝากพิเศษเฉพาะในงานเท่านั้น “เงินฝากเผื่อเรียกพิเศษ 5/10” อัตราดอกเบี้ยแบบขั้นบันได (Step Up) เดือนที่ 1-2 = 1% ต่อปี เดือนที่ 3 = 2% ต่อปี เดือนที่ 4 = 3% ต่อปี และ เดือนที่ 5 = 10% ต่อปี คิดเป็นอัตราดอกเบี้ยเฉลี่ย 3.40% ต่อปี (เทียบเท่าเงินฝากประจำ 4.00% ต่อปี) ยกเว้นภาษี เปิดบัญชีตั้งแต่ 10,000 – 500,000 บาท ผู้ฝาก 1 รายเปิดบัญชีได้ 1 บัญชี รับใบจองสิทธิ์ภายในงาน วันละ 500 ราย โดยผู้ฝากต้องมีบัตรอิเล็กทรอนิกส์ของธนาคารออมสิน (ยกเว้นบัตรเครดิต) และใช้บริการ MyMo
นอกจากนี้ ยังนำเสนอเงินฝากที่มีผลตอบแทนน่าสนใจ ได้แก่ “เงินฝากเผื่อเรียกพิเศษ 14 เดือน” อัตราดอกเบี้ย 1.40% ต่อปี (เทียบเท่าเงินฝากประจำ 1.647% ต่อปี) “เงินฝากเผื่อเรียกพิเศษ 10 เดือน” อัตราดอกเบี้ย 1.25% ต่อปี (เทียบเท่าเงินฝากประจำ 1.47% ต่อปี) และ “เงินฝากเผื่อเรียกพิเศษ 4 เดือน” อัตราดอกเบี้ย 1.15% ต่อปี (เทียบเท่าเงินฝากประจำ 1.35% ต่อปี) เปิดรับฝากทั้งบุคคลธรรมดาอายุตั้งแต่ 7 ปีขึ้นไป และนิติบุคคลทุกประเภท เปิดบัญชีขั้นต่ำ 10,000 บาท ฝากเพิ่มครั้งละไม่ต่ำกว่า 1,000 บาท โดยดอกเบี้ยของบุคคลธรรมดาได้รับการยกเว้นภาษี
ขณะที่ผลิตภัณฑ์สินเชื่อ ธนาคารฯ นำเสนอโปรโมชั่นพิเศษกับผลิตภัณฑ์สินเชื่อที่กำลังได้รับความสนใจ สินเชื่อเคหะกตัญญูดูแลบุพการี อัตราดอกเบี้ย 0% นานถึง 1 ปี หากทำประกันชีวิตเพื่อประกันสินเชื่ออัตราดอกเบี้ยเฉลี่ย 4 ปี เท่ากับ 4% ต่อปี ระยะเวลาชำระคืนเงินกู้ให้แก่ธนาคารฯ 25 ปี ทั้งนี้ ผู้กู้มีคุณสมบัติอายุ 20 ปีขึ้นไป มีอาชีพมีรายได้แน่นอน มีชื่ออยู่ในทะเบียนบ้านเดียวกันและดูแลอุปการะเลี้ยงดูบิดามารดาหรือปู่ย่าตายายทั้งของตนเองหรือของคู่สมรส โดยมีหลักฐานการใช้สิทธิ์หักลดหย่อนภาษีประจำปีจากกรมสรรพากรไม่น้อยกว่า 1 ปีภาษี
ขณะเดียวกัน ยังมี สินเชื่อ GSB SMEs สินเชื่อหมุนเวียนเสริมสภาพคล่องเพิ่มเครดิตการค้า ไม่มีหลักประกันก็กู้ได้ อัตราดอกเบี้ย 4.99% วงเงินสูงสุด 50 ล้านบาท สินเชื่อSMEsบัญชีเดี่ยวเปอร์เซ็นต์เดียว ด้วยวงเงินกู้สูงสุด 100 ล้านบาท ทุกธุรกิจกู้ได้ยกเว้นธุรกิจพัฒนาอสังหาริมทรัพย์ รวมถึงยังนำไปไถ่ถอนจำนองจากสถาบันการเงินอื่นได้ อัตราดอกเบี้ยปีที่ 1 คงที่ 1.00% ปีที่ 2-10 หากทำประกันชีวิตเพื่อประกันสินเชื่อ อัตราดอกเบี้ย MLR/MOR + 1.00% ต่อปี (อัตราดอกเบี้ย MLR = 6.50% ต่อปี MOR = 7.00% ต่อปี) สินเชื่อGSB SMEs ดีเว่อร์ เพื่อเป็นทุนหมุนเวียนหรือลงทุนในสินทรัพย์ถาวร ยกเว้นนำไปไถ่ถอนจำนองจากสถาบันการเงินอื่น ใช้หลักทรัพย์ค้ำประกัน 100% และ GSB SMEs Startup วงเงินกู้สูงสุด 10 ล้านบาท อัตราดอกเบี้ย 3.99% ต่อปี
สอบถามข้อมูลเพิ่มเติม สามารถติดตามได้ตามสื่อประชาสัมพันธ์ของธนาคารออมสินทุกช่องทาง ได้แก่ Website : www.gsb.or.th, Line Official, Facebook : GSB Society หรือสอบถามรายละเอียดเพิ่มเติมจากเจ้าหน้าที่ธนาคารออมสินทุกสาขาทั่วประเทศ หรือ ศูนย์ลูกค้าสัมพันธ์ธนาคารออมสิน Call Center โทร.1115

ที่มา : http://www.thaigov.go.th/news/contents/details/8758
