รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ บรรยายพิเศษในงาน International Forum

วันศุกร์ที่ 4 สิงหาคม 2560
รมว.กระทรวงดิจิทัลฯ บรรยายพิเศษในงาน International Forum
รมว.กระทรวงดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ร่วมงานสัมมนา “International Forum” พร้อมบรรยายพิเศษในหัวข้อ “Digital Economy and Thailand’s Industrial Development” ซึ่งสถาบันเทคโนโลยีไทย-ญี่ปุ่น (TNI) จัดขึ้นเนื่องในโอกาสครบรอบ 10 ปี การก่อตั้งสถาบันฯ เพื่อเป็นการขอบคุณผู้มีคุณูปการจากภาคส่วนต่างๆ พร้อมทั้งแสดงผลงานที่ผ่านมาและทิศทางในการพัฒนาสถาบันฯ  ในอนาคต โดยสถาบันเทคโนโลยีไทย-ญี่ปุ่น เป็นสถาบันอุดมศึกษาที่สมาคมส่งเสริมเทคโนโลยี (ไทย-ญี่ปุ่น) (TPA) ก่อตั้งขึ้นมีวัตถุประสงค์เพื่อผลิตบัณฑิตระดับปริญญาตรีและปริญญาโท ในด้านวิศวกรรมศาสตร์ เทคโนโลยีสารสนเทศ และการบริหารจัดการสมัยใหม่ สู่ภาคธุรกิจและอุตสาหกรรมของไทย ซึ่งภารกิจของสถาบันฯ นบว่ามีความสอดคล้องกับนโยบายรัฐบาลและแผนพัฒนาดิจิทัลเพื่อเศรษฐกิจและสังคม ด้านการพัฒนากำลังคนให้พร้อมเข้าสู่ยุคเศรษฐกิจและสังคมดิจิทัล งานดังกล่าวจัดขึ้น เมื่อวันที่ 2 สิงหาคม 2560 ณ ห้องแกรนด์บอลรูม ชั้น 4 โรงแรมเรดิสัน บลู พลาซา สุขุมวิท 27 กรุงเทพฯ
*************************

ที่มา : http://www.thaigov.go.th/news/contents/details/5703
