รัฐบาลไทย-ข่าวทำเนียบรัฐบาล-เกษตรแปลงใหญ่ สร้างรายได้อย่างยั่งยืน

วันศุกร์ที่ 7 กรกฎาคม 2560
เกษตรแปลงใหญ่ สร้างรายได้อย่างยั่งยืน
ระบบการทำเกษตรแบบแปลงใหญ่ จะช่วยสร้างความเข้มแข็งให้แก่เกษตรกร
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเดินหน้าผลักดันโครงการเกษตรแปลงใหญ่ เพื่อแก้ปัญหาภาคการเกษตรส่งเสริมการรวมกลุ่มซื้อปัจจัยการผลิต การถ่ายทอดความรู้ การใช้เทคโนโลยีร่วมกัน และการบริหารจัดการการตลาด ช่วยลดต้นทุนและเพิ่มผลผลิตที่มีคุณภาพ เพื่อให้เกษตรกรมีรายได้เพียงพอและผลิตสินค้าเกษตรที่ตรงกับความต้องการผู้บริโภค โดยปัจจุบันมีเกษตรแปลงใหญ่ทั้งหมด 3.1 ล้านไร่ ผลิตสินค้า 67 ชนิด ช่วยให้เกษตรกร 225,010 ราย มีรายได้เพิ่มขึ้นสูงสุด1,565 บาท/ไร่ ทั้งนี้ รัฐบาลตั้งเป้าหมายว่าประเทศไทยจะมีเกษตรแปลงใหญ่ไม่น้อยกว่า 25 ล้านไร่ในอีก 5 ปีข้างหน้า เพื่อสนับสนุนให้เกษตรกรมีคุณภาพชีวิตที่ดีขึ้นอย่างยั่งยืนและผลิตสินค้าเกษตรและอาหารที่มีคุณภาพและความปลอดภัยต่อผู้บริโภคทั้งในและต่างประเทศ
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/5087
