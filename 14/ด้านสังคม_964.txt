รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ นำคณะผู้บริหารร่วมทำบุญตักบาตรถวายเป็นพระราชกุศล รัชกาลที่ 9

วันพุธที่ 6 ธันวาคม 2560
รมว.กระทรวงดิจิทัลฯ นำคณะผู้บริหารร่วมทำบุญตักบาตรถวายเป็นพระราชกุศล รัชกาลที่ 9
รมว.กระทรวงดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) พร้อมด้วยภริยา และผู้บริหารกระทรวงดิจิทัลฯ รวมถึงหน่วยงานในสังกัด ร่วมพิธีทำบุญตักบาตรพระสงฆ์และสามเณร จำนวน 901 รูป จากวัดต่างๆ ในเขตกรุงเทพมหานคร เพื่อถวายเป็นพระราชกุศลแด่พระบาทสมเด็จพระปรมินทรมหาภูมิพลอดุลยเดชบรมนาถบพิตร เนื่องในวันคล้ายวันเฉลิมพระชนมพรรษา วันชาติ และวันพ่อแห่งชาติ 5 ธันวาคม 2560 โดยมี พล.อ.ประยุทธ์ จันทร์โอชา นายกรัฐมนตรี เป็นประธาน สำหรับอาหารแห้งและสิ่งของที่ได้รับจากการตักบาตร ในครั้งนี้จะนำไปช่วยเหลือผู้ประสบอุทกภัยในพื้นที่ภาคใต้ต่อไป เมื่อวันที่ 5 ธันวาคม 2560 ณ พระลานพระราชวังดุสิต เขตดุสิต กรุงเทพมหานคร
********************

ที่มา : http://www.thaigov.go.th/news/contents/details/8572
