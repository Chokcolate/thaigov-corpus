รัฐบาลไทย-ข่าวทำเนียบรัฐบาล-สถาบันนิติวิทยาศาสตร์ โดยกระทรวงยุติธรรมพร้อมให้บริการด้านนิติวิทยาศาสตร์แก่ประชาชน

วันพฤหัสบดีที่ 25 พฤษภาคม 2560
สถาบันนิติวิทยาศาสตร์ โดยกระทรวงยุติธรรมพร้อมให้บริการด้านนิติวิทยาศาสตร์แก่ประชาชน
การแถลงข่าวการเปิดให้บริการทางนิติวิทยาศาสตร์ จำนวน ๓ ด้านแก่ประชาชน
เมื่อวันพฤหัสบดีที่ ๒๕ พฤษภาคม ๒๕๖๐ เวลา ๑๓.๐๐ น.
ณ ห้องรับรองกระทรวงยุติธรรม ชั้น ๒ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพฯ
นายสมณ์ พรหมรส ผู้อำนวยการสถาบันนิติวิทยาศาสตร์
แถลงข่าวการเปิดให้บริการทางนิติวิทยาศาสตร์ จำนวน ๓ ด้านแก่ประชาชน ประกอบด้วย
การตรวจพิสูจน์พยานเอกสาร การตรวจสารเสพติดในเส้นผม  พิสูจน์ความสัมพันธ์พ่อแม่ลูก
และเครือญาติสายตรง ตามนโยบายรัฐมนตรีว่าการกระทรวงยุติธรรม
ที่ต้องการให้ประชาชนได้เข้าถึงความยุติธรรมอย่างสะดวก รวดเร็ว และเท่าเทียม
โดยจะเริ่มเปิดให้บริการในวันที่ ๑ มิถุนายน ๒๕๖๐ โดยไม่มีค่าธรรมเนียมการใช้บริการตรวจพิสูจน์
จนถึงวันที่ ๓๐ มิถุนายน ๒๕๖๐ ประชาชนสามารถติดต่อขอรับบริการด้วยตนเองได้ที่
สถาบันนิติวิทยาศาสตร์ ชั้น ๙ อาคารรัฐประศาสนภักดี ศูนย์ราชการเฉลิมพระเกียรติฯ กรุงเทพฯ
หรือติดต่อสอบถามเพิ่มเติมได้ที่สายด่วนสถาบันนิติวิทยาศาสตร์ โทร. ๑๑๑๑

ที่มา : http://www.thaigov.go.th/news/contents/details/4030
