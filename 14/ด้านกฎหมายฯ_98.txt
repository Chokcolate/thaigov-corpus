รัฐบาลไทย-ข่าวทำเนียบรัฐบาล-ยธ. จัดประชุม กพยช.ขับเคลื่อนการบริหารงานยุติธรรมของประเทศ

วันพุธที่ 7 มิถุนายน 2560
ยธ. จัดประชุม กพยช.ขับเคลื่อนการบริหารงานยุติธรรมของประเทศ
นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม เข้าร่วมประชุมคณะกรรมการพัฒนาการบริหารงานยุติธรรมแห่งชาติ (กพยช.) ครั้งที่ ๒/๒๕๖๐
เมื่อวันจันทร์ที่ ๕ มิถุนายน ๒๕๖๐ เวลา ๑๓.๓๐ น.
ณ ห้องประชุมคณะรัฐมนตรี ชั้น ๒ อาคารสำนักเลขาธิการคณะรัฐมนตรี ทำเนียบรัฐบาล
นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม
เข้าร่วมประชุมคณะกรรมการพัฒนาการบริหารงานยุติธรรมแห่งชาติ (กพยช.) ครั้งที่ ๒/๒๕๖๐
โดยมีนายวิษณุ เครืองาม รองนายกรัฐมนตรี เป็นประธานการประชุมฯ
ทั้งนี้ ที่ประชุมมีมติรับทราบในเรื่องต่างๆ อาทิ
๑.ความคืบหน้าการดำเนินงานตามข้อเสนอของสภาขับเคลื่อนการปฏิรูปประเทศ
๒.การติดตามการดำเนินการจัดทำกฎหมายและการดำเนินการโดยวิธีการอื่น
เพื่อให้สอดคล้องกับรัฐธรรมนูญฉบับใหม่
๓.ความคืบหน้าในการดำเนินการงบประมาณในลักษณะบูรณาการเชิงยุทธศาสตร์
แผนงานการปฏิรูปกฎหมายและพัฒนากระบวนการยุติธรรม
๔.ความคืบหน้าการดำเนินงานคณะอนุกรรมการ ระหว่างเดือนกุมภาพันธ์ - ปัจจุบัน โดยมีมติใน ๒ เรื่อง ดังนี้
๑) รับทราบและเห็นชอบให้นำกรอบวิจัยด้านการพัฒนากระบวนการยุติธรรม ประจำปีงบประมาณ
พ.ศ.๒๕๖๐-๒๕๖๑ ทั้ง ๖ ด้าน มาใช้เป็นกรอบการพิจารณาจัดสรร งบประมาณประจำปี พ.ศ. ๒๕๖๒
๒) เห็นชอบให้ปรับปรุงองค์ประกอบคณะอนุกรรมการพัฒนาระบบเทคโนโลยีสารสนเทศ
กระบวนการยุติธรรมตามที่ฝ่ายเลขานุการเสนอ
๕.รับทราบกรอบแนวทางป้องกันอาชญากรรม ๖ ด้าน (การพิจารณาตัวชี้วัดตามมติคณะรัฐมนตรี)
๖.รับทราบความคืบหน้าการเชื่อมโยงข้อมูลของหน่วยงานในกระบวนการยุติธรรม พร้อมเห็นควรยกระดับ
ศูนย์ DXC (Data eXchange Center) เป็นศูนย์ข้อมูลยุติธรรมแห่งชาติ
ในการเป็นศูนย์กลางของข้อมูลในกระบวนการยุติธรรม
๗.การจัดตั้งศูนย์อำนวยการติดตามและแก้ไขปัญหาการสอบสวนดำเนินคดีสำคัญ
โดยให้ฝ่ายเลขานุการรับข้อสังเกตไปดำเนินการในส่วนที่เกี่ยวข้องต่อไป
นอกจากนี้ ที่ประชุมได้มีการพิจารณาและมีมติเห็นชอบใน ๓ ประเด็น ได้แก่
๑.เห็นชอบการพิจารณาองค์ประกอบและอำนาจหน้าที่
ของการแต่งตั้งคณะกรรมการพัฒนาการบริหารงานยุติธรรมระดับจังหวัด (กพยจ.)
โดยให้ฝ่ายเลขานุการปรับถ้อยคำในบทเกริ่นนำและปรับองค์ประกอบ
ตามข้อสังเกตของที่ประชุม ก่อนนำเสนอประธานลงนามเพื่อให้คณะรัฐมนตรีพิจารณาให้ความเห็นชอบต่อไป
๒.เห็นชอบกรอบทิศทางการจัดทำแผนแม่บทการบริหารงานยุติธรรมแห่งชาติ ฉบับที่ ๓ (พ.ศ.๒๕๖๒-๒๕๖๕)
โดยให้ฝ่ายเลขานุการนำไปประกอบการยกร่างแผนแม่บทการบริหารงานยุติธรรมแห่งชาติ ฉบับที่ ๓
(พ.ศ.๒๕๖๒-๒๕๖๕)
๓.เห็นชอบการรายงานผลการดำเนินงานของอนุกรรมการปฏิรูปตำรวจ โดยให้ฝ่ายเลขานุการปรับถ้อยคำ
ในรายละเอียดที่เกี่ยวข้องกับภารกิจและธรรมมาภิบาล
ก่อนนำเสนอคณะรัฐมนตรีพิจารณาให้ความเห็นชอบต่อไป

ที่มา : http://www.thaigov.go.th/news/contents/details/4334
