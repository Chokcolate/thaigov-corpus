รัฐบาลไทย-ข่าวทำเนียบรัฐบาล-ตรวจราชการอ่างทอง ประชุม 5 ฝ่าย แก้ปัญหาโรงงานปล่อยกลิ่นเหม็นรบกวน

วันอังคารที่ 13 กุมภาพันธ์ 2561
ตรวจราชการอ่างทอง ประชุม 5 ฝ่าย แก้ปัญหาโรงงานปล่อยกลิ่นเหม็นรบกวน
ตรวจราชการอ่างทอง ประชุม 5 ฝ่าย แก้ปัญหาโรงงานปล่อยกลิ่นเหม็นรบกวน  ณ สำนักงานอุตสาหกรรมจังหวัดอ่างทอง
13 กุมภาพันธ์ 2561/จ.อ่างทอง นางเบญจมาพร เอกฉัตร์ ผู้ตรวจราชการกระทรวงอุตสาหกรรม ตรวจราชการรอบที่ 1 ประจำปีงบประมาณ 2561 โดยมีนายอำนวย สุวรรณรัตน์ อุตสาหกรรมจังหวัดอ่างทอง พร้อมเจ้าหน้าที่เข้าร่วมอย่างพร้อมเพรียง ณ สำนักงานอุตสาหกรรมจังหวัดอ่างทอง
ทั้งนี้ ผู้ตรวจฯ เบญจมาพร ร่วมกับ นายประมวล มุ่งมาตร รองผู้ว่าราชการจังหวัดอ่างทอง เป็นประธานการประชุมคณะกรรมการเบญจภาคีเพื่อตรวจสอบการใช้ถ่านหินและปัญหาเกี่ยวกับกลิ่นจากการประกอบกิจการโรงงาน บริษัท ไทยเรยอน จำกัด (มหาชน) ครั้งที่ 1/2561 ซึ่งเชิญผู้เกี่ยวข้อง 5 ฝ่าย ได้แก่ ทหาร ข้าราชการ โรงงาน ประชาชน สื่อมวลชน เข้ามามีส่วนร่วม ในการหารือ ติดตามผลและแก้ไขปัญหาเรื่องกลิ่น ณ ห้องประชุมวิเศษชัยชาญ ศาลากลางจังหวัดอ่างทอง
โดยที่ประชุมมีมติให้ กรมโรงงานอุตสาหกรรม ตรวจสอบกำกับดูแลและบังคับใช้อำนาจตามกฎหมาย กับโรงงาน บริษัท ไทยเรยอน จำกัด (มหาชน) ตามอำนาจหน้าที่ ร่วมกับสำนักงานอุตสาหกรรมจังหวัดอ่างทอง

ที่มา : http://www.thaigov.go.th/news/contents/details/10063
