รัฐบาลไทย-ข่าวทำเนียบรัฐบาล-รัฐบาลสนับสนุน “การสื่อสารสร้างชาติ”

วันศุกร์ที่ 7 กรกฎาคม 2560
รัฐบาลสนับสนุน “การสื่อสารสร้างชาติ”
การสื่อสารมีความสำคัญอย่างมากในการสร้างความสามัคคีปรองดองของคนในชาติ
ต่อจากนี้ไป ขอเชิญรับฟังไทยคู่ฟ้า ครับ
รัฐบาลส่งเสริมให้เกิดการสื่อสารเพื่อสร้างความเข้าใจในทุกระดับซึ่งจะช่วยให้การแก้ปัญหาต่าง ๆ สำเร็จลุล่วงรวดเร็วขึ้น โดยแบ่งการสื่อสารออกเป็น 3 ระดับ ได้แก่ ระดับเล็ก คือการสื่อสารภายในครอบครัว เพื่อสร้างความเข้าใจระหว่างกัน เช่น การให้คำปรึกษาแนะนำหรือชื่นชมให้กำลังใจบุตรหลานเมื่อทำสิ่งที่ถูกต้อง ระดับกลาง คือการสื่อสารในชุมชน สังคม ควรสร้างกระบวนการเรียนรู้ เพื่อนำความรู้ไปคิดวิเคราะห์ด้วยข้อเท็จจริงและตัดสินใจอย่างมีเหตุผล ไม่ให้ตกเป็นเหยื่อของการหลอกลวง และการสื่อสารในระดับชาติ สื่อมวลชนจะต้องให้ความจริง ส่งเสริมการรับรู้ข้อมูลอย่างรอบด้านและเป็นกลาง และควรเลือกนำเสนอเรื่องที่เป็นประโยชน์สร้างสรรค์ เพื่อสร้างภูมิคุ้มกันที่ดีให้กับสังคม
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/5071
