รัฐบาลไทย-ข่าวทำเนียบรัฐบาล-SME Development Bank เปิด 5 โซนร่วมออกบูธงาน Thailand Industry Expo 2017 ยกระดับติดปีก SMEs โชว์ศักยภาพ เสริมทัพสินเชื่อดอกเบี้ยต่ำ หนุนธุรกิจให้ก้าวไกล

วันอังคารที่ 25 กรกฎาคม 2560
SME Development Bank เปิด 5 โซนร่วมออกบูธงาน Thailand Industry Expo 2017 ยกระดับติดปีก SMEs โชว์ศักยภาพ เสริมทัพสินเชื่อดอกเบี้ยต่ำ หนุนธุรกิจให้ก้าวไกล
ธพว. ร่วมออกบูธงาน Thailand Industry Expo 2017 เพื่อสานต่อนโยบายรัฐบาล และ กระทรวงอุตสาหกรรมในการ “ปฏิรูปอุตสาหกรรม 4.0 สรรค์สร้างโอกาสอนาคตไทย One Transformation, Thousand Opportunities” ช่วยเหลือผู้ประกอบการ SMEs ให้สามารถเข้าถึงแหล่งเงินทุน
นายมงคล ลีลาธรรม กรรมการผู้จัดการ ธนาคารพัฒนาวิสาหกิจขนาดกลางและขนาดย่อมแห่งประเทศไทย (SME Development Bank หรือ ธพว.)  เปิดเผยว่า ธนาคารร่วมออกบูธงาน Thailand Industry Expo 2017 เพื่อสานต่อนโยบายรัฐบาล และ กระทรวงอุตสาหกรรมในการ “ปฏิรูปอุตสาหกรรม 4.0 สรรค์สร้างโอกาสอนาคตไทย One Transformation, Thousand Opportunities” ช่วยเหลือผู้ประกอบการ SMEs ให้สามารถเข้าถึงแหล่งเงินทุน พร้อมพัฒนาศักยภาพเติมเต็มความรู้  โดยแบ่งเป็น 5 โซน ประกอบด้วย 1)โซนบริการปรึกษาแนะนำด้านสินเชื่อ โดยขนทัพสินเชื่อดอกเบี้ยต่ำ โปรโมชั่นพิเศษมาบริการ 2)โซนโครงการ Modern SMEs Design & Story ช่วยผู้ประกอบการ SMEs ในการพัฒนาบรรจุภัณฑ์ให้มีความโดดเด่นและทันสมัย 3)โซนผู้ประกอบการที่ได้รับการสนับสนุนสินเชื่อจากกองทุนพัฒนาเอสเอ็มอีตามแนวประชารัฐ  มาจำหน่ายสินค้า จำนวน 8 ราย ทั้งสินค้าอุปโภค-บริโภค อาทิ ผงผักแปรรูป จ.ราชบุรี ข้าวเกรียบปลาทอด จ.ปัตตานี  เครื่องประดับอัญมณี จ.จันทบุรี เป็นต้น 4)โซนให้ความรู้สำหรับผู้ประกอบการ SMEs  จัดเสวนาภายในบูธในหัวข้อต่าง ๆ เช่น บริการสินเชื่อสำหรับผู้ประกอบการ SMEs แนวทางการพัฒนาผู้ประกอบการให้ก้าวสู่ SMEs ยุค 4.0 และ การเตรียมตัวยื่นขอสินเชื่อ 5)โซนหน่วยงานพันธมิตร ประกอบด้วย บสย. ให้บริการปรึกษาแนะนำการค้ำประกันสินเชื่อ กรมบังคับคดี ปรึกษาการไกล่เกลี่ยหนี้ SMEs และ บริษัท ห้องปฏิบัติการกลาง (ประเทศไทย) จำกัด หรือ เซ็นทรัลแล็บไทย “แล็บประชารัฐ” ร่วมให้คำแนะนำด้านการตรวจมาตรฐานสินค้า
สำหรับในโซนบริการปรึกษาแนะนำด้านสินเชื่อ นั้น ขนทัพสินเชื่อดอกเบี้ยต่ำ พร้อมโปรโมชั่นสุดพิเศษ อาทิ   กองทุนพัฒนาเอสเอ็มอีตามแนวประชารัฐ อัตราดอกเบี้ยต่ำสุด ๆ เพียง 1% ต่อปี ตลอดอายุสัญญา วงเงินกองทุน 20,000 ล้านบาท ระยะเวลาชำระคืน 7 ปี ปลอดชำระเงินต้นใน 3 ปีแรก ไม่ต้องมีหลักประกัน ให้กู้สูงสุด 10 ล้านบาทต่อราย สินเชื่อ SMEs Transformation Loan  อัตราดอกเบี้ยต่ำพิเศษ 3% คงที่ 3 ปีแรก ปีที่ 4-7 อัตราดอกเบี้ย MLR ต่อปี วงเงิน 15,000 ล้านบาท กู้ได้รายละไม่เกิน 15 ล้านบาท ระยะเวลากู้ยืมไม่เกิน 7 ปี ปลอดชำระคืนเงินต้นสูงสุดไม่เกิน 12 เดือน สินเชื่อ SMART SMEs บัญชีเดียว อัตราดอกเบี้ยเพียง 5% , สินเชื่อ Soft Loan เพื่อปรับเปลี่ยนเครื่องจักร อัตราดอกเบี้ยเพียง 4%  และ สินเชื่อแฟคตอริ่งเบิกจ่ายทั่วไทยในวันเดียว อัตราดอกเบี้ยเพียง 3.99% เป็นต้น พร้อมเปิดบริการรับคำขอยื่นกู้ด้วยระบบนวัตกรรมทางการเงินอิเล็คทรอนิกส์ เพียงคลิ๊กกรอกแบบฟอร์มขอสินเชื่อออนไลน์ ที่ https://goo.gl/Zq6pMm ตอบสนองความต้องการผู้ประกอบการ SMEs สู่ยุคดิจิตอลไทยแลนด์ 4.0 ด้วยบริการที่ความสะดวก รวดเร็ว และความปลอดภัย ช่วยผู้ประกอบการให้สามารถเข้าถึงแหล่งเงินทุน ได้ตั้งแต่วันนี้จนถึงวันที่ 30 กรกฎาคม 2560  หรือสามารถติดต่อได้ที่บูธ SME Development Bank ภายในงานเพื่อกรอกข้อมูลขอสินเชื่อผ่านระบบออนไลน์ได้เช่นเดียวกัน
ทั้งนี้ ยังได้จัด INNO TALK เสวนา สร้างธุรกิจด้วยนวัตกรรมเทคโนโลยี  หัวข้อ “หุ่นยนต์หัวใจไทย ก้าวไกลเชิงพาณิชย์ ขับเคลื่อนธุรกิจยุค 4.0” ในวันศุกร์ที่ 28 กรกฎาคม 2560 เวลา 13.30 - 15.30 น. พบกับ คุณเฉลิมพล ปุณโณทก ประธานกรรมการบริหาร บริษัท ซีทีเอเชียโรโบติกส์ จำกัด ผู้พัฒนาหุ่นยนต์เชิงพาณิชย์รายแรกของประเทศไทย หุ่นยนต์ดูแลผู้สูงอายุตัวแรกของโลก หุ่นยนต์เสิร์ฟอาหาร ฯลฯ และ การเสวนาหัวข้อ “พลิกโฉมขนส่งไทย สู่ยุคใหม่ด้วยรถเมล์ไฟฟ้า” ในวันเสาร์ที่ 29 กรกฎาคม 2560 เวลา 13.30 - 15.30 น. พบกับ คุณจาง ควายทอง ประธานกรรมการบริหาร บริษัท ควายทองมอเตอร์ จำกัด ผู้ปลุกปั้นแบรนด์ “ควายทอง” เครื่องจักรการเกษตรเพื่อเกษตรกรไทย ต่อยอดสู่การร่วมทุนพัฒนารถเมล์ไฟฟ้าคันแรก โดยผู้ที่สนใจสามารถเข้าร่วมฟังเสวนาได้ในวันเวลาดังกล่าว โดยไม่ต้องลงทะเบียนสำรองที่นั่งล่วงหน้า และ ฟรีไม่มีค่าใช้จ่ายใด ๆ  ทั้งสิ้น
พบกันที่บูธ SME Development Bank ในงาน Thailand Industry Expo 2017  ระหว่างวันที่ 25 - 30 กรกฎาคม 2560 ตั้งแต่เวลา 10.00 – 21.00 น.  ณ อาคารชาเลนเจอร์ 2-3 อิมแพ็ค เมืองทองธานี  บูธหมายเลข AA 05 ผู้ประกอบการที่ยื่นกู้สินเชื่อภายในงาน เอกสารครบ รับทันทีของสมนาคุณพิเศษ สามารถสอบถามข้อมูลเพิ่มเติมได้ที่ Call Center 1357 หรือติดตามกิจกรรมดีๆ ฟรี!  ไม่มีค่าใช้จ่าย ผ่านช่องทาง facebook.com/SMEDevelopmentBank
ข้อมูลเพิ่มเติมติดต่อ : นางอุบลรัตน์ ค่าแพง  ผู้อำนวยการฝ่ายสื่อสารองค์กรและกิจกรรมเพื่อสังคม โทร. 085-980-7861, 0-265-4574-5

ที่มา : http://www.thaigov.go.th/news/contents/details/5454
