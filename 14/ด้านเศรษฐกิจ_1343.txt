รัฐบาลไทย-ข่าวทำเนียบรัฐบาล-กรมทางหลวง เปิดการจราจรทางหลวงหมายเลข 11 สายพิษณุโลก – เด่นชัย แล้ว หลังดินสไลด์ทับผิวจราจร

วันจันทร์ที่ 25 กันยายน 2560
กรมทางหลวง เปิดการจราจรทางหลวงหมายเลข 11 สายพิษณุโลก – เด่นชัย แล้ว หลังดินสไลด์ทับผิวจราจร
นายธานินทร์ สมบูรณ์ อธิบดีกรมทางหลวงเปิดเผยถึงความคืบหน้ากรณีเหตุดินสไลด์ทับทางจราจร ทางหลวงหมายเลข 11 พิษณุโลก -เด่นชัย  ระหว่าง กม. 285+600 - กม.285+900  (ก่อน ขึ้นเขาขาด ฝั่งขาเข้า)
ว่าปัจจุบันกรมทางหลวงโดยแขวงทางหลวงอุตรดิตถ์ที่ 1 ได้ดำเนินการแก้ไข จนสามารถใช้เส้นทางดังกล่าวโดยปกติแล้ว และเข้าดำเนินการล้างผิวจราจร เพื่อเตรียมเปิดการจราจรในฝั่งขาล่อง (อุตรดิตถ์ – พิษณุโลก) แต่อย่างไรก็ตามเนื่องขณะนี้ยังเกิดฝนตกหนักในหลายพื้นที่  ยังได้สั่งการให้ผู้อำนวยการแขวงทางหลวงทั่วประเทศเฝ้าติดตามสถานการณ์และเฝ้าระวังอยู่ตลอดเวลา
อธิบดีกรมทางหลวงยังกล่าวถึงสถานการณ์ภาพรวมของทางหลวงที่ถูกน้ำท่วมต่อไปอีกว่าขณะนี้ (24 กันยายน2560) ทุกเส้นทางยังสามารถผ่านได้  ทั้งนี้ประชาชนที่ต้องการสอบถามสภาพเส้นทางการจราจรบนทางหลวงในเขตพื้นที่ประสบอุทกภัย ต้องการความช่วยเหลือ หรือ พบเหตุบนทางหลวง เช่น ต้นไม้ล้ม ทางขาด สามารถแจ้งได้ที่สายด่วนกรมทางหลวง 1586 ทุกวันฟรีตลอด 24 ชั่วโมง

ที่มา : http://www.thaigov.go.th/news/contents/details/6927
