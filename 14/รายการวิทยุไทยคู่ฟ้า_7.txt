รัฐบาลไทย-ข่าวทำเนียบรัฐบาล-รัฐบาลวางแนวทางแก้ปัญหาหนี้นอกระบบอย่างครบวงจร

วันศุกร์ที่ 17 มีนาคม 2560
รัฐบาลวางแนวทางแก้ปัญหาหนี้นอกระบบอย่างครบวงจร
รัฐบาลเดินหน้าแก้ไขปัญหาหนี้นอกระบบอย่างครบวงจรทั้งกับเจ้าหนี้และลูกหนี้ โดยไม่ให้เจ้าหนี้คิดอัตราดอกเบี้ยเกินร้อยละ 15 ตาม พ.ร.บ.ห้ามเรียกดอกเบี้ยเกินอัตรา ปี 2560
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเดินหน้าแก้ไขปัญหาหนี้นอกระบบอย่างครบวงจรทั้งกับเจ้าหนี้และลูกหนี้ โดยไม่ให้เจ้าหนี้คิดอัตราดอกเบี้ยเกินร้อยละ 15 ตาม พ.ร.บ.ห้ามเรียกดอกเบี้ยเกินอัตรา ปี 2560 และดึงดูดให้เจ้าหนี้ปรับสถานะเป็นธุรกิจสินเชื่อรายย่อยระดับจังหวัดที่ถูกกฎหมาย หรือ พิโคไฟแนนซ์ นอกจากนี้ ยังให้จัดตั้งหน่วยแก้ไขหนี้นอกระบบใน ธ.ออมสิน และธ.ก.ส. เพื่อให้คำปรึกษาและออกผลิตภัณฑ์เงื่อนไขผ่อนปรนช่วยแบ่งเบาภาระหนี้สินแก่ประชาชน รวมทั้งให้มีการไกล่เกลี่ยประนอมหนี้ภายใต้การดูแลของสำนักงานบังคับคดีและสำนักงานอัยการในแต่ละพื้นที่ ตลอดจนจัดฝึกอบรมทักษะฝีมือสร้างอาชีพแก่ลูกหนี้ ให้ความรู้ด้านการเงินและการออม และสร้างเครือข่ายกองทุนการเงินชุมชน เพื่อให้ช่วยกันแก้ไขปัญหาหนี้นอกระบบให้หมดไปจากสังคมไทย
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/2467
