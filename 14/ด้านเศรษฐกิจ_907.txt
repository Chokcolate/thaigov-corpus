รัฐบาลไทย-ข่าวทำเนียบรัฐบาล-สแกน QR Code ชำระเงิน

วันจันทร์ที่ 24 กรกฎาคม 2560
สแกน QR Code ชำระเงิน
ผู้อำนวยการธนาคารออมสิน จัดงานเปิดตัวบริการ Mobile Banking “MyMo” ในรูปแบบล่าสุด MyMo Pay ซื้อสบาย สะดวกทุกการรับจ่าย ด้วยการ Scan QR Code จ่ายเงินซื้อสินค้าและบริการ เงินที่จ่ายตรงเข้าบัญชีเงินฝากของร้านค้า
เมื่อวันที่ 22 กรกฎาคม 2560 ณ ตลาดน้ำอัมพวา จ.สมุทรสงคราม นายชาติชาย พยุหนาวีชัย ผู้อำนวยการธนาคารออมสิน จัดงานเปิดตัวบริการ Mobile Banking “MyMo” ในรูปแบบล่าสุด MyMo Pay ซื้อสบาย สะดวกทุกการรับจ่าย ด้วยการ Scan QR Code จ่ายเงินซื้อสินค้าและบริการ เงินที่จ่ายตรงเข้าบัญชีเงินฝากของร้านค้า ตรวจสอบยอดเงินโอนจากผู้จ่ายและร้านค้าผู้รับโอนได้ทันที ซึ่งเป็นบริการการชำระเงินแบบอิเล็กทรอนิกส์รูปแบบใหม่ที่ทันสมัย ตามแนวความคิดธนาคารแห่งประเทศไทย และนโยบายรัฐบาล ในการลดการใช้เงินสด เพื่อนำประเทศไทยเข้าสู่สังคมไร้เงินสด หรือ Cashless society
ทั้งนี้ ธนาคารออมสินได้จัดงานขึ้น ภายใต้แนวคิดของบริการนี้คือ “Simple Life with every day joy and happiness by MyMo Pay : ชีวิตคุณจะง่ายขึ้น แค่มาร่วมเติมเต็มความสุข และสนุกไปกับการใช้ชีวิตในทุกๆ วัน” ซึ่งผู้ใช้บริการนี้จะสะดวกสบาย และที่สำคัญคือปลอดภัย เพราะบริการนี้ได้รับใบประกาศนียบัตรรับรองมาตรฐาน ISO/IEC27001:2013 ด้านระบบบริหารจัดการความมั่นคงปลอดภัยสารสนเทศ ทำให้ลูกค้าของทางธนาคารออมสินเกิดความเชื่อมั่นในความปลอดภัยจากการใช้บริการได้แน่นอน

ที่มา : http://www.thaigov.go.th/news/contents/details/5428
