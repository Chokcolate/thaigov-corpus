รัฐบาลไทย-ข่าวทำเนียบรัฐบาล-กรมบังคับคดีร่วมกับธนาคารเพื่อการเกษตรและสหกรณ์การเกษตร ลงนามบันทึกความเข้าใจว่าด้วยการเชื่อมโยงข้อมูลบุคคลล้มละลาย

วันอังคารที่ 23 พฤษภาคม 2560
กรมบังคับคดีร่วมกับธนาคารเพื่อการเกษตรและสหกรณ์การเกษตร ลงนามบันทึกความเข้าใจว่าด้วยการเชื่อมโยงข้อมูลบุคคลล้มละลาย
นางสาวรื่นวดี สุวรรณมงคล อธิบดีกรมบังคับคดี และนายอภิรมย์ สุขประเสริฐ ผู้จัดการธนาคารเพื่อการเกษตรและสหกรณ์การเกษตร ร่วมลงนามบันทึกความเข้าใจว่าด้วยการเชื่อมโยงบุคคลล้มละลาย
เมื่อวันอังคารที่ ๒๓ พฤษภาคม ๒๕๖๐ เวลา ๑๐.๐๐ น.
ณ ห้องประชุมคชสาร ๒ ชั้น ๓ อาคารกรมบังคับคดี
นางสาวรื่นวดี สุวรรณมงคล อธิบดีกรมบังคับคดี
และนายอภิรมย์ สุขประเสริฐ ผู้จัดการธนาคารเพื่อการเกษตรและสหกรณ์การเกษตร
ร่วมลงนามบันทึกความเข้าใจว่าด้วยการเชื่อมโยงบุคคลล้มละลาย
ระหว่างกรมบังคับคดีกับธนาคารเพื่อการเกษตรและสหกรณ์การเกษตร
เพื่อเชื่อมโยงข้อมูลสาธารณะเกี่ยวกับบุคคลล้มละลายผ่านระบบเทคโนโลยีสารสนเทศ
และมีจุดมุ่งหมายร่วมกันในการพัฒนาระบบการดำเนินงานในการเชื่อมโยงข้อมูลสาธารณะ
เกี่ยวกับบุคคลล้มละลายผ่านระบบเทคโนโลยีสารสนเทศ
เนื่องจากกรมบังคับคดีเป็นหน่วยงานเดียวที่มีข้อมูลบุคคลล้มละลาย
และสามารถสนับสนุนข้อมูลดังกล่าวให้กับหน่วยงานอื่น
อันเป็นการบูรณาการความร่วมมือระหว่างหน่วยงานในการปฏิบัติงานให้มีประสิทธิภาพมากยิ่งขึ้น

ที่มา : http://www.thaigov.go.th/news/contents/details/3947
