รัฐบาลไทย-ข่าวทำเนียบรัฐบาล-รมว.ดิจิทัลฯ เป็นประธานเปิดการอบรมหลักสูตร “นักบริหารรัฐบาลอิเล็กทรอนิกส์ รุ่นที่ 7”

วันศุกร์ที่ 24 มีนาคม 2560
รมว.ดิจิทัลฯ เป็นประธานเปิดการอบรมหลักสูตร “นักบริหารรัฐบาลอิเล็กทรอนิกส์ รุ่นที่ 7”
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานเปิดการอบรมหลักสูตร “นักบริหารรัฐบาลอิเล็กทรอนิกส์ รุ่นที่ 7” โดยสำนักงานรัฐบาลอิเล็กทรอนิกส์ (องค์การมหาชน) หรือ สรอ./EGA หน่วยงานในสังกัดกระทรวงดิจิทัลฯ จัดขึ้นเพื่อพัฒนาศักยภาพของผู้บริหารหน่วยงานภาครัฐให้มีความพร้อมทั้งความรู้ และความสามารถที่ทันต่อการเปลี่ยนแปลงอย่างต่อเนื่องในยุคเปลี่ยนผ่านประเทศเข้าสู่ระบบเศรษฐกิจดิจิทัล นับเป็นก้าวที่มีความสำคัญต่อผู้บริหารหน่วยงานภาครัฐ ซึ่งจะต้องเตรียมความพร้อมในการบริหารงานโดยการนำเทคโนโลยีดิจิทัลมาใช้ในการวางแผนและกำหนดนโยบายการขับเคลื่อนองค์กรต่อไป นอกจากนี้ การอบรมหลักสูตรฯ ดังกล่าว จะส่งผลให้เกิดการต่อยอดและนำความรู้ที่ได้มาปรับในการทำงานอย่างแท้จริง รวมถึงความรู้ที่จะได้รับจากการแลกเปลี่ยนประสบการณ์ระหว่างผู้เข้ารับการอบรม และกรณีศึกษาจากวิทยากรผู้เชี่ยวชาญทั้งในประเทศและต่างประเทศ ณ ห้อง Executive โรงแรมปทุมวัน ปริ๊นเซส กรุงเทพฯ เมื่อวันที่ 23 มีนาคม 2560
************************

ที่มา : http://www.thaigov.go.th/news/contents/details/2637
