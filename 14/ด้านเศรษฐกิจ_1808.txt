รัฐบาลไทย-ข่าวทำเนียบรัฐบาล-บสย. - เอไอเอส เปิดตัวโครงการ “ผนึกกำลังหนุน SMEs ไทย ก้าวไปสู่ Thailand 4.0”

วันศุกร์ที่ 8 ธันวาคม 2560
บสย. - เอไอเอส เปิดตัวโครงการ “ผนึกกำลังหนุน SMEs ไทย ก้าวไปสู่ Thailand 4.0”
บสย. ร่วมมือกับเอไอเอส เปิดตัวโครงการความร่วมมือ “ผนึกกำลังหนุน SMEs ไทย ก้าวไปสู่ Thailand 4.0” ส่งตรงข้อมูลการเข้าถึงแหล่งเงินทุน และการค้ำประกันสินเชื่อ ถึงมือลูกค้า SME ในเครือข่าย AIS กว่า 90,000 นิติบุคคล 400,000 หมายเลข
บรรษัทประกันสินเชื่ออุตสาหกรรมขนาดย่อม (บสย.) ผนึกความร่วมมือกับ บริษัท แอดวานซ์ อินโฟร์ เซอร์วิส จำกัด (มหาชน) โอเปอเรเตอร์ชั้นนำและเป็นผู้นำเครือข่ายเทคโนโลยีดิจิทัลของไทย เปิดตัวโครงการความร่วมมือ “ผนึกกำลังหนุน SMEs ไทย ก้าวไปสู่ Thailand 4.0” ส่งตรงข้อมูลการเข้าถึงแหล่งเงินทุน และการค้ำประกันสินเชื่อ ถึงมือลูกค้า SME ในเครือข่าย AIS กว่า 90,000 นิติบุคคล 400,000 หมายเลข พร้อมให้สิทธิพิเศษ เพื่อผู้ประกอบการ SMEs เริ่มแล้ววันนี้
นายนิธิศ มนุญพร กรรมการและผู้จัดการทั่วไป บรรษัทประกันสินเชื่ออุตสาหกรรมขนาดย่อม (บสย.) พร้อมด้วย นายวีรชัย พัชโรภาสวงศ์ ผู้ช่วยกรรมการผู้อำนวยการอาวุโส ส่วนงานการตลาดและงานขาย กลุ่มลูกค้าองค์กร บริษัท แอดวานซ์ อินโฟร์ เซอร์วิส จำกัด (มหาชน) ร่วมกันแถลงข่าวความร่วมมือครั้งสำคัญ เพื่อร่วมกันเปิดช่องทางการสื่อสารข้อมูลข่าวสารด้านการเงินที่เป็นประโยชน์ต่อผู้ประกอบการ SMEs ที่ใช้บริการเครือข่าย  AIS  จำนวนกว่า 400,000 หมายเลข
นายนิธิศ มนุญพร กล่าวว่า  โครงการความร่วมมือ “ผนึกกำลังหนุน SMEs ไทย ก้าวไปสู่ Thailand 4.0” เป็นโครงการสร้างการรับรู้ และเผยแพร่ข้อมูลข่าวสารด้านการเงินที่เป็นประโยชน์แก่ SMEs จาก บสย. ผ่านเครือข่าย  AIS ที่เป็นผู้ให้บริการมือถือรายใหญ่ อาทิ มาตรการความช่วยเหลือของหน่วยงานภาครัฐ, โครงการพัฒนาผู้ประกอบการ SMEs ของรัฐบาล และ โครงการค้ำประกันสินเชื่อ ตลอดจนแคมเปญผลิตภัณฑ์ทางการเงินธนาคารที่เข้าร่วมโครงการค้ำประกันสินเชื่อ บสย. โดยเฉพาะโครงการค้ำประกันสินเชื่อ SMEs ทวีทุน (PGS 6) ปรับปรุงใหม่ ซึ่งเป็นโครงการที่ได้รับการสนับสนุนจากภาครัฐร่วมกับ 18 ธนาคารพันธมิตรที่เข้าร่วมโครงการ ซึ่งขณะนี้ยังมีวงเงินค้ำประกันรองรับอีกกว่า 50,000 ล้านบาท ที่สามารถช่วยให้ผู้ประกอบการSMEs เข้าถึงสินเชื่อได้ง่ายยิ่งขึ้น และมีต้นทุนที่ลดลง โดยรัฐบาลและธนาคารที่เข้าร่วมโครงการรับภาระค่าธรรมเนียมค้ำประกัน 4 ปี ทำให้ผู้ขอสินเชื่อที่เข้าร่วมโครงการนี้ ไม่ต้องจ่ายค่าธรรมเนียมค้ำประกันปีละ 1.75% ใน  4 ปีแรก ซึ่งช่วย SMEs ลดค่าใช้จ่ายไปถึง 7%
นอกจากนี้ บสย. ยังมีโครงการค้ำประกันสินเชื่อไมโคร สำหรับผู้ประกอบการ SMEs รายย่อย ซึ่งเป็นโครงการที่ได้รับการตอบรับดีเยี่ยม โดยในช่วง 11 เดือนของการดำเนินการค้ำประกันรวมทุกโครงการของ บสย. ได้ช่วยผู้ประกอบการเข้าถึงสินเชื่อแล้วมากกว่า 100,000 ราย บสย. มั่นใจว่าโครงการความร่วมมือครั้งนี้จะเป็นก้าวสำคัญระหว่าง บสย. และ  AIS ในการเผยแพร่ข้อมูลต่าง ๆ ที่เป็นประโยชน์ต่อ SMEs ทั้งด้านการเข้าถึงแหล่งเงินทุน, การพัฒนาผู้ประกอบการ และโครงการค้ำประกันสินเชื่อ โดยเฉพาะอย่างยิ่งกลุ่มผู้ประกอบการรายเล็ก ที่กำลังต้องการเงินทุนขยายกิจการ แต่ขาดหลักทรัพย์ค้ำประกัน
นายวีรชัย พัชโรภาสวงศ์ กล่าวว่า AIS พร้อมสนับสนุนคนทำธุรกิจทั้งที่จดทะเบียนเป็นนิติบุคคลและบุคคลธรรมดาอย่างเต็มที่ ซึ่งได้เตรียมแคมเปญพิเศษไว้ให้สำหรับลูกค้า บสย. ดังนี้
1.รับข้อมูลข่าวสารรวมถึงเทคนิคต่าง ๆ เกี่ยวกับการประกอบธุรกิจสำหรับ SMEs จาก AIS และหน่วยงานพันธมิตร  อาทิ บสย.
2.โปรโมชั่นสุดพิเศษสำหรับลูกค้านิติบุคคลของ บสย. ที่เปิดเบอร์ใหม่หรือย้ายค่าย มาใช้แพ็กเกจ SMEs ของ AIS ได้รับสิทธิ์ ใช้งาน Smart Messaging ฟรีเดือนละ 300 ข้อความ นานถึง 3 เดือน
ทั้งนี้ สำหรับคนทำธุรกิจ ที่ยังไม่ได้จดทะเบียนเป็นนิติบุคคล  ทาง AIS ยังเปิดแพ็กเกจ SME Talk , SME Net รวมถึงแพ็กเกจของเอไอเอสไฟเบอร์ อาทิ แพ็กเกจ PowerBOOST ให้ใช้งานได้ เพื่อทุกท่านจะได้สัมผัสแพ็กเกจและบริการจาก SMEs อย่างเต็มที่ ข้อมูลเพิ่มเติมโทร 1149 หรือ http://business.ais.co.th/th/smartpackage
บรรษัทประกันสินเชื่ออุตสาหกรรมขนาดย่อม        ศูนย์ลูกค้าสัมพันธ์ 0-2890-9999
ชนิญญา สันสมภาค  081-860-7477  chaninya@tcg.or.th     www.tcg.or.th
ศรัญยู ตันติเสรี          091-771-2885 saranyu@tcg.or.th       www.facebook.com/tcg.or.th
วิขุดา ก้องกีรติ           089-605-9870  wichuda@tcg.or.th

ที่มา : http://www.thaigov.go.th/news/contents/details/8639
