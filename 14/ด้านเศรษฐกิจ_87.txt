รัฐบาลไทย-ข่าวทำเนียบรัฐบาล-“ อุตตม”ปาฐกถาพิเศษ“ประชารัฐกับการขับเคลื่อนประเทศไทยเป็น Thailand 4.0” ย้ำความเป็นหุ้นส่วนแนวประชารัฐ

วันพุธที่ 29 มีนาคม 2560
“ อุตตม”ปาฐกถาพิเศษ“ประชารัฐกับการขับเคลื่อนประเทศไทยเป็น Thailand 4.0” ย้ำความเป็นหุ้นส่วนแนวประชารัฐ
วันนี้ (29 มีนาคม 2560) นายอุตตม  สาวนายน รัฐมนตรีว่าการกระทรวงอุตสาหกรรม กล่าวปาฐกถาพิเศษในการประชุมวิชาการเพื่อนำเสนอผลการศึกษางานวิชาการของนักศึกษาหลักสูตรการเมืองการปกครองในระบอบประชาธิปไตยสำหรับนักบริหารระดับสูง รุ่นที่ 20 สถาบันพระปกเกล้า
วันนี้ (29 มีนาคม 2560) นายอุตตม  สาวนายน รัฐมนตรีว่าการกระทรวงอุตสาหกรรม กล่าวปาฐกถาพิเศษในการประชุมวิชาการเพื่อนำเสนอผลการศึกษางานวิชาการของนักศึกษาหลักสูตรการเมืองการปกครองในระบอบประชาธิปไตยสำหรับนักบริหารระดับสูง รุ่นที่ 20 (ปปร.20) สถาบันพระปกเกล้า ณ ห้องกมลทิพย์ โรงแรมเดอะสุโกศล ในหัวข้อ “ประชารัฐกับการขับเคลื่อนประเทศไทยเป็น Thailand 4.0” โดยย้ำว่า “ เป้าหมายของThailand 4.0 ต้องการปรับเปลี่ยนวิกฤติเศรษฐกิจให้ไทยมีโครงสร้างเศรษฐกิจที่มีความสมดุลมากขึ้น และสร้างความเข้มแข็งแกร่งจากภายใน (Local Economy) เพื่อเชื่อมโยงกับเวทีโลก โดยผ่านเวทีภูมิภาคเป็นหลัก
รัฐมนตรีว่าการกระทรวงอุตสาหกรรม กล่าวต่อว่า “รัฐบาลได้เน้นย้ำให้ทุกโครงการของ Thailand 4.0 ยืดโยงกับการพัฒนาในพื้นที่และส่งเสริมให้มีส่วนร่วมในทุกโครงการ โดยการนำพาประเทศไทยตามแนวทางยุทธศาสตร์ชาติ 20 ปี ต้องการความร่วมมือจากทุกภาคส่วนในการแก้ไขปัญหา การสร้างโอกาสของความเท่าเทียม เพื่อเพิ่มศักยภาพตาม Road Map ของ Thailand 4.0 คือ 1. การพัฒนาคน พัฒนาบุคลากรของประเทศ 2. การพัฒนาวิสาหกิจ ให้ก้าวทันเวทีโลก 3. เทคโนโลยีและอุตสาหกรรมเป้าหมายว่าด้วยการสร้างเทคโนโลยีใหม่ เพื่อเพิ่มศักยภาพและสามารถแข่งขันในตลาดโลก และ 4.โครงสร้างพื้นฐาน ทั้งในเชิงกายภาพ และเชิงพื้นที่

ที่มา : http://www.thaigov.go.th/news/contents/details/2728
