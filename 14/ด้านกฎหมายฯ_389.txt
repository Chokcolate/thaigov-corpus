รัฐบาลไทย-ข่าวทำเนียบรัฐบาล-รองปลัดกระทรวงยุติธรรม รับหนังสือจากทนายความของนายพานทองแท้ ชินวัตร กรณีขอให้ตรวจสอบการสอบสวนคดีฟอกเงินกรุงไทย

วันพฤหัสบดีที่ 25 มกราคม 2561
รองปลัดกระทรวงยุติธรรม รับหนังสือจากทนายความของนายพานทองแท้ ชินวัตร กรณีขอให้ตรวจสอบการสอบสวนคดีฟอกเงินกรุงไทย
นายธวัชชัย ไทยเขียว รองปลัดกระทรวงยุติธรรม รับหนังสือขอความเป็นธรรม จากนายชุมสาย ศรียาภัย ทนายความผู้ได้รับมอบอำนาจจากนายพานทองแท้ ชินวัตร
ในวันพฤหัสบดีที่ ๒๕ มกราคม ๒๕๖๑ เวลา ๑๐.๐๐ น. ณ บริเวณหน้าศูนย์บริการร่วมกระทรวงยุติธรรม
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ นายธวัชชัย ไทยเขียว รองปลัดกระทรวงยุติธรรม
รับหนังสือขอความเป็นธรรม จากนายชุมสาย ศรียาภัย ทนายความผู้ได้รับมอบอำนาจจากนายพานทองแท้ ชินวัตร
กรณีขอให้ พล.อ.อ.ประจิน จั่นตอง รองนายกรัฐมนตรีและรัฐมนตรีว่าการกระทรวงยุติธรรม ในฐานะผู้รักษาการ
ตาม พรบ.การสอบสวนคดีพิเศษฯ กำกับสั่งการให้กรมสอบสวนคดีพิเศษและคณะพนักงานสอบสวนคดีพิเศษ
ปฏิบัติหน้าที่อย่างเป็นธรรม ไม่มีการแทรกแซงจากบุคคลอื่น และขอให้พนักงานสอบสวนคดีพิเศษได้พิจารณา
สอบพยานทุกปากของนายพานทองแท้ ชินวัตร ในคดีฟอกเงินและสมคบกันฟอกเงิน
รองปลัดกระทรวงยุติธรรม กล่าวว่า เนื่องจากรัฐมนตรีว่าการกระทรวงยุติธรรมติดภารกิจ จึงมอบหมาย
ให้เป็นผู้มารับหนังสือแทน ทั้งนี้ จะได้ดำเนินการรวบรวมข้อมูลการร้องทุกข์ขอความเป็นธรรมในครั้งนี้
รายงานต่อรัฐมนตรีว่าการกระทรวงยุติธรรมเพื่อมีข้อสั่งการต่อไป

ที่มา : http://www.thaigov.go.th/news/contents/details/9618
