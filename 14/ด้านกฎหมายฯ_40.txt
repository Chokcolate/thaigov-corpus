รัฐบาลไทย-ข่าวทำเนียบรัฐบาล-ยธ.หารือเตรียมความพร้อมในการเข้าร่วมประชุม ASLOM ครั้งที่ ๑๗

วันจันทร์ที่ 24 เมษายน 2560
ยธ.หารือเตรียมความพร้อมในการเข้าร่วมประชุม ASLOM ครั้งที่ ๑๗
นายชาญเชาวน์ ไชยานุกิจ ปลัดกระทรวงยุติธรรม เป็นประธานการประชุมเตรียมการท่าทีไทยสำหรับการประชุมเจ้าหน้าที่อาวุโสอาเซียนด้านกฎหมาย ครั้งที่ ๑๗ (The ๑๗th ASEAN Senior Low Officials Meeting : ASLOM)
เมื่อวันศุกร์ที่ ๒๑ เมษายน ๒๕๖๐ เวลา ๑๓.๓๐ น.
ณ ห้องประชุมกระทรวงยุติธรรม ๑ ชั้น ๙ อาคาราชบุรีดิเรกฤทธิ์ ศูนย์ราชการเฉลิมพระเกียรติฯ
นายชาญเชาวน์ ไชยานุกิจ ปลัดกระทรวงยุติธรรม
เป็นประธานการประชุมเตรียมการท่าทีไทยสำหรับการประชุมเจ้าหน้าที่อาวุโสอาเซียนด้านกฎหมาย ครั้งที่ ๑๗
(The ๑๗th ASEAN Senior Low Officials Meeting : ASLOM)
เพื่อติดตามความคืบหน้าการดำเนินการตามผลการประชุม ASLOM ครั้งที่ ๑๖
ตลอดจนเตรียมความพร้อมกำหนดท่าทีของคณะผู้แทนไทยในการเข้าร่วมประชุม ASLOM ครั้งที่ ๑๗
ในประเด็นต่างๆ อาทิ การพัฒนาสนธิสัญญาว่าด้วยความร่วมมือระหว่างประเทศในเรื่องทางอาญา
การพัฒนาสนธิสัญญาระดับภูมิภาค/อนุภูมิภาคว่าด้วยความร่วมมือในเรื่องความยุติธรรมทางอาญา :
สนธิสัญญาว่าด้วยการส่งผู้ร้ายข้ามแดน และการพัฒนากฎหมายต้นแบบเรื่องความมั่นคงปลอดภัยทางทะเล
ตลอดจนติดตามพัฒนาการในการพิจารณาต้นแบบในการสร้างความสอดคล้องในเรื่องกฎหมายการค้าของอาเซียน
ทั้งนี้ ประเทศไทยเตรียมนำเสนอข้อเสนอการจัดประชุมระหว่างประเทศ
The Inaugural UNCITRAL-ASEAN Conference
โดยมีกระทรวงยุติธรรม เป็นเจ้าภาพร่วมกับ UNCITRAL-RCAP ศูนย์เอเชียแปซิฟิก
สำนักเลขาธิการอาเซียน และกระทรวงการต่างประเทศ รวมถึงการจัดการประชุม
International Conference on Enforcement of Civil judgment:
Sharing Experiences towards Best Practices
ภายใต้กรอบ AGLOP เพื่อแลกเปลี่ยนประสบการณ์ในการพัฒนาการบริการในตัวชี้วัดที่ ๙
ด้านการบังคับให้เป็นไปตามข้อตกลง ตามรายงานการจัดอันดับความยาก – ง่าย ในการประกอบธุรกิจ
ของธนาคารโลก โดยมีกรมบังคับคดีกระทรวงยุติธรรม เป็นหน่วยงานรับผิดชอบหลัก
สำหรับการประชุมเตรียมการท่าทีไทยสำหรับการประชุมเจ้าหน้าที่อาวุโสอาเซียนด้านกฎหมาย ครั้งที่ ๑๗
จะจัดขึ้นในระหว่างวันที่ ๑๔ – ๑๗ พฤษภาคม ๒๕๖๐ ณ เมืองปุตราจายา สหพันธรัฐมาเลเซีย

ที่มา : http://www.thaigov.go.th/news/contents/details/3253
