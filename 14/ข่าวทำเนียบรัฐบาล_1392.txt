รัฐบาลไทย-ข่าวทำเนียบรัฐบาล-นายกรัฐมนตรีสั่งการหน่วยงานที่เกี่ยวข้องเพิ่มมาตรการป้องกันการใช้สารพาราควอต เน้นย้ำให้เกิดความปลอดภัยต่อชีวิต ไม่ให้เกษตรกรใช้สารเคมีมากเกินไป

วันอังคารที่ 30 มกราคม 2561
นายกรัฐมนตรีสั่งการหน่วยงานที่เกี่ยวข้องเพิ่มมาตรการป้องกันการใช้สารพาราควอต เน้นย้ำให้เกิดความปลอดภัยต่อชีวิต ไม่ให้เกษตรกรใช้สารเคมีมากเกินไป
นายกรัฐมนตรีสั่งการหน่วยงานที่เกี่ยวข้องเพิ่มมาตรการป้องกันการใช้สารพาราควอต เน้นย้ำให้เกิดความปลอดภัยต่อชีวิต ไม่ให้เกษตรกรใช้สารเคมีมากเกินไป
วันนี้ (30 มกราคม 2560) เวลา 13.50 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีถึงกรณีที่ประชุมคณะกรรมการขับเคลื่อนปัญหาการใช้สารเคมีป้องกันกำจัดศัตรูพืชที่มีความเสี่ยงสูง ครั้งที่ 4/2560 มีมติให้ยกเลิกการใช้สารเคมีพาราควอต ซึ่งถูกกำหนดเป็นวัตถุอันตราย และระหว่างนี้จะไม่อนุญาตให้มีการขึ้นทะเบียนเพิ่ม ไม่ต่ออายุทะเบียนว่า ได้สั่งการให้กระทรวงเกษตรและสกรณ์ กระทรวงพาณิชย์ และหน่วยงานที่เกี่ยวข้องไปศึกษาหารือถึงผลกระทบเกี่ยวกับการใช้สารดังกล่าวแล้ว ทั้งนี้ ต้องรับฟังเสียงจากภาคเกษตรกรด้วย เพราะเกษตรกรยังมีปัญหาเรื่องการกำจัดวัชพืช ซึ่งยังมีความจำเป็นต้องใช้สารดังกล่าวในการกำจัดวัชพืชอยู่ โดยได้มอบหมายให้หน่วยงานที่เกี่ยวข้องไปศึกษาว่าจะทำอย่างไรให้เกิดความปลอดภัย ไม่ให้เกษตรกรใช้สารเคมีมากเกินไป พร้อมกับสั่งการให้เร่งสร้างความเข้าใจต่อเกษตรกร และเพิ่มมาตรการการป้องกันการใช้สารพาราควอต รวมถึงหาวิธีการถ้าไม่มีการนำเข้าสารดังกล่าว จะลดการใช้สารอย่างไร
-------------------------------------

ที่มา : http://www.thaigov.go.th/news/contents/details/9712
