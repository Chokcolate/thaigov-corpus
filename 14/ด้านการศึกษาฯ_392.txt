รัฐบาลไทย-ข่าวทำเนียบรัฐบาล-รมว.ดิจิทัลฯ ปาฐกถาพิเศษในงานสัมมนา “ACMA Business Forum 2017”

วันพุธที่ 27 กันยายน 2560
รมว.ดิจิทัลฯ ปาฐกถาพิเศษในงานสัมมนา “ACMA Business Forum 2017”
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ร่วมปาฐกถาพิเศษ ในงานสัมมนาวิชาการ “ACMA Business Forum 2017” หัวข้อ “Reinventing Business, Reshaping Thailand” โดยสมาคมนักศึกษาสถาบันวิทยาการตลาดทุนจัดขึ้น เพื่อเป็นการเตรียมความพร้อมรับมือกับการเปลี่ยนแปลงของเทคโนโลยีอย่างรวดเร็ว และปัญหาที่อาจจะเกิดขึ้นในอนาคต ซึ่งสอดคล้องตามวัตถุประสงค์ของการก่อตั้งสมาคมนักศึกษาสถาบันวิทยาการตลาดทุน เพื่อเผยแพร่ความรู้ และให้คำแนะนำปรึกษาในเรื่องที่เกี่ยวกับตลาดทุนแก่หน่วยงานต่างๆ รวมทั้งสาธารณชน ตลอดจนส่งเสริมและสนับสนุนการจัดกิจกรรมด้านพัฒนาความรู้ของสมาคมฯ ทั้งนี้ การจัดสัมมนาดังกล่าวได้รับเกียรติจาก ดร.สมคิด จาตุศรีพิทักษ์ รองนายกรัฐมนตรี เป็นประธานเปิดงานพร้อมกล่าวปาฐกถาพิเศษ โดยการสัมมนาฯ แบ่งเป็น 4 ส่วน ได้แก่ 1) Re-shifting Business 2) Redesigning Business 3) Reinventing Corporations และ 4) Re-depicting Future Business เมื่อวันที่ 27 กันยายน 2560 ณ ห้องแอทธินี คริสตัล ฮอลล์ ชั้น 3 โรงแรมพลาซ่า แอทธินี รอยัล เมอริเดียน ถนนวิทยุ กรุงเทพฯ
********************

ที่มา : http://www.thaigov.go.th/news/contents/details/7016
