รัฐบาลไทย-ข่าวทำเนียบรัฐบาล-บก.พร้อมจัดประชุมสัมมนาการจัดซื้อจัดจ้างภาครัฐอาเซียน ครั้งที่ 2

วันจันทร์ที่ 13 พฤศจิกายน 2560
บก.พร้อมจัดประชุมสัมมนาการจัดซื้อจัดจ้างภาครัฐอาเซียน ครั้งที่ 2
กรมบัญชีกลางร่วมมือกับธนาคารโลก จัดประชุมสัมมนาด้านการจัดซื้อจัดจ้างภาครัฐระดับภูมิภาคอาเซียน ครั้งที่ 2 ภายใต้หัวข้อ “การสร้างมาตรฐานวิชาชีพด้านการจัดซื้อจัดจ้างภาครัฐ เพื่อผลลัพธ์แห่งการพัฒนาที่ยั่งยืน” ระหว่างวันที่ 15-16 พฤศจิกายน 2560
กรมบัญชีกลาง กระทรวงการคลัง ประสานความร่วมมือกับธนาคารโลก (World Bank) จะจัดประชุมสัมมนาด้านการจัดซื้อจัดจ้างภาครัฐระดับภูมิภาคอาเซียน ครั้งที่ 2 ภายใต้หัวข้อ “การสร้างมาตรฐานวิชาชีพด้านการจัดซื้อจัดจ้างภาครัฐ เพื่อผลลัพธ์แห่งการพัฒนาที่ยั่งยืน” ระหว่างวันที่ 15-16 พฤศจิกายน 2560 ณ โรงแรมอนันตรา ถนนราชดำริ กรุงเทพฯ โดยได้รับเกียรติจากนายอภิศักดิ์ ตันติวรวงศ์ รัฐมนตรีว่าการกระทรวงการคลัง เป็นประธานการประชุม ทั้งนี้ ในงานวันดังกล่าวจะมีการปาฐกถาพิเศษ เรื่อง “การสนับสนุนของธนาคารโลกในด้านวิชาชีพและการเพิ่มขีดความสามารถในการจัดซื้อจัดจ้าง ความสำเร็จ ความท้าทาย และแนวทางการดำเนินการ” รวมทั้งมีบรรยายพิเศษจากนางสาวชุณหจิต สังข์ใหม่ ที่ปรึกษาด้านพัฒนาระบบการเงินการคลัง กรมบัญชีกลาง เรื่อง “การปฏิรูปการจัดซื้อจัดจ้างและการสร้างมาตรฐานวิชาชีพด้านการจัดซื้อจัดจ้างภาครัฐของไทย” อีกด้วย

ที่มา : http://www.thaigov.go.th/news/contents/details/8029
