รัฐบาลไทย-ข่าวทำเนียบรัฐบาล-ธ.ก.ส.นำนวัตกรรมเข้าร่วมงาน Thailand Smart Money สัญจรขอนแก่น

วันศุกร์ที่ 23 มิถุนายน 2560
ธ.ก.ส.นำนวัตกรรมเข้าร่วมงาน Thailand Smart Money สัญจรขอนแก่น
ธ.ก.ส.ออกบูทในงาน Thailand Smart Money สัญจรขอนแก่น ครั้งที่ 5 ซึ่งจัดขึ้นระหว่างวันที่ 23-25 มิถุนายน 2560 ณ ศูนย์การค้าเซ็นทรัล พลาซา จั
ธ.ก.ส.นำนวัตกรรมรูปแบบสาขาในอนาคต  เชื่อมโยงการตลาด สนับสนุนสินเชื่อเสริมสภาพคล่องให้กับธุรกิจภาคการเกษตร พบกันที่บูธ ธ.ก.ส.ในงาน Thailand Smart Money สัญจรขอนแก่น ครั้งที่ 5 ซึ่งจัดขึ้นระหว่างวันที่ 23-25 มิถุนายน 2560 ณ ศูนย์การค้าเซ็นทรัล พลาซา จังหวัดขอนแก่น โดยได้รับเกียรติจากคุณปิยิน นาคตลับ ปลัดจังหวัดขอนแก่น เป็นประธานในพิธีเปิด
นายกิตติ กระภูชัย ผู้ช่วยผู้อำนวยการฝ่ายกิจการสาขาภาคตะวันออกเฉียงเหนือตอนบน ธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า ธ.ก.ส.นำนวัตกรรม โดยจำลองรูปแบบสาขาในอนาคต “Smart Office and Branch Outlet”  เชื่อมโยงพัฒนาขีดความสามารถของเกษตรกร ตลอดจนสนับสนุนสินเชื่อเพื่อเสริมสภาพคล่องและเพิ่มประสิทธิภาพทางการตลาดให้กับธุรกิจภาคการเกษตร  ที่บูธ ธ.ก.ส.ในงาน Thailand Smart Money สัญจรขอนแก่น ครั้งที่ 5 ซึ่งจัดขึ้นระหว่างวันที่ 23-25 มิถุนายน 2560 ณ ลานโปรโมชั่น ชั้น 1 ศูนย์การค้าเซ็นทรัล พลาซา จังหวัดขอนแก่น
โดยในงานจะมีการแนะนำให้เกษตรกรลูกค้าของ ธ.ก.ส.ต่อยอดธุรกิจด้วย การสอนสร้าง Facebook Fan Page เพื่อใช้เป็นเครื่องมือการตลาด กับกิจกรรม “SMAEs ขายดี บนวิถีออนไลน์” นอกจากนั้นยังให้บริการปรึกษาด้านสินเชื่อ โดยเฉพาะ สินเชื่อ 1 ตำบล 1 SME เกษตร  เพื่อยกระดับคุณภาพชีวิตและสร้างความยั่งยืนให้กับภาคเกษตรไทย ตั้งแต่ปีที่ 1-7  คิดอัตราดอกเบี้ยร้อยละ 4 ต่อปี และตั้งแต่ปีที่ 8 เป็นต้นไป คิดอัตราดอกเบี้ยปกติของธนาคาร พบผลิตภัณฑ์เงินฝาก  อาทิ  เงินฝากออมทรัพย์ทวีโชค “ยิ่งออม ยิ่งดี ทวีโชค ลุ้นรถ ลุ้นทอง ลุ้นของรางวัล”  ลุ้นโชคระดับจังหวัดปีละ 2 ครั้ง  เดือนกรกฎาคมและเดือนมกราคมของทุกปี  ลุ้นโชคระดับประเทศอีกปีละ 1 ครั้ง  ในเดือนกุมภาพันธ์ของทุกปี  เงินฝากออมทรัพย์พิเศษเปิดบัญชีขั้นต่ำ 10,000 บาท  ฝากครั้งต่อไปขั้นต่ำ 1,000 บาท อัตราดอกเบี้ยร้อยละ 1.10  ต่อปี  ไม่เสียภาษี  เงินฝาก ธ.ก.ส.เพิ่มรัก 2 ส่งฝาก 10 ปี คุ้มครองนานถึง 12 ปี สามารถใช้ลดหย่อนภาษีได้
เงินฝากประจำปลอดภาษี 24  เดือน อัตราดอกเบี้ยร้อยละ 2.50 ต่อปี  ฝากขั้นต่ำเดือนละ 1,000 บาท เป็นเวลาฝาก 24 เดือน  เงินออมธนาคารต้นไม้  กองทุนการออมแห่งชาติ (กอช.) บริการรับลงทะเบียนพร้อมเพย์  บริการรับชำระค่าบริการต่างๆ  บริการทำบัตร ATM  นอกจากนี้ยังมีแคมเปญ “ออมดีทวีคูณ” ผู้ที่มียอดเงินฝากทุก 2,000 บาทในงานกับเงินฝากออมทรัพย์ทวีโชค มีสิทธิ์ลุ้น สร้อยคอทองคำหนัก 1 สลึง จำนวน 10 รางวัล โดยจะจับรางวัลในวันที่ 25 มิถุนายน 2560  เวลา 18.00 น. ส่วนแคมเปญสินเชื่อพบกับสินเชื่อระยะสั้นประเภทตั๋วสัญญาใช้เงินหรือ P/N  เพื่อ SMEs ธุรกิจเกษตร เขตเมืองเศรษฐกิจ รับข้อเสนอพิเศษ วงเงินกู้ขั้นต่ำ 200,000 บาทสูงสุด ไม่เกิน 500,000 บาทต่อราย สามารถเบิกเงินสูงสุด 100% ของเอกสารทางการค้า ยกเว้นค่าตรวจสอบและบริหารจัดการระบบหลักประกัน ปรึกษาสินเชื่อในงานพร้อมเปิดบัญชีเงินฝากรับของที่ระลึกทันที.

ที่มา : http://www.thaigov.go.th/news/contents/details/4746
