รัฐบาลไทย-ข่าวทำเนียบรัฐบาล-ธอส.ลุยงานมหกรรมบ้านและคอนโด ครั้งที่ 37 และ Money Expo Udonthani ครั้งที่ 5

วันพุธที่ 4 ตุลาคม 2560
ธอส.ลุยงานมหกรรมบ้านและคอนโด ครั้งที่ 37 และ Money Expo Udonthani ครั้งที่ 5
ธอส.ลุยงานมหกรรมบ้านและคอนโด ครั้งที่ 37 และ Money Expo Udonthani ครั้งที่ 5 สินเชื่อบ้านอัตราดอกเบี้ย 2.90% นาน 3 ปีแรก ยกเว้นค่าธรรมเนียม 4 ฟรี!! บ้านมือสอง หรือ ทรัพย์ NPA ให้ผ่อนดาวน์ดอกเบี้ย 0% นานสูงสุด 48 เดือน
ห้ามพลาด!! ธนาคารอาคารสงเคราะห์ (ธอส.) เตรียมผลิตภัณฑ์พิเศษมอบให้ลูกค้าประชาชนที่ต้องการมีบ้าน นำโดยสินเชื่อ Home For All ดอกเบี้ยสุดพิเศษเพียง 2.90% ต่อปี นานถึง 3 ปีแรก ยกเว้นค่าธรรมเนียม 4 ฟรี (1) ฟรีค่าธรรมเนียมการยื่นกู้ (2) ฟรีค่าประเมินราคาหลักประกันทุกวงเงินกู้ (3) ฟรีค่าจดทะเบียนสิทธิและนิติกรรม และ (4) ฟรีค่าจดทะเบียนจำนอง 1% ของวงเงินกู้ตามสัญญากู้เงิน ผ่อนได้นานสูงสุดถึง 40 ปี รวมถึงนำบ้านมือสอง หรือ ทรัพย์ NPA คุณภาพดีทำเลเด่น มาออกจำหน่ายด้วยส่วนลดพิเศษสูงสุด 50% จากราคาปกติ ราคาจำหน่ายต่ำสุดเริ่มต้นเพียง 40,000 บาท พร้อมให้สิทธิ์ผ่อนดาวน์ดอกเบี้ย 0% นานสูงสุด 48 เดือน ในงาน “มหกรรมบ้านและคอนโด ครั้งที่ 37” และงาน “มหกรรมการเงิน อุดรธานี Money Expo Udonthani ครั้งที่ 5”
นายฉัตรชัย ศิริไล กรรมการผู้จัดการธนาคารอาคารสงเคราะห์ (ธอส.) เปิดเผยว่า เพื่อเป็นการเพิ่มโอกาสให้ประชาชนได้มีที่อยู่อาศัยเป็นของตนเองได้ง่ายยิ่งขึ้นตามพันธกิจ : ทำให้คนไทยมีบ้าน ธอส. จึงได้ร่วมออกบูธในงาน “มหกรรมบ้านและคอนโด ครั้งที่ 37” และงาน “มหกรรมการเงิน อุดรธานี Money Expo Udonthani ครั้งที่ 5” ด้วยบูธรูปแบบ GHB Smart Booth ซึ่งลูกค้าสามารถจองสิทธิ์เพื่อใช้บริการผลิตภัณฑ์พิเศษของธนาคารได้ง่ายๆ โดยสมาร์ทโฟนหรือแท็บเล็ตผ่าน Application : Ghbank Smart Booth ซึ่ง ธอส. แบ่งโซนการจัดงานออกเป็น 4 โซนหลัก ประกอบด้วย 1.โซนสินเชื่อ Home For All ผลิตภัณฑ์สินเชื่อบ้านของ ธอส. ที่ได้รับความนิยมมากที่สุดในเวลานี้ อัตราดอกเบี้ยปีที่ 1 – 3 เท่ากับ MRR-3.85% ต่อปี (หรือเท่ากับ 2.90% ต่อปีเท่านั้น!! คิดจาก MRR ธอส.ปัจจุบันเท่ากับ 6.75% ต่อปี) ปีที่ 4 จนถึงตลอดอายุสัญญากู้ กรณีลูกค้าสวัสดิการดอกเบี้ยเท่ากับ MRR-1.00% ต่อปี กรณีลูกค้ารายย่อยทั่วไป ดอกเบี้ยเท่ากับ MRR-0.50% ต่อปี กรณีกู้ซื้ออุปกรณ์และสิ่งอำนวยความสะดวกที่เกี่ยวเนื่องกับที่อยู่อาศัย ดอกเบี้ยเท่ากับ MRR ให้กู้เพื่อซื้อ ปลูกสร้าง ต่อเติม ซ่อมแซม ไถ่ถอนจำนองจากสถาบันการเงินอื่น และซื้ออุปกรณ์ที่เกี่ยวเนื่องเพื่อประโยชน์ในการอยู่อาศัยพร้อมกับกู้เพื่อซื้อ หรือไถ่ถอนจำนอง พิเศษ!! ยกเว้นค่าธรรมเนียม 4 ฟรี ได้แก่ (1)ฟรีค่าธรรมเนียมการยื่นกู้ (0.1% ของวงเงินทำนิติกรรม) (2)ฟรีค่าประเมินราคาหลักประกันทุกวงเงินกู้ (1,900 / 2,800 /3,100 บาท ตามวงเงินกู้) (3)ฟรีค่าจดทะเบียนสิทธิและนิติกรรม (1,000 บาท) และ (4)ฟรีค่าจดทะเบียนจำนอง 1% ของวงเงินกู้ตามสัญญากู้เงิน ผ่อนได้นานสูงสุดถึง 40 ปี จองสิทธิ์ภายในงาน ยื่นคำขอกู้ทำและนิติกรรมภายในวันที่ 29 ธันวาคม 2560 หรือภายใต้กรอบวงเงินที่ธนาคารกำหนด
2.โซนเงินฝาก ธอส.(เฉพาะที่งานมหกรรมการเงิน อุดรธานี Money Expo Udonthani ครั้งที่ 5) นำเสนอผลิตภัณฑ์ “เงินฝากซุปเปอร์ออมทรัพย์พิเศษ บวกอัตราดอกเบี้ยเพิ่ม 0.25% ต่อปี” โดยปัจจุบันอัตราดอกเบี้ยซุปเปอร์ออมทรัพย์พิเศษเท่ากับ 1.50% ต่อปี รวมรับดอกเบี้ยเงินฝากพิเศษเท่ากับ 1.75% ต่อปี เป็นระยะเวลา 6 เดือน นับจากวันที่เปิดบัญชี เพียงจองสิทธิ์ภายในงาน และเปิดบัญชีที่สาขาของธนาคารฝากครั้งแรกขั้นต่ำ 10,000 บาท ตั้งแต่วันที่ 6-20 ตุลาคม 2560 พิเศษ!! สำหรับลูกค้าที่จองสิทธิ์และเปิดบัญชี ณ สาขาของ ธอส.ในสังกัดเขตอุดรธานีตามระยะเวลาที่กำหนด จะได้รับฟรี!! “ตุ๊กตาหมี ธอส.” ขนาด 8.5 นิ้ว จำนวน 1 ตัว  ต่อ 1 ราย (มีจำนวนจำกัด)
3.โซนบ้านมือสอง หรือ ทรัพย์ NPA โดยธนาคารได้นำทรัพย์คุณภาพดี ทำเลเด่น มาจำหน่ายในราคาพิเศษ แบ่งเป็น ทรัพย์ในงาน “มหกรรมบ้านและคอนโด ครั้งที่ 37” ประกอบด้วยทรัพย์ประเภท บ้านเดี่ยว, บ้านแฝด, ทาวน์เฮ้าส์, ห้องชุด และอาคารพาณิชย์ ในพื้นที่กรุงเทพฯ จ.ปทุมธานี และ จ.สมุทรสาคร จำนวน 269 รายการ มาออกจำหน่ายด้วยส่วนลด 40-50% จากราคาปกติ โดยทรัพย์ที่มีราคาจำหน่ายต่ำสุดเริ่มต้นเพียง 40,000 บาทเท่านั้น ซึ่งเป็นห้องชุด เนื้อที่ 26.25 ตารางเมตร ในโครงการปลาทอง อ.เมือง จ.ปทุมธานี ส่วนทรัพย์ในงาน “มหกรรมการเงิน อุดรธานี Money Expo Udonthani ครั้งที่ 5” ประกอบด้วยทรัพย์ประเภท บ้านเดี่ยว, ทาวน์เฮ้าส์, บ้านแฝด, ห้องชุด และอาคารพาณิชย์ ในพื้นที่ จ.อุดรธานี, จ.ขอนแก่น, จ.ยโสธร, จ.ร้อยเอ็ด และ จ.สกลนคร เป็นต้น จำนวน 105 รายการ มาออกจำหน่ายด้วยส่วนลดสูงสุด 40% จากราคาปกติ โดยทรัพย์ที่มีราคาจำหน่ายต่ำสุดเริ่มต้นเพียง 190,000 บาทเท่านั้น ซึ่งเป็นทรัพย์ประเภทบ้านเดี่ยว 1 ชั้น เนื้อที่ 70 ตารางวา  ต.ไฮหย่อง อ.พังโคน จ.สกลนคร โดยผู้ซื้อทรัพย์ NPA ของ ธอส. ยังมีสิทธิรับแคมเปญพิเศษ “ผ่อนดาวน์ดอกเบี้ย 0% นานสูงสุด 48 เดือน” สามารถเข้าอยู่อาศัยในช่วงผ่อนดาวน์ได้ทันทีเพียงชำระเงินประกันไม่ต่ำกว่า 1.5% ของราคาซื้อ หรือหากเทเงินดาวน์ 20% ของราคาซื้อขายส่วนที่เหลืออีก 80% รับสินเชื่อดอกเบี้ย 0% นาน 24 เดือน ไม่เสียค่าประเมินราคาทรัพย์สิน และผ่อนชำระได้นานสูงสุดถึง 40 ปี
4.โซนโครงการ ธอส. โรงเรียนการเงิน  เจ้าหน้าที่ผู้เชี่ยวชาญด้านสินเชื่อเพื่อที่อยู่อาศัยจะมาให้คำแนะนำ และส่งเสริมความรู้ในการเข้าถึงสินเชื่อในระบบ หรือ Financial Literacy เมื่อปฏิบัติตามคำแนะนำของเจ้าหน้าที่และเงื่อนไขที่ธนาคารกำหนด จะช่วยให้มีโอกาสยื่นคำขอพิจารณาสินเชื่อกับธนาคารได้ในอนาคต และยังให้บริการประชาชนตอบแบบสำรวจความต้องการที่อยู่อาศัยตาม “โครงการแอพพลิเคชั่น คนไทยมีบ้าน : Home  for All” โดยหน่วยงานที่เกี่ยวข้องจะนำผลสำรวจที่ได้ไปวางแผนพัฒนาปริมาณที่อยู่อาศัยใหม่ให้สอดคล้องกับความต้องการของประชาชน ขณะที่ ธอส. จะเตรียมแคมเปญสินเชื่อบ้านดอกเบี้ยพิเศษมอบให้ผู้ที่ร่วมตอบแบบสำรวจเพื่อช่วยให้คนไทยได้มีบ้านอย่างทั่วถึงต่อไปในอนาคต
ทั้งนี้ งาน “มหกรรมบ้านและคอนโด ครั้งที่ 37” จัดขึ้นระหว่างวันที่ 5-8 ตุลาคม 2560 ณ ศูนย์การประชุมแห่งชาติสิริกิติ์ และงาน “มหกรรมการเงิน อุดรธานี Money Expo Udonthani ครั้งที่ 5” จัดขึ้นระหว่างวันที่ 6-8 ตุลาคม 2560 ณ อุดรธานี ฮอลล์ ศูนย์การค้าเซ็นทรัลพลาซา จังหวัดอุดรธานี สอบถามรายละเอียดเพิ่มเติม ได้ที่ศูนย์ลูกค้าสัมพันธ์ (Call Center) โทร 0-2645-9000 หรือ www.ghbank.co.th และ Facebook Fanpage ธนาคารอาคารสงเคราะห์

ที่มา : http://www.thaigov.go.th/news/contents/details/7166
