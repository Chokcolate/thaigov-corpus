รัฐบาลไทย-ข่าวทำเนียบรัฐบาล-ก.อุตฯ แจงข่าวลือโลกโซเชียลอีกครั้ง กรณีขึ้นภาษีรถเก่าเกิน 7 ปี กระตุ้นยอดขายรถใหม่เป็นข่าวเก่า ย้ำกระทรวงฯ ไม่เคยมีนโยบายกระตุ้นลักษณะนี้ ขอความร่วมมือประชาชนตรวจสอบข่าวก่อนแชร์

วันอังคารที่ 24 ตุลาคม 2560
ก.อุตฯ แจงข่าวลือโลกโซเชียลอีกครั้ง กรณีขึ้นภาษีรถเก่าเกิน 7 ปี กระตุ้นยอดขายรถใหม่เป็นข่าวเก่า ย้ำกระทรวงฯ ไม่เคยมีนโยบายกระตุ้นลักษณะนี้ ขอความร่วมมือประชาชนตรวจสอบข่าวก่อนแชร์
ก.อุตฯ แจงข่าวลือโลกโซเชียลอีกครั้ง กรณีขึ้นภาษีรถเก่าเกิน 7 ปี กระตุ้นยอดขายรถใหม่เป็นข่าวเก่า ย้ำกระทรวงฯ ไม่เคยมีนโยบายกระตุ้นลักษณะนี้ ขอความร่วมมือประชาชนตรวจสอบข่าวก่อนแชร์
นางสาวนิสากร จึงเจริญธรรม รองปลัดกระทรวงอุตสาหกรรม และโฆษกกระทรวงอุตสาหกรรม กล่าวถึงกรณีที่มีข่าวในสังคมออนไลน์ เกี่ยวกับนโยบายการขึ้นภาษีรถยนต์และรถจักรยานยนต์ประจำปี (โดยเฉพาะรถยนต์อายุเกิน 7 ปี) และกระตุ้นให้ผู้บริโภคซื้อรถรุ่นใหม่ โดยเฉพาะรถยนต์ประหยัดพลังงาน (Eco Car) ที่ช่วยรักษาสิ่งแวดล้อมและราคาไม่แพงนั้น ว่าข่าวดังกล่าวไม่เป็นความจริงแต่อย่างใด กระทรวงฯ ไม่เคยมีนโยบายดังกล่าว โดยเชื่อว่าน่าจะเป็นความเข้าใจที่คลาดเคลื่อน “กระทรวงฯ ขอยืนยันว่าไม่เคยมีนโยบายเช่นนี้มาก่อน เข้าใจว่าข่าวนี้น่าจะเป็นข่าวเก่า เมื่อปี 2559 ในช่วงที่สำนักงานเศรษฐกิจอุตสาหกรรมแถลงดัชนีอุตสาหกรรมรายเดือน ประจำเดือนเมษายน 2559 จึงขอให้ประชาชนตรวจสอบข้อเท็จจริงก่อนเชื่อและส่งต่อข่าวนั้นๆ เพื่อป้องกันความสับสนที่อาจจะเกิดขึ้น” โฆษกกระทรวงอุตสาหกรรม กล่าวทิ้งท้าย

ที่มา : http://www.thaigov.go.th/news/contents/details/7578
