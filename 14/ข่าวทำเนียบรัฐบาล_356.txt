รัฐบาลไทย-ข่าวทำเนียบรัฐบาล-นายกฯ ย้ำไม่ได้ตั้งเป้าจำนวนคนตอบ 4 คำถามหรือหยั่งเสียงคะแนนนิยม ชี้ต้องการกระตุ้นให้ประชาชนมีส่วนร่วมตามหลักประชาธิปไตย พร้อมเตรียมเพิ่มช่องทางอำนวยความสะดวกให้มากขึ้น

วันพฤหัสบดีที่ 15 มิถุนายน 2560
นายกฯ ย้ำไม่ได้ตั้งเป้าจำนวนคนตอบ 4 คำถามหรือหยั่งเสียงคะแนนนิยม ชี้ต้องการกระตุ้นให้ประชาชนมีส่วนร่วมตามหลักประชาธิปไตย พร้อมเตรียมเพิ่มช่องทางอำนวยความสะดวกให้มากขึ้น
พลโท สรรเสริญ แก้วกำเนิด โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรี กล่าวย้ำถึงกรณีที่สื่อมวลชนนำเสนอข่าวในทำนองว่า นายกรัฐมนตรีแก้เก้อ
เนื่องจากมีประชาชนไปแสดงความคิดเห็นเกี่ยวกับ 4 คำถาม
วันนี้ (15 มีนาคม 2560) พลโท สรรเสริญ แก้วกำเนิด โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรี กล่าวย้ำถึงกรณีที่สื่อมวลชนนำเสนอข่าวในทำนองว่า นายกรัฐมนตรีแก้เก้อ เนื่องจากมีประชาชนไปแสดงความคิดเห็นเกี่ยวกับ 4 คำถามบางตา เป็นแค่เพียงสร้างการรับรู้นั้น ว่า การให้สัมภาษณ์ของนายกรัฐมนตรี ไม่ใช่การแก้เก้อ เพราะนายกฯ ไม่ได้ตั้งเป้าตั้งแต่แรกว่าจะมีประชาชนไปแสดงความคิดเห็นมากหรือน้อย และไม่ใช่การหยั่งเสียงหาคะแนนนิยม เพราะนายกฯ ไม่ได้คาดหวังที่จะเป็นนักการเมืองอาชีพ
“นายกฯ ไม่ได้ให้ความสำคัญกับเรื่องปริมาณ หรือข้อสรุปว่าจะเห็นด้วยหรือไม่เห็นด้วย แต่ต้องการกระตุ้นให้ประชาชนมีส่วนร่วมในการกำหนดอนาคตของประเทศ อยากให้ทุกคนนำเรื่องของบ้านเมืองไปพูดคุยกันในครอบครัวหรือที่ทำงาน ซึ่งเป็นพื้นฐานของประชาธิปไตยที่ไม่ใช่เพียงการเลือกตั้งเท่านั้น ส่วนประชาชนที่ยังไม่ได้ออกไปแสดงความคิดเห็น ก็ไม่ได้หมายความว่าเขาไม่เห็นด้วย แต่รัฐบาลก็จะพยายามหาช่องทางให้ทุกคนสามารถแสดงความคิดเห็นได้สะดวกมากขึ้น”
………………………………………….

ที่มา : http://www.thaigov.go.th/news/contents/details/4539
