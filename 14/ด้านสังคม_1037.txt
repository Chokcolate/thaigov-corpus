รัฐบาลไทย-ข่าวทำเนียบรัฐบาล-รมว.ดิจิทัลฯ แสดงความยินดีผู้ได้รับรางวัล APICTA Awards

วันอังคารที่ 26 ธันวาคม 2560
รมว.ดิจิทัลฯ แสดงความยินดีผู้ได้รับรางวัล APICTA Awards
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานงานแถลงข่าวพร้อมกล่าวแสดงความยินดีกับผู้ได้รับรางวัล “APICTA Awards” หรือ Thailand ICT Awards ซึ่งสมาคมอุตสาหกรรมเทคโนโลยีสารสนเทศไทย (ATCI) จัดขึ้น และมีสำนักงานส่งเสริมเศรษฐกิจดิจิทัล (ดีป้า) หน่วยงานในสังกัดกระทรวงดิจิทัลฯ เป็นผู้สนับสนุนรางวัลดังกล่าว โดยเป็นการประกวดซอฟต์แวร์และไอซีทีที่เกิดขึ้นด้วยความร่วมมือขององค์กรภาครัฐ สมาคมด้านไอซีทีและซอฟต์แวร์จากประเทศในกลุ่มเอเชียแปซิฟิกที่มีวัตถุประสงค์เพื่อส่งเสริมผู้ประกอบการและสร้างมาตรฐานอุตสาหกรรมซอฟต์แวร์และไอซีทีในภูมิภาคเอเชียแปซิฟิก ซึ่งปัจจุบันประกอบด้วยสมาชิก 16 ประเทศ โดยแต่ละประเทศจะหมุนเวียนกันเป็นเจ้าภาพ เมื่อวันที่ 21 ธันวาคม 2560 ณ โรงแรมเซ็นทรา บาย เซ็นทารา ศูนย์ราชการและคอนเวนชันเซ็นเตอร์ ถนนแจ้งวัฒนะ เขตหลักสี่ กรุงเทพฯ
*********************

ที่มา : http://www.thaigov.go.th/news/contents/details/9044
