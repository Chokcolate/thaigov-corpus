รัฐบาลไทย-ข่าวทำเนียบรัฐบาล-รมว.ศธ."ธีระเกียรติ" เยี่ยมเยียนและพบปะครูแกนนำด้านการจัดการเรียนการสอนภาษาอังกฤษ (Boot Camp) รุ่น 7 ศูนย์โรงเรียนเบ็ญจะมะมหาราช จังหวัดอุบลราชธานี

วันศุกร์ที่ 21 กรกฎาคม 2560
รมว.ศธ."ธีระเกียรติ" เยี่ยมเยียนและพบปะครูแกนนำด้านการจัดการเรียนการสอนภาษาอังกฤษ (Boot Camp) รุ่น 7 ศูนย์โรงเรียนเบ็ญจะมะมหาราช จังหวัดอุบลราชธานี
รมว.ศธ."ธีระเกียรติ" เยี่ยมเยียนและพบปะครูแกนนำด้านการจัดการเรียนการสอนภาษาอังกฤษ (Boot Camp) รุ่น 7 ศูนย์โรงเรียนเบ็ญจะมะมหาราช จังหวัดอุบลราชธานี
ข่าวสำนักงานรัฐมนตรี 381/2560
รมว.ศธ."ธีระเกียรติ" เยี่ยมเยียนและพบปะครูแกนนำด้านการจัดการเรียนการสอนภาษาอังกฤษ (Boot Camp) รุ่น 7 ศูนย์โรงเรียนเบ็ญจะมะมหาราช จังหวัดอุบลราชธานี
จังหวัดอุบลราชธานี - นพ.ธีระเกียรติ เจริญเศรษฐศิลป์ รัฐมนตรีว่าการกระทรวงศึกษาธิการ พร้อมด้วยนายสมศักดิ์ จังตระกุล ผู้ว่าราชการจังหวัดอุบลราชธานี, นางสาวดุริยา อมตวิวัฒน์ ศึกษาธิการภาค 13 และคณะผู้บริหารการศึกษาในพื้นที่จังหวัดอุบลราชธานี ตรวจเยี่ยมการอบรมพัฒนาครูแกนนำด้านการจัดการเรียนการสอนภาษาอังกฤษ รุ่นที่ 7 ของศูนย์พัฒนาครูด้านการจัดการเรียนการสอนภาษาอังกฤษ (Boot Camp) ระดับภูมิภาค (Regional English Training Centre) ศูนย์โรงเรียนเบ็ญจะมะมหาราช เมื่อวันพฤหัสบดีที่ 20 กรกฎาคม 2560 ณ โรงแรมนาถสิริ เรสสิเด้นท์ อำเภอเมืองอุบลราชธานี
นพ.ธีระเกียรติ เจริญเศรษฐศิลป์ กล่าวว่า ต้องการมาพบปะเยี่ยมเยียนผู้เข้ารับการอบรม ซึ่งเป็นครูแกนนำของประเทศรุ่นที่ 7 (Boot Camp Cohort 7) ที่ผ่านการอบรมพัฒนาครูด้านการจัดการเรียนการสอนภาษาอังกฤษ ซึ่งเสร็จสิ้นไปแล้วเมื่อเร็ว ๆ นี้ และกลับมาติดตามผล (Follow up) หลังจากที่ได้นำผลการอบรมไปใช้ในโรงเรียนเป็นเวลา 5 สัปดาห์ โดยการจัดกิจกรรมครั้งนี้มีประเด็นหลักเนื้อหา คือ Mountain of changes, Teaching video clips review and reflection, Sinificant changes paper slide ซึ่งมีผู้เข้าอบรมจำนวนทั้งหมด 70 คน แบ่งเป็น 3 กลุ่ม คือ กลุ่มที่ 1 มัธยมศึกษา จำนวน 24 คน กลุ่มที่ 2 มัธยมศึกษา จำนวน 21 คน และกลุ่มที่ 3 ประถมศึกษา จำนวน 25 คน โดยมี Trainers ทั้งในส่วนของบริติช เคานซิล คือ Ms.Danielle Karydis Mr.Michael Henderson และ Mr.Douglas Pollock รวมทั้ง Thai Master Trainers คือ นายวิลาศ คำมีแก่น นางสาวชมพูนุท โสลันดา และนางสาวกนกรัตน์ โชคเกิด
แม้จะเป็นช่วงเวลาสั้น ๆ แต่ต้องการมาให้กำลังใจคณะกรรมการดำเนินการศูนย์และผู้เข้ารับการอบรมทั้ง70 คน ซึ่งจะเป็นครูแกนนำขยายผลต่อไป โดยย้ำว่าจะให้สถาบันคุรุพัฒนาพิจารณารับรองหลักสูตรการอบรม Boot Camp เพื่อเป็นส่วนหนึ่งของหลักเกณฑ์การประเมินวิทยฐานะและการพัฒนาข้าราชการครูแนวใหม่ "จากพระราชกระแสฯ ... สู่การพัฒนาครูทั้งระบบ" ที่ครูผู้เข้ารับการอบรมสามารถสะสมใช้เป็นจำนวนชั่วโมงการอบรมและมาตรฐานการพัฒนาเพื่อขอมีและเลื่อนวิทยฐานะได้ด้วย ซึ่งจะได้นำเงิน 10,000 บาทที่จะได้รับไปอบรมพัฒนาหลักสูตรอื่น ๆ ตามความต้องการต่อไป
นายวิลาศ คำมีแก่น Thai Master Trainers ในฐานะตัวแทนผู้เข้ารับการอบรม กล่าวว่า การจัดกิจกรรม Follow up ครั้งนี้ใช้เวลา  2 วัน ระหว่างวันที่ 20-21 กรกฎาคมนี้ ซึ่งผู้เข้ารับการอบรมทั้ง 3 กลุ่มจะได้รับการพัฒนาตนเอง ทั้งในแง่ของการใช้ภาษาอังกฤษและเทคนิคการเรียนการสอนอื่น ๆ อีกมากมาย รวมทั้งนำผลจากการนำไปใช้ในห้องเรียนที่เกิดขึ้นจริงมาแลกเปลี่ยนประสบการณ์ร่วมกัน
สำหรับคณะกรรมการดำเนินการศูนย์แห่งนี้ ว่าที่ ร.ต.กมล สาดศรี ผู้อำนวยการโรงเรียน เป็นประธานศูนย์ โดยมีรองประธานศูนย์ซึ่งเป็นรองผู้อำนวยการโรงเรียน คือ นายศักดิ์สิทธิ์ ทวยทน นายอรรณพ จันทะโสม นางลัดดา จิตรมาศ และนายสุชีพ ตุ้มสังข์ทอง, ผู้จัดการศูนย์ คือ นางนวลเนตร ธรรมานุชิต, เลขานุการศูนย์ คือ นางภัสนี สุวรรณกูฏ, กรรมการศูนย์ คือ นางสาวจงกล ต้นสาย นางวรวรรณ คุ้มบุญ และนายชยุตย์ โล่ห์คำ, ธุรการศูนย์ คือ นางสาวประภาดา สีอุดมธีรกุล
บัลลังก์ โรหิตเสถียร: สรุป/รายงาน
นวรัตน์ รามสูต: ถ่ายภาพ
20/7/2560

ที่มา : http://www.thaigov.go.th/news/contents/details/5358
