รัฐบาลไทย-ข่าวทำเนียบรัฐบาล-นายกรัฐมนตรีและคณะรัฐมนตรีจะลงพื้นที่และประชุมคณะรัฐมนตรีอย่างเป็นทางการนอกสถานที่ระหว่างวันที่ 27 – 28 พ.ย. 2560  ณ จ.ปัตตานี และ จ.สงขลา

วันอังคารที่ 7 พฤศจิกายน 2560
นายกรัฐมนตรีและคณะรัฐมนตรีจะลงพื้นที่และประชุมคณะรัฐมนตรีอย่างเป็นทางการนอกสถานที่ระหว่างวันที่ 27 – 28 พ.ย. 2560  ณ จ.ปัตตานี และ จ.สงขลา
โฆษกประจำสำนักนายกรัฐมนตรีเผยนายกรัฐมนตรีและคณะรัฐมนตรีจะลงพื้นที่ตรวจราชการและประชุมคณะรัฐมนตรีอย่างเป็นทางการนอกสถานที่ระหว่างวันที่ 27 – 28 พ.ย. 2560  ณ จ.ปัตตานี และ จ.สงขลา
วันนี้ (7พ.ย. 60 ) เวลา 14.50 น. ณ ศูนย์แถลงข่าวรัฐบาล ตึกนารีสโมสร ทำเนียบรัฐบาล ภายหลังเสร็จสิ้นการประชุมคณะรัฐมนตรี (ครม.) ซึ่งมีพลเอก ประยุทธ์ จันทร์โอชา นายกรัฐมนตรี เป็นประธานฯ พลโท สรรเสริญ แก้วกำเนิด โฆษกประจำสำนักนายกรัฐมนตรี ได้เปิดเผยว่า ในระหว่างวันที่ 27 – 28 พฤศจิกายน 2560  จะมีการจัดการประชุมคณะรัฐมนตรีอย่างเป็นทางการนอกสถานที่ (ครั้งที่ 3/2560) และตรวจราชการในพื้นที่ภาคใต้และภาคใต้ชายแดน ณ จังหวัดปัตตานี และจังหวัดสงขลา โดยวันจันทร์ที่ 27 พฤศจิกายน 2560 นายกรัฐมนตรีพร้อมด้วยคณะรัฐมนตรี และเจ้าหน้าที่ที่เกี่ยวข้องจะลงพื้นที่จังหวัดปัตตานีและจังหวัดสงขลา เพื่อประชุมติดตามงานด้านความมั่นและการพัฒนาในภาคใต้ชายแดน รวมทั้งพบปะผู้นำท้องถิ่นของจังหวัดภาคใต้ชายแดน และพบปะประชาชนและตรวจเยี่ยมความก้าวหน้าของโครงการ “สามเหลี่ยม มั่นคง มั่งคั่ง ยั่งยืน”  ณ จังหวัดปัตตานี  และวันอังคารที่ 28 พฤศจิกายน 2560 นายกรัฐมนตรี เป็นประธานการประชุมคณะรัฐมนตรีนอกสถานที่อย่างเป็นทางการ พร้อมพบประชาชนในพื้นที่ ณ จังหวัดสงขลา
----------------------
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/7886
