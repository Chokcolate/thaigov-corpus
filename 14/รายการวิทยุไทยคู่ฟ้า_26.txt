รัฐบาลไทย-ข่าวทำเนียบรัฐบาล-ไทย-ฟิลิปปินส์ขยายความร่วมมือ สร้างความเข้มแข็งให้อาเซียน

วันศุกร์ที่ 31 มีนาคม 2560
ไทย-ฟิลิปปินส์ขยายความร่วมมือ สร้างความเข้มแข็งให้อาเซียน
รัฐบาลไทยและฟิลิปปินส์สานต่อความสัมพันธ์ 68 ปี โดยเพิ่มมูลค่าการค้าการลงทุนร่วมกัน กระชับความสัมพันธ์ให้แน่นแฟ้นยิ่งขึ้น
ต่อจากนี้ไป ขอเชิญรับฟังไทยคู่ฟ้า ครับ
รัฐบาลไทยและฟิลิปปินส์สานต่อความสัมพันธ์ 68 ปี โดยเตรียมเพิ่มมูลค่าการค้าการลงทุนในภาคบริการ เทคโนโลยีดิจิทัล การเกษตร วิทยาศาสตร์และนวัตกรรม และการลงทุนในเขตเศรษฐกิจพิเศษ พร้อมต่ออายุบันทึกข้อตกลงซื้อขายข้าวไปอีก 2 ปี จนถึงปี 2561 รวมทั้งยกระดับการพัฒนาสตรีให้เป็นผู้ประกอบการ นอกจากนี้ ยังบรรลุข้อตกลงเพื่อพัฒนาความร่วมมือด้านวิทยาศาสตร์และเทคโนโลยี ส่งเสริมการท่องเที่ยวระหว่างปี 2560 – 2565 พร้อมทั้งแลกเปลี่ยนองค์ความรู้และการปฏิบัติงานด้านการเลี้ยงกระบือปลักและกระบือนม ทั้งนี้ ทั้ง 2 ประเทศตั้งเป้าขยายความร่วมมือในทุกด้าน โดยเฉพาะความเป็นหุ้นส่วนทางเศรษฐกิจ เพื่อยกระดับความเป็นอยู่ของประชาชนและสร้างความเข้มแข็งให้แก่ภูมิภาคอาเซียน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/2791
