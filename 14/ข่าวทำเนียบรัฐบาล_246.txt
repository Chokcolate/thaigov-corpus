รัฐบาลไทย-ข่าวทำเนียบรัฐบาล-นรม. รับรายงานเหตุการณ์กรณี เกิดเหตุระเบิดใน รพ.พระมงกุฎฯ สายวันนี้ แนะประชาชนอย่าตื่นตระหนก สั่งช่วยเหลือผู้บาดเจ็บ พร้อมเร่งตรวจสอบสาเหตุที่แท้จริง

วันจันทร์ที่ 22 พฤษภาคม 2560
นรม. รับรายงานเหตุการณ์กรณี เกิดเหตุระเบิดใน รพ.พระมงกุฎฯ สายวันนี้ แนะประชาชนอย่าตื่นตระหนก สั่งช่วยเหลือผู้บาดเจ็บ พร้อมเร่งตรวจสอบสาเหตุที่แท้จริง
นายกรัฐมนตรีรับรายงานเหตุการณ์กรณี เกิดเหตุระเบิดใน รพ.พระมงกุฎฯ สายวันนี้ แนะประชาชนอย่าตื่นตระหนก สั่งช่วยเหลือผู้บาดเจ็บ พร้อมเร่งตรวจสอบสาเหตุที่แท้จริง
วันนี้ (22 พฤษภาคม 2560) พลโท สรรเสริญ แก้วกำเนิด โฆษกประจำสำนักนายกรัฐมนตรีเปิดเผยว่า พลเอก ประยุทธ์ จันทร์โอชา นายกรัฐมนตรี ได้รับรายงานจาก รัฐมนตรีว่าการกระทรวงกลาโหมและผู้บัญชาการ ทหารบกแล้วถึง กรณีเหตุระเบิดบริเวณ ห้องจ่ายยานายทหารสัญญาบัตร ชั้น 1 อาคารเฉลิมพระเกียรติของโรงพยาบาลพระมงกุฎเกล้า ในช่วงสายวันนี้ โดยมีผู้บาดเจ็บ เล็กน้อย ประมาณ 24 ราย
"เบื้องต้น ทางโรงพยาบาลได้ควบคุมพื้นที่ เกิดเหตุได้ เป็นที่เรียบร้อยแล้ว โดย นายกรัฐมนตรีได้สั่งการให้หน่วยงานที่เกี่ยวข้องดูแล ผู้บาดเจ็บ อย่างเต็มที่ และ ให้เร่งตรวจสอบหาสาเหตุที่แท้จริง ต่อไป"
------------------------------

ที่มา : http://www.thaigov.go.th/news/contents/details/3918
