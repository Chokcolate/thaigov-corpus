รัฐบาลไทย-ข่าวทำเนียบรัฐบาล-การประชุมชี้แจงข้อมูลรายละเอียดแผนงาน/โครงการของหน่วยงานในสังกัดกระทรวงการคลังเพื่อใช้เป็นข้อมูลประกอบการจัดทำแผนการตรวจราชการของผู้ตรวจราชการกระทรวงการคลังประจำปีงบประมาณ พ.ศ.2561

วันจันทร์ที่ 27 พฤศจิกายน 2560
การประชุมชี้แจงข้อมูลรายละเอียดแผนงาน/โครงการของหน่วยงานในสังกัดกระทรวงการคลังเพื่อใช้เป็นข้อมูลประกอบการจัดทำแผนการตรวจราชการของผู้ตรวจราชการกระทรวงการคลังประจำปีงบประมาณ พ.ศ.2561
กระทรวงการคลังได้เชิญหน่วยงานในสังกัด เข้าร่วมประชุมชี้แจงข้อมูลรายละเอียดแผนงาน/โครงการของหน่วยงานในสังกัด ซึ่งดำเนินการภายใต้ยุทธศาสตร์กระทรวงการคลังตามร่างกรอบยุทธศาสตร์ชาติ 20 ปี (พ.ศ. 2560 – 2579)  ในปีงบประมาณ พ.ศ. 2561
เมื่อวันที่ 27 – 28 พฤศจิกายน 2560  กระทรวงการคลังได้เชิญหน่วยงานในสังกัด เข้าร่วมประชุมชี้แจงข้อมูลรายละเอียดแผนงาน/โครงการของหน่วยงานในสังกัด ซึ่งดำเนินการภายใต้ยุทธศาสตร์กระทรวงการคลังตามร่างกรอบยุทธศาสตร์ชาติ 20 ปี (พ.ศ. 2560 – 2579)  ในปีงบประมาณ พ.ศ. 2561 เพื่อใช้เป็นข้อมูลในการจัดทำแผนการตรวจราชการของผู้ตรวจราชการกระทรวงการคลัง ประจำปีงบประมาณ พ.ศ. 2561 มีหน่วยงานเข้าร่วมประชุมชี้แจงทั้งสิ้น 14 หน่วยงาน
โดยในปีงบประมาณ พ.ศ. 2561 การตรวจราชการของผู้ตรวจราชการกระทรวงการคลัง กำหนดให้มีการตรวจราชการใน 3 ลักษณะ กล่าวคือ
1. การตรวจราชการตามภารกิจ (Functional)
- การตรวจติดตามการปฏิบัติงานตามแผนปฏิบัติราชการของหน่วยงานในสังกัด  ประจำปีงบประมาณ พ.ศ. 2561
- การตรวจติดตามการปฏิบัติงานของคณะผู้บริหารการคลังประจำจังหวัด (คบจ.) ตามนโยบายของท่านปลัดกระทรวงการคลัง 11 ด้าน
2. การตรวจราชการมาตรการ/แผนงาน/โครงการที่มีความสำคัญเร่งด่วนตามนโยบายของรัฐบาลและกระทรวงการคลัง  (Flagship) เป็นการตรวจติดตามผลการดำเนินงานมาตรการ/แผนงาน/โครงการที่มีความสำคัญเร่งด่วนตามนโยบายของรัฐบาลและกระทรวงการคลังของหน่วยงานในสังกัดกระทรวงการคลัง รวมถึงตรวจติดตามความก้าวหน้าในการดำเนินงานตามข้อเสนอแนะของผู้ตรวจราชการกระทรวงการคลัง ซึ่งได้เสนอแนะไว้เมื่อปีงบประมาณ พ.ศ. 2560
3. การตรวจราชการแบบบูรณาการ เป็นการตรวจติดตามมาตรการ/แผนงาน/โครงการตามแผนการตรวจราชการแบบบูรณาการ ร่วมกับผู้ตรวจราชการสำนักนายกรัฐมนตรีและผู้ตรวจราชการกระทรวงที่เกี่ยวข้อง (อยู่ระหว่างการจัดทำแผนการตรวจราชการแบบบูรณาการ ประจำปีงบประมาณ พ.ศ. 2561)
ส่วนแผนและประเมินผล สำนักตรวจสอบและประเมินผล สำนักงานปลัดกระทรวงการคลัง
โทร. 0 2126 5800 ต่อ 2733, 2760, 2749

ที่มา : http://www.thaigov.go.th/news/contents/details/8374
