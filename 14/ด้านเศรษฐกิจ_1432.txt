รัฐบาลไทย-ข่าวทำเนียบรัฐบาล-ธนาคารออมสิน จัดโปรโมชั่นลุยงานบ้านและคอนโดฯ ครั้งที่ 37 ดอกเบี้ยพิเศษสุด 0% นาน 1 ปี

วันพฤหัสบดีที่ 5 ตุลาคม 2560
ธนาคารออมสิน จัดโปรโมชั่นลุยงานบ้านและคอนโดฯ ครั้งที่ 37 ดอกเบี้ยพิเศษสุด 0% นาน 1 ปี
ธนาคารออมสินขอนำเสนอโปรโมชั่นพิเศษสำหรับงาน “มหกรรมบ้านแคอนโดฯ ครั้งที่ 37” ซึ่งจัดขึ้นระหว่างวันที่ 5-8 ตุลาคม 2560 ณ ศูนย์การประชุมแห่งชาติสิริกิติ์
นายชาติชาย พยุหนาวีชัย ผู้อำนวยการธนาคารออมสิน เปิดเผยว่า ธนาคารออมสินขอนำเสนอโปรโมชั่นพิเศษสำหรับงาน “มหกรรมบ้านแคอนโดฯ ครั้งที่ 37” ซึ่งจัดขึ้นระหว่างวันที่ 5-8 ตุลาคม 2560 ณ ศูนย์การประชุมแห่งชาติสิริกิติ์ สำหรับ HOME LOAN สินเชื่อเคหะ เพื่อผู้ที่กำลังตัดสินใจซื้อที่อยู่อาศัย หรือไถ่ถอนจำนองเพื่อลดภาระค่าใช้จ่ายดอกเบี้ย โดย ผู้สนใจสามารถเลือกใช้โปรแกรมอัตราดอกเบี้ยพิเศษสุด 0% นาน 1 ปี พร้อมกับฟรี! ค่าธรรมเนียมการให้สินเชื่อ และค่าธรรมเนียมการให้บริการจัดทำนิติกรรมสัญญา สำหรับกรณีสร้างบ้าน ซื้อบ้าน ต่อเติม ซ่อมแซม หรือไถ่ถอนจำนอง พร้อมกับการทำประกันชีวิตเพื่อประกันสินเชื่อ และอนุมัติพร้อมจัดทำนิติกรรมสัญญาให้แล้วเสร็จภายในวันที่ 30 ธันวาคม 2560
พร้อมกันนี้ ยังได้รับสิทธิ์ลุ้นรางวัลกับโปรโมชั่น “ลุ้นทอง กองเต็มบ้าน” โดยวงเงินกู้รวม 1 ล้านบาทแรก รับ 2 สิทธิ์ในการลุ้นรับรางวัล ส่วนที่เกิน 1 ล้านบาทถัดไปรับ 1 สิทธิ์ โดยรางวัลที่ 1 เป็นทองคำแท่ง หนัก 45 บาทจำนวน 1 รางวัล มูลค่ากว่า 9 แสนบาท รางวัลที่ 2 สร้อยคอทองคำ หนัก 10 บาท จำนวน 5 รางวัล รางวัลที่ 3 สร้อยคอทองคำ หนัก 3 บาท จำนวน 15 รางวัล รางวัลที่ 4 สร้อยคอทองคำ หนัก 1 บาท จำนวน 25 รางวัล และ รางวัลที่ 5 สร้อยคอทองคำ หนัก 50 สตางค์ จำนวน 59 รางวัล ทั้งนี้ เงื่อนไขการรับของรางวัลต้องเป็นไปตามที่ธนาคารออมสินกำหนด

ที่มา : http://www.thaigov.go.th/news/contents/details/7195
