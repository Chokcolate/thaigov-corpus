รัฐบาลไทย-ข่าวทำเนียบรัฐบาล-รมว.ดิจิทัลฯ เป็นประธานการประชุมแลกเปลี่ยนความคิดเห็นด้านความมั่นคงปลอดภัยไซเบอร์

วันอังคารที่ 13 มิถุนายน 2560
รมว.ดิจิทัลฯ เป็นประธานการประชุมแลกเปลี่ยนความคิดเห็นด้านความมั่นคงปลอดภัยไซเบอร์
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี)เป็นประธานการประชุมหารือแลกเปลี่ยนความคิดเห็น ร่วมกับคณะกรรมาธิการขับเคลื่อนการปฏิรูปประเทศด้านการสื่อสารมวลชน สภาขับเคลื่อนการปฏิรูปประเทศ และคณะอนุกรรมาธิการขับเคลื่อนการปฏิรูปด้านสื่อออนไลน์ พร้อมด้วยผู้บริหารระดับสูงของกระทรวงดิจิทัลฯ และหน่วยงานที่เกี่ยวข้อง โดยการประชุมหารือครั้งนี้ ได้ให้ความสำคัญเรื่องการผลักดันให้ พ.ร.บ.ว่าด้วยการรักษาความมั่นคงปลอดภัยไซเบอร์ พ.ศ. .... ได้เข้าสู่การพิจารณาให้ความเห็นชอบจากสภานิติบัญญัติแห่งชาติ (สนช.) เพื่อกำกับดูแลการใช้สื่อออนไลน์ที่ปัจจุบันมีวิวัฒนาการไปอย่างรวดเร็ว ซึ่งหากมีกฎหมายที่ครอบคลุม จะทำให้เจ้าหน้าที่รัฐทำงานได้อย่างมีประสิทธิภาพมากยิ่งขึ้น เมื่อวันที่ 9 มิถุนายน 2560 ณ ห้องประชุม MDES ชั้น 9 อาคารรัฐประศาสนภักดี ศูนย์ราชการเฉลิมพระเกียรติ 80 พรรษาฯ ถนนแจ้งวัฒนะ กรุงเทพฯ
*********************************

ที่มา : http://www.thaigov.go.th/news/contents/details/4502
