รัฐบาลไทย-ข่าวทำเนียบรัฐบาล-นายกรัฐมนตรี มีกำหนดการเข้าร่วมพระราชพิธีฉลองสิริราชสมบัติครบ 50 ปี ของสมเด็จพระราชาธิบดีแห่งบรูไนดารุสซาลาม

วันศุกร์ที่ 6 ตุลาคม 2560
นายกรัฐมนตรี มีกำหนดการเข้าร่วมพระราชพิธีฉลองสิริราชสมบัติครบ 50 ปี ของสมเด็จพระราชาธิบดีแห่งบรูไนดารุสซาลาม
นายกรัฐมนตรี มีกำหนดการเข้าร่วมพระราชพิธีฉลองสิริราชสมบัติครบ 50 ปี ของสมเด็จพระราชาธิบดีแห่งบรูไนดารุสซาลาม
พลเอก ประยุทธ์ จันทร์โอชา นายกรัฐมนตรีและภริยา พร้อมคณะ มีกำหนดการเดินทางเยือนบันดาร์เสรีเบกาวัน บรูไนดารุสซาลาม เพื่อเข้าร่วมพระราชพิธีฉลองสิริราชสมบัติครบ 50 ปี ของสมเด็จพระราชาธิบดีแห่งบรูไนดารุสซาลาม ในวันศุกร์ที่ 6 ตุลาคม 2560 โดยมีพระประมุข ประมุขและผู้นำรัฐบาลจากต่างประเทศเข้าร่วมงาน โดยมีกำหนดการสำคัญดังนี้
วันศุกร์ที่ 6 ตุลาคม 2560
14.00 น.     - นายกรัฐมนตรีและภริยา พร้อมด้วยคณะ เดินทางออกจากท่าอากาศยานทหาร 2 กองบิน 6 ไปยังบันดาร์เสรีเบกาวัน บรูไนดารุสซาลาม  (เวลาที่กรุงเทพฯ ช้ากว่าเวลาที่บันดาร์เสรีเบกาวัน 1 ชั่วโมง)
19.50 น.     - นายกรัฐมนตรีและภริยา พร้อมด้วยคณะ เดินทางถึงพระราชวังอิสตานา นุรุล อิมาน
20.30 น.     - สมเด็จพระราชาธิบดีแห่งบรูไนดารุสซาลามมีพระราชปฏิสันถารด้วยประมุขและหัวหน้ารัฐบาลต่างประเทศและคู่สมรสที่เสด็จฯ / เดินทางมาร่วมงานพระราชพิธีฯ
21.00 น.     - สมเด็จพระราชาธิบดีแห่งบรูไนดารุสซาลามพระราชทานเลี้ยงพระกระยาหาร / อาหารค่ำ  ในโอกาสการฉลองสิริราชสมบัติครบ 50 ปี ของสมเด็จพระราชาธิบดีแห่งบรูไนดารุสซาลาม
23.00 น.     - นายกรัฐมนตรีและภริยา พร้อมด้วยคณะ เดินทางออกจากท่าอากาศยานนานาชาติบรูไนฯกลับประเทศไทย
วันเสาร์ที่ 7 ตุลาคม 2560
00.50 น.     - นายกรัฐมนตรีและภริยา พร้อมด้วยคณะ เดินทางถึงท่าอากาศยานทหาร 2 (กองบิน 6) กรุงเทพฯ
--------------------------------------------

ที่มา : http://www.thaigov.go.th/news/contents/details/7214
