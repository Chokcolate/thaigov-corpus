รัฐบาลไทย-ข่าวทำเนียบรัฐบาล-ก.ยุติธรรม พิจารณาให้ความช่วยเหลือประชาชน ตาม พ.ร.บ.กองทุนฯ

วันอังคารที่ 29 สิงหาคม 2560
ก.ยุติธรรม พิจารณาให้ความช่วยเหลือประชาชน ตาม พ.ร.บ.กองทุนฯ
นายธวัชชัย ไทยเขียว รองปลัดกระทรวงยุติธรรม เป็นประธานการประชุมคณะอนุกรรมการให้ความช่วยเหลือกรุงเทพมหานคร และที่เกินกว่าอำนาจของคณะอนุกรรมการให้ความช่วยเหลือประจำจังหวัด ครั้งที่ ๘/๒๕๖๐
เมื่อวันอังคารที่ ๒๙ สิงหาคม ๒๕๖๐เวลา ๐๙.๓๐ น.
นายธวัชชัย ไทยเขียว รองปลัดกระทรวงยุติธรรม
เป็นประธานการประชุมคณะอนุกรรมการให้ความช่วยเหลือกรุงเทพมหานคร และที่เกินกว่าอำนาจ
ของคณะอนุกรรมการให้ความช่วยเหลือประจำจังหวัด ครั้งที่ ๘/๒๕๖๐
เพื่อพิจารณาคำขอรับความช่วยเหลือของประชาชนที่เสนอต่อคณะอนุกรรมการกรุงเทพมหานครฯ
ประจำเดือนกรกฎาคม ๒๕๖๐ จำนวน ๒๕ ราย
ประกอบด้วย การขอรับความช่วยเหลือขอทบทวนผลการพิจารณา
ของคณะอนุกรรมการให้ความช่วยเหลือกรุงเทพมหานครฯ จำนวน ๒ ราย ๓ เรื่อง
โดยผลการพิจารณา เสนอไม่อนุมัติ จำนวน ๒ ราย ๓ เรื่อง
และการขอรับความช่วยเหลือในการดำเนินคดี จำนวน ๑๗ ราย ๓๑ เรื่อง
โดยผลการพิจารณา เสนออนุมัติ จำนวน ๔ ราย ๗ เรื่อง
เสนอไม่อนุมัติ จำนวน ๙ ราย ๑๘ เรื่อง
เสนอยุติ จำนวน ๔ ราย ๖ เรื่อง
รวมทั้ง การขอรับความช่วยเหลือการขอปล่อยชั่วคราวผู้ต้องหาหรือจำเลย จำนวน ๖ ราย ๖ เรื่อง
โดยผลการพิจารณา เสนออนุมัติ จำนวน ๔ ราย
เสนอยุติ จำนวน ๒ ราย
ทั้งนี้ ให้เป็นไปตามหลักเกณฑ์ของพระราชบัญญัติกองทุนยุติธรรม พ.ศ.๒๕๕๘ และระเบียบคณะกรรมการ
กองทุนยุติธรรม ว่าด้วยหลักเกณฑ์ วิธีการ และเงื่อนไขในการช่วยเหลือประชาชนในการดำเนินคดี พ.ศ. ๒๕๕๙
รวมทั้งระเบียบคณะกรรมการกองทุนยุติธรรมว่าด้วยหลักเกณฑ์ วิธีการ และเงื่อนไขในการขอปล่อยชั่วคราวผู้ต้องหาหรือจำเลย พ.ศ.๒๕๕๙
สำหรับการให้ความช่วยเหลือจากสำนักงานกองทุนยุติธรรม ประจำปีงบประมาณ ๒๕๖๐ ในช่วง ๑๐ เดือน
(เดือนตุลาคม ๒๕๕๙ – กรกฎาคม ๒๕๖๐) สำนักงานกองทุนยุติธรรม รับคำขอรวม ๘๘๕ ราย
อยู่ในความรับผิดชอบของคณะอนุกรรมการให้ความช่วยเหลือกรุงเทพมหานครฯ จำนวน ๘๑๘ ราย
มีผลการพิจารณาแล้ว จำนวน ๗๓๗ ราย คิดเป็นร้อยละ ๙๐.๐๙ ของคำขอที่อยู่ในความรับผิดชอบทั้งหมด
โดยผลการพิจารณา จำนวน ๗๓๗ ราย จำแนกเป็น อนุมัติจำนวน ๒๐๓ ราย คิดเป็นร้อยละ ๒๗.๕๔
ไม่อนุมัติจำนวน ๒๙๖ ราย คิดเป็นร้อยละ ๔๐.๑๖ ยุติเรื่องจำนวน ๒๓๘ ราย คิดเป็นร้อยละ ๓๒.๓๐
อยู่ระหว่างดำเนินการ จำนวน ๘๙ ราย เป็นการรอเอกสารเพิ่มเติม จำนวน ๔๐ ราย
และอยู่ระหว่างการแสวงหาข้อเท็จจริง จำนวน ๓๐ ราย
โดยมีคณะอนุกรรมการผู้ทรงคุณวุฒิ และเจ้าหน้าที่ที่เกี่ยวข้อง เข้าร่วมฯ
ณ ห้องประชุมสำนักงานกองทุนยุติธรรม อาคารซอฟต์แวร์ปาร์ค ชั้น ๒๒ ถนนแจ้งวัฒนะ
อำเภอปากเกร็ด จังหวัดนนทบุรี

ที่มา : http://www.thaigov.go.th/news/contents/details/6288
