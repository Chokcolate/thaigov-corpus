รัฐบาลไทย-ข่าวทำเนียบรัฐบาล-กระทรวงมหาดไทย รับไฟหลวงพระราชทานไปในพิธีถวายพระเพลิงพระบรมศพ พระบาทสมเด็จพระปรมินทรมหาภูมิพลอดุลยเดช บรมนาถบพิตร ณ พระเมรุมาศจำลอง และซุ้มถวายดอกไม้จันทน์ ทั่วประเทศ

วันพฤหัสบดีที่ 19 ตุลาคม 2560
กระทรวงมหาดไทย รับไฟหลวงพระราชทานไปในพิธีถวายพระเพลิงพระบรมศพ พระบาทสมเด็จพระปรมินทรมหาภูมิพลอดุลยเดช บรมนาถบพิตร ณ พระเมรุมาศจำลอง และซุ้มถวายดอกไม้จันทน์ ทั่วประเทศ
กระทรวงมหาดไทย รับไฟหลวงพระราชทานไปในพิธีถวายพระเพลิงพระบรมศพ พระบาทสมเด็จพระปรมินทรมหาภูมิพลอดุลยเดช บรมนาถบพิตร ณ พระเมรุมาศจำลอง และซุ้มถวายดอกไม้จันทน์ ทั่วประเทศ
วันนี้ (18 ต.ค.60) เวลา 21:00 น. ณ ตึกสันติไมตรี (หลังนอก) ทำเนียบรัฐบาล พลเอก ประยุทธ์ จันทร์โอชา นายกรัฐมนตรี เป็นประธานในพิธีรับไฟหลวงพระราชทานและหีบเพลิงพระราชทานไปในพิธีถวายพระเพลิงพระบรมศพ ณ พระเมรุมาศจำลอง 85 แห่ง และต่างประเทศ
ตามที่กระทรวงมหาดไทยได้รับมอบหมายจากคณะกรรมการฝ่ายพิธีการงานพระราชพิธีถวายพระเพลิงพระบรมศพ พระบาทสมเด็จพระปรมินทรมหาภูมิพลอดุลยเดช ให้เป็นหน่วยงานหลักในการจัดพิธีถวายดอกไม้จันทน์ของประชาชนในส่วนภูมิภาค
ในการนี้ พลเอก อนุพงษ์ เผ่าจินดา รัฐมนตรีว่าการกระทรวงมหาดไทย นำคณะผู้บริหารระดับสูงของกระทรวงมหาดไทย ผู้ว่าราชการกรุงเทพมหานคร และผู้ว่าราชการจังหวัดทั้ง 76 จังหวัดทั่วประเทศ เข้าร่วมพิธีรับไฟหลวงพระราชทานไปในพิธีถวายพระเพลิงพระบรมศพ ณ พระเมรุมาศจำลองในพื้นที่กรุงเทพมหานครและปริมณฑล จำนวน 9 แห่ง และในส่วนภูมิภาคทุกจังหวัด จำนวน 76 แห่ง รวมทั้งสิ้น 85 แห่ง โดย ผู้ว่าราชการกรุงเทพมหานคร และผู้ว่าราชการจังหวัดทั้ง 76 จังหวัด ได้เข้ารับพระราชทานไฟหลวงพระราชทานเบื้องหน้าพระฉายาลักษณ์สมเด็จพระเจ้าอยู่หัว เพื่ออัญเชิญไปในพิธีถวายพระเพลิงพระบรมศพ พระบาทสมเด็จพระปรมินทรมหาภูมิพลอดุลยเดช บรมนาถบพิตร ในวันที่ 26 ตุลาคม 2560 ณ พระเมรุมาศจำลอง และซุ้มถวายดอกไม้จันทน์ทั่วประเทศต่อไป.
ครั้งที่ 151/2560

ที่มา : http://www.thaigov.go.th/news/contents/details/7496
