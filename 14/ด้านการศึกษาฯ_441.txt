รัฐบาลไทย-ข่าวทำเนียบรัฐบาล-ศธ.ขอบคุณข้าราชการ เจ้าหน้าที่ และจิตอาสาทุกท่าน ที่ได้ร่วมให้บริการประชาชน และจัดพิธีถวายดอกไม้จันทน์ ในงานพระราชพิธีถวายพระเพลิงพระบรมศพฯ อย่างสมพระเกียรติ

วันศุกร์ที่ 27 ตุลาคม 2560
ศธ.ขอบคุณข้าราชการ เจ้าหน้าที่ และจิตอาสาทุกท่าน ที่ได้ร่วมให้บริการประชาชน และจัดพิธีถวายดอกไม้จันทน์ ในงานพระราชพิธีถวายพระเพลิงพระบรมศพฯ อย่างสมพระเกียรติ
รวมภาพ "พิธีถวายดอกไม้จันทน์ของประชาชน" ในงานพระราชพิธีถวายพระเพลิงพระบรมศพ พระบาทสมเด็จพระปรมินทรมหาภูมิพลอดุลยเดช บรมนาถบพิตร
เมื่อวันพฤหัสบดีที่ 26 ตุลาคม 2560 ณ ซุ้มถวายดอกไม้จันทน์ บริเวณแยก จปร. และซุ้มถวายดอกไม้จันทน์ บริเวณสะพานมัฆวานรังสรรค์
นายประเสริฐ บุญเรือง รองปลัดกระทรวงศึกษาธิการ กล่าวว่า ในฐานะที่ได้รับมอบหมายให้เป็นประธานคณะกรรมการดำเนินงานของกระทรวงศึกษาธิการ เพื่อรับผิดชอบการให้บริการแก่ประชาชนในด้านต่าง ๆ รวมทั้งรับผิดชอบเป็นผู้อำนวยการประจำซุ้มถวายดอกไม้จันทน์ทั้ง 2 ซุ้ม ขอขอบคุณในความร่วมมือร่วมใจของข้าราชการเจ้าหน้าที่ จิตอาสา และบุคลากรทุกท่าน ทุกสังกัดของกระทรวงศึกษาธิการทั้งในส่วนกลางและภูมิภาครวมทั้งหน่วยงานที่เกี่ยวข้องที่ได้ช่วยการทำงานร่วมกันในครั้งนี้ด้วยจิตอาสา
และแม้จะมีฝนตกหนักในบริเวณพิธี แต่จิตอาสา เจ้าหน้าที่ผู้รับผิดชอบทุกท่านยังคงทำงานให้บริการแก่ประชาชนอย่างเต็มกำลัง ทำให้การจัดพิธีถวายดอกไม้จันทน์ ซึ่งกระทรวงศึกษาธิการรับผิดชอบทั้ง 2 ซุ้ม เป็นไปด้วยความเรียบร้อยและสมพระเกียรติ

ที่มา : http://www.thaigov.go.th/news/contents/details/7628
