รัฐบาลไทย-ข่าวทำเนียบรัฐบาล-งานพิธีเปิดโครงการ MASCI Academy และพิธีมอบเกียรติบัตรแก่ผู้เข้าร่วมโครงการยกระดับความสามารถในการดำเนินการอย่างยั่งยืนของผู้ประกอบการ SMEs

วันอังคารที่ 11 เมษายน 2560
งานพิธีเปิดโครงการ MASCI Academy และพิธีมอบเกียรติบัตรแก่ผู้เข้าร่วมโครงการยกระดับความสามารถในการดำเนินการอย่างยั่งยืนของผู้ประกอบการ SMEs
สถาบันรับรองมาตรฐานไอเอสโอ (สรอ.) หรือ MASCI   ได้กำหนดจัดพิธีเปิดตัวโครงการ MASCI Academy ในวันพฤหัสบดีที่ 20 เมษายน 2560 เวลา 13.00 น. เป็นต้นไป ณ โรงแรม เซ็นจูรี่ พาร์ค กรุงเทพฯ
สถาบันรับรองมาตรฐานไอเอสโอ (สรอ.) หรือ MASCI   ได้กำหนดจัดพิธีเปิดตัวโครงการ MASCI Academy ซึ่งในงานดังกล่าวจะมีการลงนามหนังสือแสดงเจตจำนง (Letter of Intent) ระหว่างกลุ่มผู้ประกอบการอุตสาหกรรมขนาดใหญ่รวมทั้งสถานประกอบการในห่วงโซ่อุปทาน อาทิ  กลุ่มบริษัท ปตท.  กลุ่มอุตสาหกรรมเคมี  สภาอุตสาหกรรมแห่งประเทศไทย กลุ่มนักวิชาการและผู้เกษียณอายุจากภาคอุตสาหกรรม และสถาบันเครือข่ายกระทรวงอุตสาหกรรม ที่เข้าร่วมโครงการ MASCI Academy, Phase I  นอกจากนี้ยังมีพิธีมอบเกียรติบัตรแก่ผู้เข้าร่วมโครงการยกระดับความสามารถในการดำเนินการอย่างยั่งยืนของผู้ประกอบการ SMEs ปี 2559  รวม 3 โครงการ ซึ่งจัดเป็นส่วนหนึ่งของโครงการ MASCI Academy  โดยมีผู้ร่วมงานประมาณ 300 คน  ในวันพฤหัสบดีที่ 20 เมษายน 2560 เวลา 13.00 น. เป็นต้นไป ณ โรงแรม เซ็นจูรี่ พาร์ค กรุงเทพฯ

ที่มา : http://www.thaigov.go.th/news/contents/details/3022
