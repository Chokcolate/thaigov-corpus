รัฐบาลไทย-ข่าวทำเนียบรัฐบาล-นรม. วางพานพุ่มดอกไม้ถวายราชสักการะพระบรมราชานุสาวรีย์สมเด็จพระเจ้าตากสินมหาราช

วันพฤหัสบดีที่ 28 ธันวาคม 2560
นรม. วางพานพุ่มดอกไม้ถวายราชสักการะพระบรมราชานุสาวรีย์สมเด็จพระเจ้าตากสินมหาราช
นรม. วางพานพุ่มดอกไม้ถวายราชสักการะพระบรมราชานุสาวรีย์สมเด็จพระเจ้าตากสินมหาราช (28 ธันวาคม 2560)
วันนี้ (28 ธันวาคม 2560) เวลา 11.30 น. ณ พระบรมราชานุสาวรีย์สมเด็จพระเจ้าตากสินมหาราช วงเวียนใหญ่ กรุงเทพมหานคร พลเอก ประยุทธ์ จันทร์โอชา นายกรัฐมนตรี วางพานพุ่มดอกไม้ถวายราชสักการะพระบรมราชานุสาวรีย์สมเด็จพระเจ้าตากสินมหาราช เนื่องในวันสมเด็จพระเจ้าตากสินมหาราช
โอกาสนี้ เมื่อนายกรัฐมนตรีเดินทางมาถึงพระบรมราชานุสาวรีย์สมเด็จพระเจ้าตากสินมหาราช เจ้าหน้าที่ถวายความเคารพ นายกรัฐมนตรีถวายความเคารพแล้ว วางพานพุ่มดอกไม้ถวายราชสักการะพระบรมราชานุสาวรีย์สมเด็จพระเจ้าตากสินมหาราช ในนามนายกรัฐมนตรีและคณะรัฐมนตรี หลังจากนั้น นายกรัฐมนตรีกลับมายืนที่เดิมถวายความเคารพเป็นเสร็จพิธีวางพานพุ่มฯ
**********************************
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/9092
