รัฐบาลไทย-ข่าวทำเนียบรัฐบาล-ยกเลิกกรอกใบ ตม.6 อำนวยความสะดวกผู้เดินทางสัญชาติไทย

วันศุกร์ที่ 10 พฤศจิกายน 2560
ยกเลิกกรอกใบ ตม.6 อำนวยความสะดวกผู้เดินทางสัญชาติไทย
เพื่อลดความแออัดบริเวณหน้าด่านตรวจคนเข้าเมือง ให้คนไทยสะดวกสบายมากขึ้น ต่างชาติรอคิวน้อยลง
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบให้ผู้เดินทางสัญชาติไทยไม่ต้องกรอกแบบรายการบุคคลในการเดินทางเข้าหรือออกประเทศ หรือใบ ตม.6 ณ ด่านตรวจคนเข้าเมือง ตั้งแต่วันที่ 16 ก.ย.ที่ผ่านมา ไม่ว่าจะเดินผ่านช่องตรวจอนุญาตปกติหรือผ่านเครื่องตรวจหนังสือเดินทางอัตโนมัติ เพียงยื่นหนังสือเดินทางเพื่อสแกนและตรวจลงตราก็ถือว่าผ่าน ตม.แล้ว ทั้งนี้ เพื่ออำนวยความสะดวก ช่วยประหยัดเวลา และเพิ่มความคล่องตัวแก่ผู้เดินทาง ส่วนกรณีของชาวต่างชาติยังคงต้องกรอกใน ตม.6 เช่นเดิม เพื่อประโยชน์ด้านความมั่นคงและการท่องเที่ยวที่มีคุณภาพ โดยนายกรัฐมนตรีประสงค์ที่จะแก้ไขปัญหาความแออัดและล่าช้าบริเวณด่านตรวจคนเข้าเมือง และสร้างภาพลักษณ์ที่ดีในการบริการตรวจคนเข้าเมืองของไทยอย่างยั่งยืน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/7970
