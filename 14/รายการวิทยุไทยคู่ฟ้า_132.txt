รัฐบาลไทย-ข่าวทำเนียบรัฐบาล-กองทุนปาล์มน้ำมันและน้ำมันปาล์ม

วันพฤหัสบดีที่ 12 ตุลาคม 2560
กองทุนปาล์มน้ำมันและน้ำมันปาล์ม
ปาล์มน้ำมัน เป็นอีกหนึ่งวัตถุดิบตามธรรมชาติ ที่สามารถนำมาใช้ผลิตพลังงานทดแทนได้ แต่ต้องมีการดูแลอย่างเป็นระบบตั้งแต่การเพาะปลูก ไปจนถึงกระบวนการผลิต และแปรรูปเป็นผลิตภัณฑ์
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบให้มีการจัดตั้งกองทุนปาล์มน้ำมันและน้ำมันปาล์ม พร้อมอนุมัติเงินกองทุนเบื้องต้น 1,000 ล้านบาท เพื่อส่งเสริมการพัฒนาศักยภาพอุตสาหกรรมปาล์มน้ำมันและน้ำมันปาล์มซึ่งเป็นเชื้อเพลิงชีวภาพและวัตถุดิบในการพัฒนาพลังงานทดแทนตลอดทั้งกระบวนการ เช่น การวิจัยและพัฒนา การใช้เทคโนโลยีนวัตกรรมช่วยในการผลิต แปรรูป จัดหาตลาด และใช้ประโยชน์ผลิตภัณฑ์ รวมถึงเป็นเงินทุนสงเคราะห์ในการปลูกปาล์มน้ำมันพันธุ์ที่มีคุณภาพดีทดแทนต้นเก่าในพื้นที่เดิม ส่งเสริมการรวมกลุ่มของเกษตรกร และการทำประกันภัยพืชผลทางการเกษตรเพื่อลดความเสี่ยงจากภัยธรรมชาติ ทั้งนี้ รัฐบาลมุ่งหวังยกระดับการผลิตและการแข่งขัน และสร้างเสถียรภาพอุตสาหกรรมปาล์มน้ำมันและน้ำมันปาล์มอย่างยั่งยืน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/7348
