รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ เป็นประธานเปิดการประชุม Asia Tech Forum

วันอังคารที่ 8 สิงหาคม 2560
รมว.กระทรวงดิจิทัลฯ เป็นประธานเปิดการประชุม Asia Tech Forum
รมว.กระทรวงดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) พร้อมด้วย นายชิโร ซะโดะชิมะ (H.E.Shiro Sadoshima) เอกอัครราชทูตญี่ปุ่นประจำประเทศไทย ร่วมเป็นประธานเปิดการประชุม Asia Tech Forum โดย Nikkei Business Publications ซึ่งเป็นสื่อด้านธุรกิจชั้นนำของประเทศญี่ปุ่นจัดขึ้น เพื่อเป็นส่วนหนึ่งในการเฉลิมฉลองโอกาสครบรอบ 130 ปี ความสัมพันธ์ทางการทูตระหว่าง ไทย-ญี่ปุ่น การประชุมดังกล่าว จัดให้กับนักธุรกิจชาวญี่ปุ่นที่อยู่ในประเทศไทย โดยครอบคลุมตั้งแต่บริษัทด้านการผลิต การขนส่ง การกระจายสินค้า และการเงิน เป็นต้น ทั้งนี้ ยังได้มีการแลกเปลี่ยนความคิดเห็นเกี่ยวกับนโยบาย Thailand 4.0 ที่รัฐบาลไทยกำลังดำเนินการเพื่อผลักดันประเทศ พร้อมแนวทางการพัฒนาการผลิตสินค้าและบริการของไทยซึ่งเน้นให้มีประสิทธิภาพและคุณภาพที่สูงขึ้น รวมทั้งเป็นสินค้านวัตกรรม โดยเน้นการนำเอาเทคโนโลยีดิจิทัลมาใช้ การประชุมครั้งนี้จัดขึ้นเมื่อวันที่ 3 สิงหาคม 2560 ณ โรงแรมพลาซ่า แอทธินี แบงคอก อะ รอยัล เมอริเดียน ถนนวิทยุ กรุงเทพฯ
*********************

ที่มา : http://www.thaigov.go.th/news/contents/details/5785
