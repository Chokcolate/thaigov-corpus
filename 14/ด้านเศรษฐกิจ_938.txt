รัฐบาลไทย-ข่าวทำเนียบรัฐบาล-รมว.ดิจิทัลฯ ร่วมหารือกับประธาน JETRO และประธานหอการค้าญี่ปุ่น

วันพฤหัสบดีที่ 27 กรกฎาคม 2560
รมว.ดิจิทัลฯ ร่วมหารือกับประธาน JETRO และประธานหอการค้าญี่ปุ่น
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ร่วมหารือกับ นายฮิโรกิ มิซึมาตะ (Mr. Hiroki Mitsumata) ประธานองค์การส่งเสริมการค้าต่างประเทศของญี่ปุ่น (JETRO Bangkok) พร้อมด้วยนายโซจิ ซาคาอิ (Mr. Soji Sakai) ประธานหอการค้าญี่ปุ่น-กรุงเทพฯ และผู้แทนที่เกี่ยวข้องจากทั้งสองหน่วยงาน โดยฝ่ายญี่ปุ่นได้นำเสนอ “รายงานการสำรวจทัศนคติในการดำเนินธุรกิจในประเทศไทยของบริษัทญี่ปุ่น (The Survey Report of Business Sentiment of Japanese Corporations in Thailand)” ซึ่งข้อมูลดังกล่าวช่วยให้รัฐบาลไทยเห็นทิศทางและแนวโน้มในการลงทุนของภาคเอกชนญี่ปุ่น รวมทั้งได้รับทราบความท้าทาย รวมถึงความต้องการและทัศนคติของฝ่ายญี่ปุ่น ที่มีต่อนโยบายด้านเศรษฐกิจของไทย ซึ่งรัฐบาลจะได้นำไปเป็นข้อมูลในการพัฒนาความร่วมมือด้านเศรษฐกิจกับฝ่ายญี่ปุ่นต่อไป เมื่อวันที่ 25 กรกฎาคม 2560 ณ ห้องประชุม ชั้น 18 สำนักงานรัฐบาลอิเล็กทรอนิกส์ (องค์การมหาชน) อาคารบางกอกไทยทาวเวอร์ ถนนรางน้ำ กรุงเทพฯ
**********************************

ที่มา : http://www.thaigov.go.th/news/contents/details/5520
