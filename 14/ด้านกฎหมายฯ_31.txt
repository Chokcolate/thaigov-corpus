รัฐบาลไทย-ข่าวทำเนียบรัฐบาล-ยธ. เตรียมพร้อมจัดทำร่างกฎหมายให้เป็นไปตามเจตนารมณ์ของรัฐธรรมนูญฉบับใหม่

วันพฤหัสบดีที่ 6 เมษายน 2560
ยธ. เตรียมพร้อมจัดทำร่างกฎหมายให้เป็นไปตามเจตนารมณ์ของรัฐธรรมนูญฉบับใหม่
นายวิษณุ เครืองาม รองนายกรัฐมนตรี เป็นประธานการประชุมเตรียมการให้เป็นไปตามรัฐธรรมนูญฉบับใหม่ ครั้งที่ ๑/๒๕๖๐
เมื่อวันพุธที่ ๕ เมษายน ๒๕๖๐ เวลา ๑๔.๐๐ น.
ณ ห้องประชุม ๓๐๑ ตึกบัญชาการ ทำเนียบรัฐบาล
นายวิษณุ เครืองาม รองนายกรัฐมนตรี
เป็นประธานการประชุมเตรียมการให้เป็นไปตามรัฐธรรมนูญฉบับใหม่ ครั้งที่ ๑/๒๕๖๐
เพื่อเตรียมความพร้อมหน่วยงานราชการที่เกี่ยวข้องในการจัดทำร่างกฎหมาย
ให้มีความสอดคล้องและเป็นไปตามเจตนารมณ์แห่งรัฐธรรมนูญฉบับใหม่
ที่จะประกาศใช้ในวันที่ ๖ เมษายน ๒๕๖๐
โดยมีหัวหน้าส่วนราชการที่เกี่ยวข้องเข้าร่วมประชุมฯ
ในการนี้ นายชาญเชาวน์ ไชยานุกิจ ปลัดกระทรวงยุติธรรม เข้าร่วมประชุมฯ ด้วย
ทั้งนี้ การจัดทำร่างกฎหมายเพื่อประกาศและบังคับใช้
จะต้องเป็นไปตามมาตรา ๗๗ ของรัฐธรรมนูญแห่งราชอาณาจักรไทย
โดยหน่วยงานที่จะดำเนินการยกร่างกฎหมายจะต้องรับฟังความคิดเห็น
ของผู้ที่เกี่ยวข้องครบทุกภาคส่วน และจะต้องวิเคราะห์ถึงผลกระทบอย่างเป็นระบบ และรอบด้าน
เพื่อให้กฎหมายที่มีผลบังคับใช้ มีประโยชน์ต่อประชาชนอย่างแท้จริง

ที่มา : http://www.thaigov.go.th/news/contents/details/2919
