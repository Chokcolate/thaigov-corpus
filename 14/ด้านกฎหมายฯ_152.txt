รัฐบาลไทย-ข่าวทำเนียบรัฐบาล-กระทรวงยุติธรรม โดยสำนักงานยุติธรรมจังหวัดตรัง ติดตามความคืบหน้า “คดีฆ่าบีบคอสาวแม่ลูกสอง”

วันจันทร์ที่ 17 กรกฎาคม 2560
กระทรวงยุติธรรม โดยสำนักงานยุติธรรมจังหวัดตรัง ติดตามความคืบหน้า “คดีฆ่าบีบคอสาวแม่ลูกสอง”
สำนักงานยุติธรรมจังหวัดตรัง ลงพื้นที่ติดตามความคืบหน้า “คดีฆ่าบีบคอสาวแม่ลูกสอง”
เมื่อวันที่ ๑๒ กรกฎาคม ๒๕๖๐ เวลา ๑๓.๐๐ น.
นายบัญญัติ  วงค์สว่าง ยุติธรรมจังหวัดตรัง
มอบหมายให้นายโกเมน รอตโกมิล หัวหน้ากลุ่มพัฒนาและส่งเสริมระบบงานยุติธรรม
พร้อมด้วยเจ้าหน้าที่กลุ่มอำนวยความยุติธรรมและนิติการ สำนักงานยุติธรรมจังหวัดตรัง
ลงพื้นที่ติดตามความคืบหน้า “คดีฆ่าบีบคอสาวแม่ลูกสอง”
โดยคณะได้ลงพื้นที่ ณ บ้านผู้เสียหาย หมู่ที่ ๓ ตำบลเขาไพร อำเภอรัษฎา จังหวัดตรัง
เพื่อพบปะเยี่ยมเยียนครอบครัวผู้เสียหายและให้กำลังใจและให้ความเชื่อมั่นในการช่วยเหลือของกระทรวงยุติธรรม
เบื้องต้นสำนักงานยุติธรรมจังหวัดตรัง ได้รับเรื่องในการยื่นคำขอรับตามพระราชบัญญัติค่าตอบแทนผู้เสียหาย
ค่าทดแทนและค่าใช้จ่ายในคดีอาญา พ.ศ.๒๕๔๔ แล้ว
หลังจากนั้นเวลา ๑๕.๓๐ น.
ทางคณะทำงานได้ลงพื้นที่เพื่อพบปะคณะกรรมการศูนย์ยุติธรรมชุมชนตำบลเขาไพร
ตำบลเขาไพร อำเภอรัษฎา จังหวัดตรัง เพื่อสอบถามความคืบหน้าด้านการเฝ้าระวังการก่อเหตุอาชญากรรม ในพื้นที่
รวมทั้งให้คำแนะนำการดำเนินงานตามบทบาท ภารกิจของศูนย์ยุติธรรมชุมชน
เพื่อสร้างความเชื่อมั่นให้กับประชาชนในพื้นที่

ที่มา : http://www.thaigov.go.th/news/contents/details/5255
