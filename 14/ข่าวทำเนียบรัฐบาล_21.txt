รัฐบาลไทย-ข่าวทำเนียบรัฐบาล-นายกรัฐมนตรียืนยันรัฐบาลไม่มีเจตนากลั่นแกล้งใคร กรณีเรียกเก็บภาษี ระบุทุกอย่างเป็นไปตามกฎหมาย

วันอังคารที่ 21 มีนาคม 2560
นายกรัฐมนตรียืนยันรัฐบาลไม่มีเจตนากลั่นแกล้งใคร กรณีเรียกเก็บภาษี ระบุทุกอย่างเป็นไปตามกฎหมาย
นายกรัฐมนตรียืนยันรัฐบาลไม่มีเจตนากลั่นแกล้งใคร กรณีเรียกเก็บภาษี ระบุทุกอย่างเป็นไปตามกฎหมาย
วันนี้ (21 สิงหาคม 2560) เวลา 14.30 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีถึงกรณีการเผยแพร่คำวินิจฉัยของคณะกรรมการวินิจฉัยภาษีอากรว่า เรื่องดังกล่าวเป็นเรื่องเดิม แตกต่างจากเรื่องใหม่ ซึ่งเป็นคนละกรณี ขอ อย่านำมาเกี่ยวข้องกัน ส่วนจะถูกหรือผิด จะสามารถดำเนินการได้หรือไม่นั้นต้องเป็นไปตามกระบวนการยุติธรรม ยืนยันการดำเนินการต้องเป็นธรรม และขอให้นึกถึงการปฏิบัติของรัฐบาลด้วย ซึ่งบางอย่างไม่ชัดเจน ยังคลุมเครือรัฐบาลต้องดำเนินการให้เกิดความชัดเจน ไม่เช่นนั้นจะสุ่มเสี่ยงเป็นความผิดตามมาตรา 157 ละเว้นหรือปฏิบัติหน้าที่โดยมิชอบหรือทุจริต  โดยรัฐบาลมีความระมัดระวังอย่างเต็มที่ในการทำงาน และไม่ต้องการจะรังแกใคร
ส่วนการตรวจสอบทรัพย์สินของนักการเมืองในอดีตนั้น เป็นไปตามกฎหมายที่ระบุไว้อยู่แล้วว่าต้องมีการตรวจสอบทรัพย์สินของนักการเมืองก่อนรับตำแหน่ง และหลังสิ้นสุดตำแหน่ง ซึ่งเป็นไปตามระเบียบของคณะกรรมการป้องกันและปราบปรามการทุจริตแห่งชาติ (ปปช.)  ส่วนการตรวจสอบทรัพย์สินฯ เป็นอำนาจหน้าที่ของสำนักงานการตรวจเงินแผ่นดิน (สตง.) ซึ่งจะเลือกตรวจสอบนักการเมืองที่มีรายได้เพิ่มขึ้น ยืนยันไม่ได้กลั่นแกล้งใคร และจะต้องดำเนินการเรียกเก็บภาษีให้ได้ภายใน 5 ปี หลังจากพ้นตำแหน่ง เพราะไม่เช่นนั้นจะไม่สามารถเรียกเก็บภาษีได้
-------------------------------------------

ที่มา : http://www.thaigov.go.th/news/contents/details/2540
