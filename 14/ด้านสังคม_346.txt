รัฐบาลไทย-ข่าวทำเนียบรัฐบาล-ดร.อรรชกา เป็นประธานเปิดการประชุม “TISTR,s From Local to Global International Forum : Food Industry 4.0” พัฒนา ขับเคลื่อนอุตสาหกรรมไทยสู่ตลาดโลกอย่างยั่งยืน

วันศุกร์ที่ 16 มิถุนายน 2560
ดร.อรรชกา เป็นประธานเปิดการประชุม “TISTR,s From Local to Global International Forum : Food Industry 4.0” พัฒนา ขับเคลื่อนอุตสาหกรรมไทยสู่ตลาดโลกอย่างยั่งยืน
การประชุมวิชาการนานาชาติ “TISTR,s  Form Local to Glocal  International  Forum : Food  Industry 4.0”แนวทางการพัฒนา/ขับเคลื่อนอุตสาหกรรมของไทยสู่ตลาดโลกอย่างยั่งยืน
(12 มิถุนายน 2560) ดร.อรรชกา ศรีบุญเรือง รัฐมนตรีว่าการกระทรวงวิทยาศาสตร์และเทคโนโลยี เป็นประธานเปิดการประชุมวิชาการนานาชาติ “TISTR,s  Form Local to Glocal  International  Forum : Food  Industry 4.0”แนวทางการพัฒนา/ขับเคลื่อนอุตสาหกรรมของไทยสู่ตลาดโลกอย่างยั่งยืนตามนโยบาย Thailand 4.0 ซึ่งจัดโดย สถาบันวิจัยวิทยาศาสตร์และเทคโนโลยีแห่งประเทศไทย (วว.) วันที่ 12 มิถุนายน 2560 ณ ห้องวิภาวดีบอลรูม A,B,C โรงแรมเซ็นทาราแกรนด์ แอท เซ็นทรัลลาดพร้าว
โอกาสนี้ ดร.อรรชกา ศรีบุญเรือง รัฐมนตรีว่าการกระทรวงวิทยาศาสตร์และเทคโนโลยี  ได้กล่าวปาฐกถาพิเศษ เรื่อง “Thailand 4.0: From Local to Global” มีเนื้อหาโดยสรุปว่า ยุทธศาสตร์ Thailand 4.0 จะเป็นเครื่องมือสนับสนุนการเปลี่ยนแปลงประเทศไทยสู่ยุคสมัยใหม่ของการเติบโต ผ่านการสร้างมูลค่าเพิ่มสินค้าและบริการ โดยการลงทุนในประสิทธิภาพและข้อได้เปรียบการแข่งขันอย่างยั่งยืน ทั้งนี้ในการรองรับนโยบายและขับเคลื่อน Food Innopolis นั้น ด้วยศักยภาพของ วว. และความเชี่ยวชาญในด้านการวิจัย พัฒนาและบริการ ซึ่งครอบคลุมตั้งแต่การพัฒนาวัตถุดิบ ผลิตภัณฑ์ รวมถึงการผลิตในเชิงพาณิชย์ ประกอบกับในปัจจุบัน วว. ได้ขยายขอบเขตการดำเนินงานสู่การให้บริการทางด้านโครงสร้างพื้นฐานในกลุ่ม SMEs ของไทย ที่ต้องการผลิตผลิตภัณฑ์ใหม่ ซึ่งผู้ประกอบการเหล่านั้นสามารถเข้ามาใช้ประโยชน์จากโครงสร้างพื้นฐานดังกล่าว นับเป็นการปิดช่องว่างการนำผลิตภัณฑ์ไปสู่เชิงพาณิชย์ จึงเป็นก้าวย่างสำคัญที่จะช่วยยกระดับขีดความสามารถการแข่งขันของประเทศไทยให้สามารถเติบโตได้อย่างมั่นคงยั่งยืน สามารถผลิตสินค้าให้มีคุณภาพและมาตรฐานในระดับสากล จำหน่ายสินค้าได้ในตลาดโลก อันจะเป็นกำลังสำคัญในการพัฒนาเศรษฐกิจของประเทศต่อไป
นอกจากการจัดประชุมวิชาการนานาชาติฯ ดังกล่าวแล้ว ภายในงานยังมีการจัดแสดงนิทรรศการผลงานวิจัยและพัฒนา ถ่ายทอดเทคโนโลยี บริการอุตสาหกรรม ของเครือข่ายพันธมิตรภาครัฐและเอกชนทั้งจากภายในประเทศและต่างประเทศ อาทิเช่น  JAIMA , NMIJ,  CAS Bangkok เป็นต้น รวมทั้งแสดงศักยภาพด้านผลงานวิจัยของ วว. ที่สอดรับกับนโยบาย Thailand 4.0 การให้คำปรึกษาและสนับสนุนด้านเทคโนโลยี ตลอดจนการจับคู่ธุรกิจด้านอาหาร พร้อมทั้งผลงานวิจัยและพัฒนาใหม่ ซึ่งมีศักยภาพพร้อมถ่ายทอดเทคโนโลยีการผลิตสู่เชิงพาณิชย์ ด้วยความสำเร็จจากการนำวิทยาศาสตร์ เทคโนโลยีและนวัตกรรม (วทน.) เข้าไปพัฒนาและเพิ่มมูลค่าผลิตภัณฑ์ อันจะสร้างความเข้มแข็งให้กับผู้ประกอบการไทยและภาพรวมเศรษฐกิจของประเทศ

ที่มา : http://www.thaigov.go.th/news/contents/details/4596
