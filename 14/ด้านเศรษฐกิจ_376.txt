รัฐบาลไทย-ข่าวทำเนียบรัฐบาล-ธอส.พร้อมลุยงานมหกรรมการเงินกรุงเทพฯ ครั้งที่ 17 สินเชื่อบ้าน 6 เดือนแรก อัตราดอกเบี้ย 0.75% ต่อปี และยกเว้นค่าธรรมเนียม 3 ฟรี เงินฝากออมทรัพย์ดอกเบี้ย 1.80% ต่อปี ทรัพย์ NPA ราคาเ

วันพฤหัสบดีที่ 11 พฤษภาคม 2560
ธอส.พร้อมลุยงานมหกรรมการเงินกรุงเทพฯ ครั้งที่ 17 สินเชื่อบ้าน 6 เดือนแรก อัตราดอกเบี้ย 0.75% ต่อปี และยกเว้นค่าธรรมเนียม 3 ฟรี เงินฝากออมทรัพย์ดอกเบี้ย 1.80% ต่อปี ทรัพย์ NPA ราคาเ
ธนาคารอาคารสงเคราะห์ เตรียมนำผลิตภัณฑ์ทางการเงินสุดพิเศษไปให้บริการประชาชนในงาน “มหกรรมการเงินกรุงเทพฯ ครั้งที่ 17 Money Expo 2017” ในรูปแบบของ GHB Smart Booth
ธนาคารอาคารสงเคราะห์ เตรียมนำผลิตภัณฑ์ทางการเงินสุดพิเศษไปให้บริการประชาชนในงาน “มหกรรมการเงินกรุงเทพฯ ครั้งที่ 17 Money Expo 2017” ในรูปแบบของ GHB Smart Booth ประกอบด้วย 4 โซนหลัก 1.โซนสินเชื่อบ้านอัตราดอกเบี้ยพิเศษ 6 เดือนแรก 0.75% ต่อปี และฟรี!! ค่าธรรมเนียม 3 ประเภท 1.ฟรีค่าธรรมเนียมการยื่นกู้ 2.ฟรีค่าประเมินราคาหลักประกันทุกวงเงินกู้ และ 3.ฟรีค่าจดทะเบียนสิทธิและนิติกรรม โซนที่ 2.เงินฝากอัตราดอกเบี้ยสูง ด้วยเงินฝากออมทรัพย์อัตราดอกเบี้ย 1.80% ต่อปี 3.โซนทรัพย์ NPA หรือบ้านมือสอง 250 รายการ จำหน่ายในราคาพิเศษเริ่มต้นเพียง 72,000 บาท พ่วงแคมเปญพิเศษดอกเบี้ย 0% นานถึง 24 เดือน และ 4.โซนโครงการ ธอส. โรงเรียนการเงิน ให้ความรู้ในการเข้าถึงสินเชื่อในระบบ
นายฉัตรชัย ศิริไล กรรมการผู้จัดการธนาคารอาคารสงเคราะห์ (ธอส.) เปิดเผยว่า เพื่อเป็นการขยายโอกาสในการทำให้คนไทยมีบ้านและเข้าถึงผลิตภัณฑ์ทางการเงินของธนาคารได้สะดวกยิ่งขึ้น ธอส.จึงเข้าร่วมออกบูธในงาน มหกรรมการเงินกรุงเทพฯ ครั้งที่ 17 Money Expo 2017 โดยจัดทำบูธในรูปแบบ GHB Smart Booth ซึ่งเป็นบูธรูปแบบใหม่ของ ธอส. ที่จัดทำขึ้นภายใต้แนวคิด “GH BANK THE GLORY ARENA…Gateway of Digital Life” หรือการก้าวผ่านประตูแห่งการเวลาไปสู่มิติใหม่แห่งการบริการที่ทันสมัย และดีเยี่ยมจาก ธอส. ซึ่งสอดคล้องกับแนวคิดของการจัดงาน คือ “นวัตกรรมการเงิน 4.0 Financial Innovation 4.0” เปิดโลกเทคโนโลยีใหม่  โดยลูกค้าสามารถดาวน์โหลดแอพพลิเคชั่น Ghbank Smart Booth ด้วยสมาร์ทโฟนหรือแท็บเล็ต เพื่อจองสิทธิ์ใช้บริการหรือรับชมรายละเอียดโปรโมชั่นพิเศษต่างๆ ของ ธอส. ได้ทันที โดยหนึ่งในไฮไลท์สำคัญที่ GHB Smart Booth ของ ธอส. ในครั้งนี้ก็คือเครื่อง VTM (Video Teller Machine) ซึ่งถือเป็นอีกหนึ่งนวัตกรรมการให้บริการรูปแบบใหม่ของ ธอส. โดยลูกค้าสามารถใช้บริการที่เครื่อง VTM ได้เสมือนกับเป็นที่สาขาของธนาคารทั้งในและนอกเวลาทำการ ให้บริการได้ทั้งฝาก - ถอน รับชำระหนี้เงินกู้ รวมถึงให้บริการด้านสินเชื่อ โดยผู้ใช้บริการจะได้พูดคุยกับพนักงานผ่านหน้าจอเครื่อง VTM โดยไม่จำเป็นต้องเดินทางไปที่สาขา สำหรับภายในงานมหกรรมการเงิน กรุงเทพฯ ธอส. ได้นำเครื่อง VTM มาให้บริการจองสิทธิ์โปรโมชั่นสินเชื่อเป็นครั้งแรก และหลังจากนี้ ธอส. จะทยอยติดตั้งเครื่อง VTM ตามสถานที่ที่ลูกค้าประชาชนทั่วไปสามารถเดินทางเข้าถึงง่ายและสะดวก อาทิ สถานีรถไฟฟ้า ห้างสรรพสินค้า เพื่อให้ลูกค้าสามารถเข้าถึงบริการของ ธอส. ได้หลากหลายช่องทางยิ่งขึ้น
นอกจากนี้ ธอส. ได้แบ่งพื้นที่ในการจัดบูออกเป็น 4 โซน ประกอบด้วย 1.โซนสินเชื่อบ้านอัตราดอกเบี้ยพิเศษ  ให้กู้เพื่อซื้อที่ดินพร้อมอาคารหรือห้องชุด ปลูกสร้าง ต่อเติม ซ่อมแซม ไถ่ถอนจำนองจากสถาบันการเงินอื่น และซื้ออุปกรณ์ที่เกี่ยวเนื่องเพื่อประโยชน์ในการอยู่อาศัยพร้อมกับกู้เพื่อซื้อหรือไถ่ถอนจำนองจากสถาบันการเงินอื่น โดยมีอัตราดอกเบี้ยเดือนที่ 1-6 เท่ากับ MRR–6.00% ต่อปี (หรือเท่ากับ 0.75% ต่อปี คิดจากดอกเบี้ย MRR ธอส. ปัจจุบันเท่ากับ 6.75% ต่อปี) เดือนที่ 7–12 เท่ากับ MRR–4.00% ต่อปี (หรือเท่ากับ 2.75% ต่อปี) เดือนที่ 13-24 เท่ากับ MRR-3.00% ต่อปี (หรือเท่ากับ 3.75% ต่อปี) เดือนที่ 25-36 เท่ากับ MRR-2.00% ต่อปี (หรือเท่ากับ 4.75% ต่อปี) ปีที่ 4 จนถึงตลอดอายุสัญญากู้ กรณีลูกค้าสวัสดิการ ดอกเบี้ยเท่ากับ MRR-1.00% ต่อปี กรณีลูกค้ารายย่อยทั่วไป ดอกเบี้ยเท่ากับ MRR-0.50% ต่อปี กรณีกู้ซื้ออุปกรณ์และสิ่งอำนวยความสะดวกที่เกี่ยวเนื่องกับที่อยู่อาศัย ดอกเบี้ยเท่ากับ MRR พิเศษ!! ยกเว้นค่าธรรมเนียมให้ถึง 3 ฟรี!!! ได้แก่ 1.ฟรีค่าธรรมเนียมการยื่นกู้ (0.1% ของวงเงินกู้ที่ได้รับอนุมัติ) 2.ฟรีค่าประเมินราคาหลักประกันทุกวงเงินกู้ (1,900 บาท  / 2,300 บาท ตามวงเงินกู้) 3.ฟรีค่าจดทะเบียนสิทธิและนิติกรรม (1,000 บาท) เฉพาะลูกค้าที่จองสิทธิ์ภายในงาน พร้อมยื่นคำขอกู้เงินภายในวันที่ 30 มิถุนายน 2560 และทำนิติกรรมภายในวันที่ 31 กรกฎาคม 2560
2.โซนเงินฝากอัตราดอกเบี้ยสูง นำเสนอผลิตภัณฑ์ “เงินฝากออมทรัพย์” รับอัตราดอกเบี้ยสูง 1.80% ต่อปี ตั้งแต่วันที่เปิดบัญชีถึงวันที่ 11 กุมภาพันธ์ 2561 เพียงจองสิทธิ์ภายในงาน และไปเปิดบัญชีที่สาขาของธนาคารภายในวันที่ 26 พฤษภาคม 2560 โดยเปิดบัญชีเงินฝากครั้งแรกขั้นต่ำ 500 บาท สูงสุดไม่เกิน 2 ล้านบาท พิเศษ!! สำหรับลูกค้าที่จองสิทธิ์และเปิดบัญชีเงินฝากตั้งแต่ 50,000 บาทขึ้นไป ณ สาขาของ ธอส. ในกรุงเทพฯและปริมณฑล รับฟรี !! “กระปุก ธอส. เงินเต็มบ้าน” ก่อนใคร
3.โซนทรัพย์ NPA หรือบ้านมือสอง ธอส.ได้นำทรัพย์คุณภาพดี ทำเลเด่น ทั้งประเภท บ้านเดี่ยว บ้านแฝดทาวน์เฮ้าส์ ห้องชุด และอาคารพาณิชย์ รวม 250 รายการ มาจำหน่ายในราคาพิเศษ ซึ่งเป็นทรัพย์ในพื้นที่ จ.กรุงเทพฯ สมุทรปราการ นนทบุรี และปทุมธานี จำหน่ายพร้อมส่วนลดพิเศษสูงสุด 30% จากราคาปกติ โดยทรัพย์ที่มีราคาต่ำสุดเริ่มต้นเพียง 72,000 บาทเท่านั้น ซึ่งเป็นห้องชุดเนื้อที่ 26.25 ตารางเมตร ในโครงการ    ปลาทอง อ.เมือง จ.ปทุมธานี นอกจากนี้ผู้ซื้อทรัพย์ NPA ของ ธอส. ยังมีสิทธิรับแคมเปญพิเศษ “เงินดาวน์ผ่อนได้” โดยให้ผ่อนชำระเงินดาวน์ได้สูงสุดถึง 20% ของราคาซื้อขาย ดอกเบี้ย 0% นานถึง 24 เดือน หรือหากเทเงินดาวน์ 20% ของราคาซื้อขาย ส่วนที่เหลืออีก 80% รับสินเชื่อดอกเบี้ย 0% นาน 24 เดือน วงเงินให้กู้สูงสุดไม่เกิน 80 % และให้ผ่อนชำระได้นานสูงสุดถึง 30 ปี
นอกจากนี้ประชาชนที่ต้องการมีบ้านเป็นของตนเองยังสามารถขอรับคำแนะนำจากเจ้าหน้าที่ของ ธอส. ที่พร้อมให้ความรู้ในการเข้าถึงสินเชื่อในระบบ หรือ Financial Literacy ได้ในโซนที่ 4.โซนโครงการ ธอส. โรงเรียนการเงิน ทั้งนี้ งาน “มหกรรมการเงิน กรุงเทพฯ ครั้งที่ 17 Money Expo 2017” จะจัดขึ้นระหว่างวันที่ 11-14 พฤษภาคม 2560 ณ ชาเลนเจอร์ 2-3 อิมแพ็ค เมืองทองธานี สอบถามรายละเอียดเพิ่มเติมได้ที่ศูนย์ลูกค้าสัมพันธ์ (Call Center) โทร 0-2645-9000 หรือ www.ghbank.co.th และ Facebook fanpage ธนาคารอาคารสงเคราะห์
ที่มา : กระทรวงการคลัง
ผู้นำเสนอ : กลุ่มสารนิเทศการคลัง สำนักงานปลัดกระทรวงการคลัง

ที่มา : http://www.thaigov.go.th/news/contents/details/3668
