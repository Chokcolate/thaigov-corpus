รัฐบาลไทย-ข่าวทำเนียบรัฐบาล-ก.ยุติธรรม เปิดเวทีหารือกฎหมายกองทุนยุติธรรม  พัฒนากลไกเพื่อช่วยเหลือประชาชนให้เข้าถึงความเป็นธรรมได้อย่างเท่าเทียม

วันอังคารที่ 10 ตุลาคม 2560
ก.ยุติธรรม เปิดเวทีหารือกฎหมายกองทุนยุติธรรม  พัฒนากลไกเพื่อช่วยเหลือประชาชนให้เข้าถึงความเป็นธรรมได้อย่างเท่าเทียม
นายธวัชชัย ไทยเขียว รองปลัดกระทรวงยุติธรรม เป็นประธานการประชุมคณะอนุกรรมการพัฒนาพัฒนากฎหมายกองทุนยุติธรรม ครั้งที่ ๒/๒๕๖๐
เมื่อวันจันทร์ที่ ๙ ตุลาคม ๒๕๖๐ เวลา ๑๓.๓๐ น.
ณ ห้องประชุมสำนักงานกองทุนยุติธรรม อาคารซอฟต์แวร์ปาร์ค ชั้น ๒๒ จังหวัดนนบุรี
นายธวัชชัย ไทยเขียว รองปลัดกระทรวงยุติธรรม
เป็นประธานการประชุมคณะอนุกรรมการพัฒนาพัฒนากฎหมายกองทุนยุติธรรม ครั้งที่ ๒/๒๕๖๐
เพื่อรับทราบผลการดำเนินงานด้านการพัฒนากฎหมายของกองทุนยุติธรรมในเรื่องต่างๆ
อาทิ อำนาจวินิจฉัยอุทธรณ์คำสั่งเกี่ยวกับการให้ความช่วยเหลือของคณะกรรมการกองทุนยุติธรรม
และการพิจารณาหลักเกณฑ์การช่วยเหลือผู้ถูกละเมิดสิทธิมนุษยชน
หรือผู้ได้รับผลกระทบจากการถูกละเมิดสิทธิมนุษยชน
ตามระเบียบคณะกรรมการกองทุนยุติธรรม ว่าด้วยหลักเกฑณ์วิธีการ และเงือนไข
ในการช่วยเหลือผู้ถูกละเมิดสิทธิ์ฯ
นอกจากนี้ ที่ประชุมได้ร่วมพิจารณาในประเด็นต่างๆ อาทิ ขั้นตอนการอุทธรณ์ผล
การพิจารณาทบทวนของคณะอนุกรรมการฯ การกำหนดหลักเกณฑ์คุณสมบัติและลักษณะต้องห้าม
วาระการดำรงตำแหน่งและการพ้นจากตำแหน่ง
ของอนุกรรมการผู้แทนเครือข่ายยุติธรรมชุมชน ซึ่งที่ประชุมกำหนดให้ใช้รูปแบบเดียวกับหลักเกณฑ์
ในการคัดเลือกผู้ทรงคุณวุฒิของคณะอนุกรรมการให้ความช่วยเหลือประจำจังหวัด
พร้อมกันนี้ที่ประชุมได้เห็นชอบให้เพิ่มเกณฑ์การช่วยเหลือสำหรับค่าใช้จ่าย
การตรวจประเมินอายุเด็กทางคดีไว้ในระเบียบ/ประกาศกองทุนยุติธรรม
เพื่อการคุ้มครองเยียวยา ช่วยเหลือเด็กที่ตกเป็นผู้เสียหายและที่เป็นผู้กระทำผิด
อีกทั้งได้มอบหมายให้ฝ่ายเลขาฯ ไปหารือร่วมกับภาคส่วนที่เกี่ยวข้อง
เพื่อกำหนดแนวทางการให้ความช่วยเหลือผู้ถูกละเมิดสิทธิมนุษยชนหรือผู้ได้รับผลกระทบจาก
การถูกละเมิดสิทธิมนุษยชน ตาม พ.ร.บ. กองทุนยุติธรรม พ.ศ. ๒๕๕๘
และให้คณะอนุกรรมการพัฒนากฎหมายฯ พิจารณาอีกครั้ง

ที่มา : http://www.thaigov.go.th/news/contents/details/7289
