รัฐบาลไทย-ข่าวทำเนียบรัฐบาล- ยธ. เสริมสร้างศักยภาพการทำงานแก่บุคลากรกองทุนยุติธรรม

วันพุธที่ 17 มกราคม 2561
ยธ. เสริมสร้างศักยภาพการทำงานแก่บุคลากรกองทุนยุติธรรม
นายธวัชชัย ไทยเขียว รองปลัดกระทรวงยุติธรรม เป็นประธานในพิธีเปิดโครงการอบรมเพื่อพัฒนาศักยภาพบุคลากรกองทุนยุติธรรม และบรรยายพิเศษในหัวข้อ
“กองทุนยุติธรรมกับภารกิจช่วยเหลือประชาชน : ตระหนักรู้ถึงภาระหน้าที่ในการให้บริการกับประชาชน”
ในวันพุธที่ ๑๗ มกราคม ๒๕๖๑ เวลา ๐๙.๐๐ น.
ณ สำนักงานกองทุนยุติธรรม อาคารซอฟต์แวร์ ปาร์ค ชั้น ๒๒ ถนนแจ้งวัฒนะ จังหวัดนนทบุรี
นายธวัชชัย ไทยเขียว รองปลัดกระทรวงยุติธรรม
เป็นประธานในพิธีเปิดโครงการอบรมเพื่อพัฒนาศักยภาพบุคลากรกองทุนยุติธรรม และบรรยายพิเศษในหัวข้อ
“กองทุนยุติธรรมกับภารกิจช่วยเหลือประชาชน : ตระหนักรู้ถึงภาระหน้าที่ในการให้บริการกับประชาชน”
เพื่อพัฒนาศักยภาพ และสมรรถนะของบุคลากรให้มีจิตมุ่งมั่นบริการและปฏิบัติงานด้วยความซื่อสัตย์สุจริต
ส่งเสริมให้มีความรู้ความเข้าใจในทักษะการทำงานให้มีประสิทธิภาพยิ่งขึ้น และร่วมกันแลกเปลี่ยนความคิดทัศนคติ
และประสบการณ์ในการปฏิบัติงานเพื่อให้เกิดประโยชน์ในการปฏิบัติราชการ
และสร้างจิตสำนึกที่ดีต่อการทำงาน ตลอดจนสร้างความรักและผูกพันแก่บุคลากรในกองทุนยุติธรรม
นายธวัชชัยฯ กล่าวว่า กระทรวงยุติธรรม และหน่วยงานที่อยู่ในกระบวนการยุติธรรม
ควรหาแนวทางในการทำงานร่วมกันเพื่อทำให้ความยุติธรรมเข้าถึงประชาชนอย่างทั่วถึงและรวดเร็วขึ้น
เช่น การแจ้งให้ประชาชนทราบว่าภาครัฐสามารถจัดหาทนายความในคดีอาญาให้ได้
โดยใช้เงินงบประมาณจากกองทุนยุติธรรม เป็นต้น
โดยขอให้บุคลากรกองทุนยุติธรรมยึดคติการทำงานที่ว่า “ประชาชนทุกคน
ควรได้รับบริการที่ดีที่สุดจากภาครัฐ” อันเป็นการขับเคลื่อนการอำนวยความยุติธรรม
เพื่อลดความเหลื่อมล้ำแก่ประชาชนทุกคนต่อไป
ทั้งนี้ โครงการดังกล่าวจัดขึ้นระหว่างวันที่ ๑๗ - ๒๐ มกราคม ๒๕๖๑
โดยมีข้าราชการ พนักงานราชการ ลูกจ้าง สำนักงานกองทุนยุติธรรม เจ้าหน้าที่สำนักงาน
ปลัดกระทรวงยุติธรรม และหน่วยงานภาคีเครือข่าย เข้าร่วมฯ จำนวน ๕๘ คน
ณ โรงแรม เดอะ รีเจ้นท์ ชะอำ บีช และ เรือนจำชั่วคราวเขากลิ้ง จังหวัดเพชรบุรี

ที่มา : http://www.thaigov.go.th/news/contents/details/9445
