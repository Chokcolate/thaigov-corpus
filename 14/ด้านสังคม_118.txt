รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ ร่วมงานสืบสานวัฒนธรรมประเพณีสงกรานต์ ประจำปี 2560

วันพุธที่ 12 เมษายน 2560
รมว.กระทรวงดิจิทัลฯ ร่วมงานสืบสานวัฒนธรรมประเพณีสงกรานต์ ประจำปี 2560
รมว.กระทรวงดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ร่วมงานสืบสานวัฒนธรรมประเพณีสงกรานต์ ประจำปี 2560 โดยมี พลเอก ประยุทธ์ จันทร์โอชา นายกรัฐมนตรีและภริยา เป็นประธานในพิธีเจริญพระพุทธมนต์ พร้อมถวายผ้าไตรและเครื่องไทยธรรมพระสงฆ์ จำนวน 9 รูป โดยมีรองนายกรัฐมนตรี คณะรัฐมนตรี และหัวหน้าส่วนราชการเข้าร่วมพิธีฯ ณ ตึกสันติไมตรี จากนั้นได้ร่วมทำบุญตักบาตรพระสงฆ์ จำนวน 60 รูป ณ บริเวณสนามหญ้าข้างตึกไทยคู่ฟ้า รวมทั้งร่วมพิธีสรงน้ำพระพุทธรูปและพิธีรดน้ำขอพรจากนายกรัฐมนตรีและคณะ ณ บริเวณโถงกลางตึกสันติไมตรี ทำเนียบรัฐบาล กรุงเทพฯ เมื่อวันที่ 12 เมษายน 2560
*************************

ที่มา : http://www.thaigov.go.th/news/contents/details/3065
