รัฐบาลไทย-ข่าวทำเนียบรัฐบาล-กระทรวงวิทย์ฯ ร่วมกิจกรรมเพื่อเฉลิมพระเกียรติ ถวายพระพรชัยมงคล และถวายพระราชกุศล เนื่องในโอกาสวันเฉลิมพระชนมพรรษา 85 พรรษา สมเด็จพระนางเจ้าสิริกิติ์ พระบรมราชินีนาถ ในรัชกาลที่ 9

วันอังคารที่ 29 สิงหาคม 2560
กระทรวงวิทย์ฯ ร่วมกิจกรรมเพื่อเฉลิมพระเกียรติ ถวายพระพรชัยมงคล และถวายพระราชกุศล เนื่องในโอกาสวันเฉลิมพระชนมพรรษา 85 พรรษา สมเด็จพระนางเจ้าสิริกิติ์ พระบรมราชินีนาถ ในรัชกาลที่ 9
การกระทรวงวิทยาศาสตร์และเทคโนโลยี ร่วมกิจกรรมเพื่อเฉลิมพระเกียรติ ถวายพระพรชัยมงคล และถวายพระราชกุศล เนื่องในโอกาสวันเฉลิมพระชนมพรรษา 85 พรรษา สมเด็จพระนางเจ้าสิริกิติ์ พระบรมราชินีนาถ ในรัชกาลที่ 9
เวลา 07.00 น. บริเวณพระลานพระราชวังดุสิต ดร.อรรชกา สีบุญเรือง รัฐมนตรีว่าการกระทรวงวิทยาศาสตร์และเทคโนโลยี ร่วมกิจกรรมเพื่อเฉลิมพระเกียรติ ถวายพระพรชัยมงคล และถวายพระราชกุศล เนื่องในโอกาสวันเฉลิมพระชนมพรรษา 85 พรรษา สมเด็จพระนางเจ้าสิริกิติ์ พระบรมราชินีนาถ ในรัชกาลที่ 9 เริ่มด้วยพิธีทำบุญตักบาตรพระสงฆ์จำนวน 851 รูป ซึ่งนำโดย พลเอกประยุทธ์ จันทร์โอชา นายกรัฐมนตรี และคณะรัฐมนตรี
โดยก่อนเริ่มพิธีตักบาตรได้นิมนต์สมเด็จพระราชาคณะ พระราชาคณะ พระสงฆ์ รวม 10 รูป ประกอบพิธีสงฆ์ ณ ปะรำพิธี โดยอัญเชิญ “พระพุทธโลกนาถสิริคุณ” ซึ่งจัดสร้างในโอกาสสมเด็จพระนางเจ้าสิริกิติ์ เฉลิมพระชนมพรรษา 5 รอบ 12 สิงหาคม 2535 เป็นพระพุทธรูปประธานในพิธี จากนั้นจะมีการตักบาตรสิ่งของและอาหารแห้ง โดยสิ่งของและอาหารแห้งเหล่านี้จะรวบรวมส่งไปยังศูนย์ “เราทำดีด้วยหัวใจ” ส่วนหน้าภาคอีสาน ของสมเด็จพระเจ้าอยู่หัว สำหรับช่วยเหลือผู้ประสบอุทกภัย
หลังจากนั้น ดร.อรรชกา สีบุญเรือง รัฐมนตรีว่าการกระทรวงวิทยาศาสตร์และเทคโนโลยี พร้อมด้วยนายสมชาย เทียมบุญประเสริฐ รองปลัดกระทรวง นายปฐม สวรรค์ปัญญาเลิศ รองปลัดกระทรวง คณะผู้บริหาร วท. และข้าราชการ ได้เดินทางไปลงนามถวายพระพร บริเวณพระบรมมหาราชวัง ส่วนช่วงเย็นจะมีการจุดเทียนถวายพระพรชัยมงคล ณ พระลานพระราชวังดุสิต

ที่มา : http://www.thaigov.go.th/news/contents/details/6265
