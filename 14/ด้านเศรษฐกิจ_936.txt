รัฐบาลไทย-ข่าวทำเนียบรัฐบาล-ฐานะการคลังของรัฐบาลในช่วง 9 เดือนแรกของปีงบประมาณ 2560

วันพฤหัสบดีที่ 27 กรกฎาคม 2560
ฐานะการคลังของรัฐบาลในช่วง 9 เดือนแรกของปีงบประมาณ 2560
านะการคลังของรัฐบาลตามระบบกระแสเงินสดในช่วง 9 เดือนแรกของปีงบประมาณ 2560 (เดือนตุลาคม 2559 - เดือนมิถุนายน 2560) ว่ารัฐบาลมีรายได้นําส่งคลังทั้งสิ้นจำนวน 1,742,827 ล้านบาท ในขณะที่มีการเบิกจ่ายเงินงบประมาณทั้งสิ้นจำนวน 2,257,468 ล้านบาท
นายกฤษฎา จีนะวิจารณะ ผู้อํานวยการสํานักงานเศรษฐกิจการคลัง ในฐานะโฆษกกระทรวงการคลัง แถลงข่าวฐานะการคลังของรัฐบาลตามระบบกระแสเงินสดในช่วง 9 เดือนแรกของปีงบประมาณ 2560 (เดือนตุลาคม 2559 - เดือนมิถุนายน 2560) ว่ารัฐบาลมีรายได้นําส่งคลังทั้งสิ้นจำนวน 1,742,827 ล้านบาท ในขณะที่มีการเบิกจ่ายเงินงบประมาณทั้งสิ้นจำนวน 2,257,468 ล้านบาท ทั้งนี้ รัฐบาลได้กู้เงินเพื่อชดเชยการขาดดุลจำนวน 429,681 ล้านบาท ส่งผลให้เงินคงคลัง ณ สิ้นเดือนมิถุนายน 2560 มีจํานวนทั้งสิ้น 285,296 ล้านบาท
นายกฤษฎาฯ สรุปว่า “ในช่วง 9 เดือนแรกของปีงบประมาณ 2560 ฐานะการคลังของรัฐบาลยังอยู่ในระดับที่เข้มแข็ง ส่งผลให้รัฐบาลสามารถดำเนินนโยบายการคลังเพื่อสนับสนุนการขยายตัวทางเศรษฐกิจได้อย่างต่อเนื่อง”

ที่มา : http://www.thaigov.go.th/news/contents/details/5517
