รัฐบาลไทย-ข่าวทำเนียบรัฐบาล-ยธ. พิจารณาให้ความช่วยเหลือทางการเงินแก่ผู้เสียหายและจำเลยในคดีอาญาฯ

วันศุกร์ที่ 29 กันยายน 2560
ยธ. พิจารณาให้ความช่วยเหลือทางการเงินแก่ผู้เสียหายและจำเลยในคดีอาญาฯ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะกรรมการพิจารณาค่าตอบแทนผู้เสียหาย และค่าทดแทนและค่าใช้จ่ายแก่จำเลยในคดีอาญา ครั้งที่ ๙/๒๕๖๐
ในวันศุกร์ที่ ๒๙ กันยายน ๒๕๖๐ เวลา ๐๙.๓๐ น.
ณ ห้องประชุม ๒๐๓ โรงแรมเซ็นทรา บายเซ็นทาราศูนย์ราชการและคอนเวนชันเซ็นเตอร์ฯ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานการประชุมคณะกรรมการพิจารณาค่าตอบแทนผู้เสียหาย
และค่าทดแทนและค่าใช้จ่ายแก่จำเลยในคดีอาญา ครั้งที่ ๙/๒๕๖๐
เพื่อพิจารณาคำขอรับความช่วยเหลือทางการเงินแก่ผู้เสียหายและจำเลยในคดีอาญา
ตามพระราชบัญญัติค่าตอบแทนผู้เสียหาย และค่าทดแทนและค่าใช้จ่ายแก่จำเลยในคดีอาญา พ.ศ.๒๕๔๔
(และที่แก้ไขเพิ่มเติม (ฉบับที่ ๒) พ.ศ. ๒๕๕๙)
โดยมี นางสาวปิติกาญจน์ สิทธิเดช อธิบดีกรมคุ้มครองสิทธิและเสรีภาพ
พร้อมด้วย ว่าที่ร้อยตรีธนกร สถานานนท์
ผู้อำนวยการสำนักงานช่วยเหลือทางการเงินแก่ผู้เสียหายและจำเลยในคดีอาญา
กรรมการผู้ทรงคุณวุฒิ ข้าราชการ และเจ้าหน้าที่กรมคุ้มครองสิทธิและเสรีภาพ เข้าร่วม
สำหรับการประชุมในครั้งนี้ คณะกรรมการฯ ได้พิจารณาคำขอรับความช่วยเหลือทางการเงินแก่ผู้เสียหาย
และจำเลยในคดีอาญา โดยแบ่งเป็นผู้เสียหาย จำนวน ๑,๐๔๙ เรื่อง
และจำเลย จำนวน ๖๔ เรื่อง รวมทั้งสิ้นจำนวน ๑,๑๑๓ เรื่อง

ที่มา : http://www.thaigov.go.th/news/contents/details/7085
