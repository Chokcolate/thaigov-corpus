รัฐบาลไทย-ข่าวทำเนียบรัฐบาล-“ยุติธรรม” หารือแนวทางการกำหนดหลักสูตรอบรมผู้ทำหน้าที่นักจิตวิทยาหรือนักสังคมสงเคราะห์

วันจันทร์ที่ 22 พฤษภาคม 2560
“ยุติธรรม” หารือแนวทางการกำหนดหลักสูตรอบรมผู้ทำหน้าที่นักจิตวิทยาหรือนักสังคมสงเคราะห์
นายธวัชชัย ไทยเขียว รองปลัดกระทรวงยุติธรรม เป็นประธานการประชุมคณะทำงานกำหนดหลักสูตรการอบรมผู้ทำหน้าที่นักจิตวิทยาหรือนักสังคมสงเคราะห์ ตามประมวลกฎหมายวิธีพิจารณาความอาญา ครั้งที่ ๑/๒๕๖๐
เมื่อวันจันทร์ที่ ๒๒ พฤษภาคม ๒๕๖๐ เวลา ๐๙.๐๐ น.
นายธวัชชัย ไทยเขียว รองปลัดกระทรวงยุติธรรม
เป็นประธานการประชุมคณะทำงานกำหนดหลักสูตร
การอบรมผู้ทำหน้าที่นักจิตวิทยาหรือนักสังคมสงเคราะห์
ตามประมวลกฎหมายวิธีพิจารณาความอาญา ครั้งที่ ๑/๒๕๖๐
โดยที่ประชุมได้พิจารณาแนวทางการกำหนดหลักสูตร
อบรมผู้ทำหน้าที่นักจิตวิทยาหรือนักสังคมสงเคราะห์
ให้สอดคล้องเหมาะสมกับสภาวการณ์ปัจจุบัน
เพื่อให้ผู้ผ่านการอบรมสามารถปฏิบัติหน้าที่ได้อย่างมีประสิทธิภาพ
และรองรับการประกาศใช้กฎกระทรวงกำหนดคุณสมบัตินักจิตวิทยาหรือนักสังคมสงเคราะห์
ตามประมวลกฎหมายวิธีพิจารณาความอาญา พ.ศ. ๒๕๖๐
โดยมีผู้แทนจากสภาวิชาชีพสงเคราะห์
กระทรวงการพัฒนาสังคมและความมั่นคงของมนุษย์ กระทรวงสาธารณสุข
สำนักงานตำรวจแห่งชาติ และหน่วยงานในสังกัดกระทรวงยุติธรรมที่เกี่ยวข้อง เข้าร่วม
ณ ห้องประชุมกระทรวงยุติธรรม ๒ ชั้น ๘
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ

ที่มา : http://www.thaigov.go.th/news/contents/details/3917
