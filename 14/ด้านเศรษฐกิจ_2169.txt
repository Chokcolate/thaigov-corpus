รัฐบาลไทย-ข่าวทำเนียบรัฐบาล-ดีเดย์ 14 ก.พ.นี้ กรุงไทยเปิดสายด่วนลูกค้าธุรกิจและภาครัฐ  02-111-9999

วันจันทร์ที่ 12 กุมภาพันธ์ 2561
ดีเดย์ 14 ก.พ.นี้ กรุงไทยเปิดสายด่วนลูกค้าธุรกิจและภาครัฐ  02-111-9999
ธนาคารกรุงไทยเปิดให้บริการ Krungthai Corporate Call Center หมายเลข  02-111-9999 สายด่วนเฉพาะลูกค้าธุรกิจและหน่วยงานภาครัฐ เพื่อให้คำแนะนำ ปรึกษา ตลอดจนแก้ไขทุกปัญหาด้านบริการทางการเงินอย่างรวดเร็ว เริ่มให้บริการ 14 กุมภาพันธ์นี้
หม่อมหลวงณัฏฐ์ชัญญา ทวีวงศ์ รองกรรมการผู้จัดการใหญ่ สายงานบริหารจัดการทางการเงินเพื่อธุรกิจ ธนาคารกรุงไทย เปิดเผยว่า  ธนาคารกรุงไทยจะเปิดให้บริการ Krungthai Corporate Call Center หมายเลข 02-111-9999 เพื่อเพิ่มช่องทางในการสื่อสารโดยตรงกับลูกค้าธุรกิจ (Corporate) และหน่วยงานภาครัฐ  รวมทั้งให้คำปรึกษา แนะนำ ตลอดจนแก้ไขปัญหาอย่างรวดเร็วและตรงจุดมากยิ่งขึ้น ในส่วนที่เกี่ยวกับผลิตภัณฑ์และบริการการเงินด้าน Global Transaction Banking  ได้แก่ บริการ Cash Management  บริการ Trade Finance  บริการ Supply Chain เป็นต้น
บริการ Krungthai Corporate Call Center หมายเลข 02-111-9999  ให้บริการตั้งแต่วันจันทร์ถึงวันศุกร์ ระหว่างเวลา 08.00-19.00 น.  โดยจะเริ่มให้บริการในวันที่ 14 กุมภาพันธ์ 2561 นี้เป็นต้นไป จากเดิมที่หน่วยงานดังกล่าวต้องใช้บริการผ่าน KTB Call Center หมายเลข 02-111-1111 ซึ่งเน้นการให้บริการกับกลุ่มลูกค้าบุคคล
ปัจจุบันธนาคารกรุงไทย มีกลุ่มลูกค้าธุรกิจและหน่วยงานภาครัฐที่ใช้ผลิตภัณฑ์และบริการภายใต้สายงานบริหารจัดการทางการเงินเพื่อธุรกิจจำนวนมาก และมีแนวโน้มเพิ่มสูงขึ้นอย่างต่อเนื่อง จากโครงการสำคัญหลายโครงการ เช่น โครงการ GFMIS on Krungthai Corporate Online โครงการ National e-Payment และระบบการชำระเงินอิเล็กทรอนิกส์ต่างๆ ซึ่งช่วยสนับสนุนการขยายฐานลูกค้าธุรกิจในกลุ่มต่างๆ
ฝ่ายสื่อสารองค์กรและภาพลักษณ์
โทร.0-2208-4174-8

ที่มา : http://www.thaigov.go.th/news/contents/details/10015
