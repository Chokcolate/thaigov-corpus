รัฐบาลไทย-ข่าวทำเนียบรัฐบาล-31 กรกฎาคม 2560

วันพฤหัสบดีที่ 17 สิงหาคม 2560
31 กรกฎาคม 2560
คำกล่าว พลเอก ประยุทธ์ จันทร์โอชา นายกรัฐมนตรี ในโอกาสการส่งมอบงานของสภาขับเคลื่อนการปฏิรูปประเทศให้นายกรัฐมนตรี
ณ อาคารรัฐสภา 1 ถนนอู่ทองใน เขตดุสิต กรุงเทพฯ
คำกล่าว ของ พลเอก ประยุทธ์ จันทร์โอชา นายกรัฐมนตรี
ในโอกาสการส่งมอบงานของสภาขับเคลื่อนการปฏิรูปประเทศให้นายกรัฐมนตรี
ณ อาคารรัฐสภา 1 ถนนอู่ทองใน เขตดุสิต กรุงเทพฯ
วันจันทร์ที่ 31 กรกฎาคม 2560 เวลา 10.00 น.
-------------------
ท่านประธาน และสมาชิกสภาขับเคลื่อนการปฏิรูปประเทศ
ท่านประธาน และสมาชิกสภานิติบัญญัติแห่งชาติ
คณะกรรมการร่างรัฐธรรมนูญและที่ปรึกษา
อดีตประธานและรองประธานสภาปฏิรูปแห่งชาติ
อดีตประธานและรองประธานกรรมาธิการยกร่างรัฐธรรมนูญ
คณะรักษาความสงบแห่งชาติ คณะรัฐมนตรี หัวหน้าส่วนราชการ และท่านผู้มีเกียรติทุกท่าน
ก่อนอื่นผมขอแสดงความรู้สึกยินดีและรู้สึกเป็นเกียรติที่ได้มาอยู่ตรงหน้าของทุกท่านวันนี้ ซึ่งได้ร่วมกันทำงานเพื่อประเทศชาติมาตลอดระยะเวลา 3 ปี ที่ผ่านมา
วันนี้ถือเป็นวันที่มีความสำคัญมากอีกวันหนึ่ง เพราะในห้วงเดือนนี้เป็นห้วงวันมหามงคลเฉลิมพระชนมพรรษาของสมเด็จพระเจ้าอยู่หัว มหาวชิราลงกรณ บดินทรเทพยวรางกูรและเป็นวันที่แสดงถึงความสำเร็จของความร่วมมือร่วมใจในการทำงานของทุกท่านที่อยู่ ณ ที่นี้ ที่ได้ทำเพื่อประโยชน์ของประเทศชาติและประชาชนคนไทย รวมถึงวางแผนให้กับลูกหลานของเราในอนาคต ซึ่งนับตั้งแต่วันที่ 22 พฤษภาคม 2557 ที่ผมได้เข้ามารับผิดชอบในการบริหารบ้านเมือง ผมได้รับความร่วมมือจากท่านทั้งหลาย ในการที่ได้ร่วมกันทำงานเพื่อบ้านเมือง ด้วยความเสียสละและอุทิศกำลังกาย กำลังใจ ทุ่มเทพลังความสามารถ ด้วยความอดทน อดกลั้นต่อทุกปัญหา เพื่อที่จะแก้ปัญหาที่สะสมมาอย่างยาวนาน ซึ่งเป็นการวางรากฐานของประเทศไทยให้แข็งแกร่ง เจริญก้าวหน้า ทัดเทียมนานาประเทศ และสามารถยืนหยัดได้ในประชาคมโลกอย่างมีศักดิ์ศรี ซึ่งที่ผมจะกล่าวต่อไป เราต้องมีความไว้เนื้อเชื่อใจระหว่างกันให้ได้ ลดความหวาดระแวง และทุกอย่างเพื่อผลประโยชน์ของประเทศชาติ และประชาชนให้เกิดขึ้นให้ได้โดยเร็วที่สุด ซึ่งเราจะต้องพิจารณาดำเนินการตามขั้นตอน ตามความเหมาะสมของสถานการณ์ที่จะมีการเปลี่ยนแปลงตลอดเวลา
เหตุผล ความจำเป็น และความสำคัญของการปฏิรูปประเทศ
ท่านผู้มีเกียรติทุกท่านคงทราบดีว่า ในช่วงก่อนที่ผมจะเข้ามารับผิดชอบในการบริหารราชการแผ่นดินนั้น สถานการณ์โดยรวมของประเทศ อยู่ในภาวะที่กดดันสูงทั้งจากปัจจัยภายนอกและภายในประเทศ โดยที่สถานการณ์ภายในประเทศอยู่ในภาวะที่ไม่สงบสุข เนื่องจากเกิดวิกฤตการณ์ทางการเมืองในประเทศ ประชาชนมีความขัดแย้งแตกแยก เกิดความรุนแรงที่ทำให้มีผู้บาดเจ็บและเสียชีวิต ส่งผลกระทบต่อความเชื่อมั่นภาคครัวเรือน ภาคธุรกิจและภาคการท่องเที่ยว การทำงานของภาครัฐและการอนุมัติโครงการลงทุนต่าง ๆ หยุดชะงัก การใช้จ่ายงบประมาณภาครัฐไม่สามารถดำเนินการได้ตามปกติจากสถานการณ์ที่เกิดขึ้น
ประกอบกับมีผลกระทบซ้ำเติมจากปัจจัยเศรษฐกิจภายนอกประเทศ ภาวะการชะลอตัวของเศรษฐกิจโลกเห็นได้จากราคาน้ำมัน ราคาทองที่มีการปรับเปลี่ยนตลอดเวลา โดยเฉพาะอย่างยิ่งราคาน้ำมันส่งผลมากกับทุกประเทศในโลกนี้ เมื่อราคาถูกลงในขณะที่สถานการณ์ความขัดแย้งรุนแรงยังเกิดขึ้นต่อเนื่อง นอกเหนือจากสภาพปัญหาดังกล่าวแล้ว ยังมีปัญหาของประเทศที่สั่งสมคั่งค้างมาเป็นระยะเวลานาน อาทิปัญหาการชะลอตัวทางเศรษฐกิจ ที่เกิดจากการขาดการลงทุนและปรับโครงสร้างทางเศรษฐกิจให้แข็งแรง ไม่ได้มีการเพิ่มขีดความสามารถในการแข่งขันที่เพียงพอ ไม่มีการกระจายรายได้ที่เหมาะสม ไม่มีการสร้างห่วงโซ่ให้เกิดขึ้น จึงทำให้เศรษฐกิจของประเทศไทยอยู่ในภาวะที่ชะลอตัว หรือหยุดชะงัก  ไม่สามารถจะลงทุนเดินหน้าต่อไปได้ ในขณะที่หนี้สาธารณะมีอยู่แล้วเดิม ส่วนใหญ่เกิดจากการลงทุนในช่วงที่ผ่านมา ซึ่งไม่ได้ว่าผิดหรือถูก แต่ให้พิจารณาดูว่าหลายอย่างที่ลงทุนไปแล้วเกิดความต่อเนื่องหรือไม่ ไม่ว่าจะเป็นเรื่องรถไฟฟ้าทำแล้ววิ่งได้ครบตอน ครบลูป(loop) หรือไม่ ก็ไม่ครบอีก  ถนนหนทางก็ไม่เชื่อมต่อกัน เหล่านี้ทั้งหมดทำให้เกิดหนี้สาธารณะขึ้นมา เพราะฉะนั้นสิ่งต่าง ๆ ถ้าเราแก้ไขปัญหาทางเศรษฐกิจระยะสั้นอย่างเดียว ก็จะเป็นการแก้ปลายเหตุ ขีดความสามารถของประเทศก็จะลดลงในการแข่งขัน    เกิดปัญหาความเหลื่อมล้ำระหว่างคนรวยกับคนจน ปัญหาของผู้มีรายได้น้อยที่ไม่มีที่ดินทำกิน การขาดโอกาสในการเข้าถึงทรัพยากร หรือแหล่งความรู้ต่าง ๆ ที่จะช่วยยกระดับคุณภาพชีวิต ปัญหาการทุจริตคอร์รัปชั่น ปัญหาการบริหารราชการแผ่นดินที่ทำงานแบบแยก ส่วนไม่บูรณาการและปัญหาการทำผิดกฎหมายที่เรื้อรังมานาน รวมทั้งปัญหาการขาดวินัยของคนไทย และการขาดความรับผิดชอบต่อสังคม เป็นต้น ซึ่งปัญหาต่าง ๆ เหล่านี้ล้วนแล้วแต่เป็นจุดอ่อนของประเทศ ที่เป็นข้อจำกัดต่อการพัฒนาประเทศในช่วงที่ผ่านมา และยิ่งไปกว่านั้น หากยังไม่รีบเร่งแก้ไขปัญหาดังกล่าว ก็จะเป็นอุปสรรคต่อการพัฒนาในระยะต่อไป
ทั้งนี้ ปัญหาทุกอย่างเราแก้ได้ ไม่ว่าจะเป็นการบริหารราชการแผ่นดินที่ทำงานแบบแยกส่วน คือทำงานแบบ Function ทุกกระทรวงก็ทำงานตามหน้าที่ของตนเอง แต่หน้าที่ของรัฐบาลคือการบูรณาการงานตาม Functionให้ได้ คือเป็นภารกิจและหน้าที่ของทุกกระทรวงต้องทำให้เกิดความทั่วถึง เท่าเทียมและเป็นธรรมทุกพื้นที่ เช่น ถนนหนทางทุกจังหวัดต้องมีพื้นฐานเท่ากันก่อน วันนี้พื้นฐานบางจังหวัดไม่เท่าเขา แล้วจะพัฒนาอันที่สองก็ทำให้พัฒนายาก ยิ่งพัฒนาไปสู่เขตเศรษฐกิจพิเศษต่าง ๆ ทุกจังหวัดต้องการมีหมด แต่พื้นฐานไม่ได้ เราต้องใช้เวลาในการปรับพื้นฐานข้างล่างให้เท่ากันก่อน จะสร้างทุกอย่างพร้อมกันได้หรือไม่ ไม่ได้ทั้งสิ้น ต้องปรับจังหวัดที่เหลื่อมล้ำหรือที่แย่กว่าเขาขึ้นมาให้เสมอเขาก่อน ตรงกลางที่ดีอยู่แล้วก็ขยายไประยะที่สาม เช่น พื้นที่ EEC และต้องสร้างความเชื่อมโยงในพื้นที่ให้ได้ ซึ่งวันนี้เรากำลังทำเรื่องนี้อยู่ทั้งหมด
ปัญหาอีกอันหนึ่งคือการบูรณาการ ซึ่งคำว่าบูรณาการต้องมีการบูรณาการทั้งแผนเงิน แผนคน และแผนงาน และให้มีการบูรณาการข้ามกระทรวง ข้ามหน่วยงาน ข้ามกรม และข้ามฝ่าย ซึ่งที่ผ่านมาหลายเรื่องทำงานเฉพาะของตัวเอง ทำให้ผลผลิตที่ได้แยกส่วนกัน และไม่ทำให้เกิดการสร้างความเชื่อมโยงระหว่างกันขึ้น และไม่กระจายรายได้ สิ่งเหล่านี้เป็นสิ่งสำคัญสำหรับประเทศไทยที่ต้องแก้ไข รวมทั้งปัญหาการกระทำผิดกฎหมายที่เรื้อรังมานาน ไม่ว่าจะเป็นการปล่อยปละละเลย การทุจริต การผิดกฎหมาย ทำให้เกิดการขาดวินัยของคนไทย หลายกฎหมายเป็นกฎหมายที่มีอยู่แล้วเดิม แต่บังคับใช้ไม่ได้ หรือไม่ให้ความสำคัญก็ไม่บังคับใช้ เช่น กฎหมายการจราจร กฎหมายรบกวนพื้นที่ทางเท้า เหล่านี้ ไม่เคยได้มีการปฏิบัติมาเพราะคนจนมีอยู่จำนวนมาก ซึ่งตรงนี้ต้องดูว่าจะทำอย่างไรกับเขา บังคับใช้กฎหมายกับเขาอย่างเดียวได้หรือไม่ แต่ต้องหามาตรการที่จะทำให้เขาพึงพอใจด้วย เพราะคนเหล่านี้คือคนไทย เพราะฉะนั้นอย่ามองว่า จะใช้กฎหมายหรืออำนาจอย่างเดียวแล้วทำได้ทั้งหมด แต่ต้องดูว่าเรื่องอะไรที่สามารถทำได้ และแก้ปัญหาให้กับประชาชนด้วย
ดังนั้น หากเราต้องการให้ประเทศของเราก้าวไปข้างหน้าได้อย่างทัดเทียม กับประเทศอื่นในประชาคมโลก ในขณะเดียวกัน ภายในประเทศเราเองก็จะต้องมีการพัฒนาอย่างเท่าเทียมกัน โดยที่ไม่ทิ้งกลุ่มใดกลุ่มหนึ่งไว้ข้างหลัง ทุกท่านคงเห็นพ้องต้องกันว่า เรามีความจำเป็นที่จะต้องเร่งกำจัดจุดอ่อนดังกล่าว โดยการปรับปรุงแก้ไขสิ่งที่เป็นปัญหา อุปสรรค และข้อจำกัดต่าง ๆ ที่มีในปัจจุบัน เพื่อเพิ่มประสิทธิภาพ ประสิทธิผล และสร้างความแข็งแกร่งให้กับกลไกเดิม ในขณะเดียวกัน เราจะต้องมองไปข้างหน้า ด้วยการปฏิรูปตามกรอบยุทธศาสตร์ชาติ ดูว่าโลกจะเปลี่ยนแปลงไปอย่างไร และเตรียมการในการสร้างกลไก กระบวนการ เครื่องมือใหม่ๆ ให้รองรับการเปลี่ยนแปลงดังกล่าว เพื่อที่เราจะพัฒนาได้ทันกับประเทศอื่น ๆ ซึ่งนั่นคือ ส่วนหนึ่งของการปฏิรูปประเทศ เพื่อเป็นการวางรากฐานสำคัญของประเทศ ให้พร้อมที่จะเผชิญกับสถานการณ์ในอนาคต และช่วยสนับสนุนให้บรรลุเป้าหมายการพัฒนาในระยะยาวที่กำหนดไว้ในยุทธศาสตร์ชาติได้ ประชาชนสำคัญที่สุด “คน” คือสิ่งที่สำคัญที่สุดในทุกประเทศ จะเห็นได้ว่าหลายประเทศมีการพัฒนาระดับสูง คนเขาพัฒนาเรื่องการศึกษา การเรียนรู้ต่าง  ๆ การวิจัยการพัฒนา เขาทำมาอย่างต่อเนื่อง วันนี้เราพยายามจะทำเริ่มต้นระยะแรกให้ได้ดีที่สุด เราเสียเวลามามากแล้ว สิ่งต่าง ๆ เหล่านี้เราแก้ไขด้วยศาสตร์พระราชา ซึ่งมีหลายเรื่องด้วยกัน สำคัญที่สุดคือยุทธศาสตร์การพัฒนาของพระบาทสมเด็จพระปรมินทรมหาภูมิพลอดุลยเดช รัชกาลที่ 9 “เข้าใจ เข้าถึง และพัฒนา” หลักปรัชญาของเศรษฐกิจพอเพียง เกษตรทฤษฎีใหม่ โครงการต่าง ๆ 4,000 กว่าโครงการ เหล่านี้จะต้องมีเหตุมีผลในการทำงาน การทำงานปฏิรูปตามยุทธศาสตร์ชาติก็ต้องมีเหตุมีผลในการปฏิรูปและการทำยุทธศาสตร์ชาติ มีความพอประมาณ พิจารณาดูว่าจะทำตรงไหน ขั้นตอนไหน ทำได้อย่างไร มี Road Map แต่ละเรื่องอย่างไร นี่เรียกว่าพอประมาณ มีเหตุมีผลจากปัญหาที่เกิดขึ้น และมีการพัฒนาระยะยาว ข้อสำคัญคือต้องมีภูมิคุ้มกันที่ดี  มาตรการลดความเสี่ยงด้วยความรู้ และคุณธรรม คือการปฏิบัติที่เป็นคุณไม่ใช่การปฏิบัติที่ก่อให้เกิดโทษ ต้องมีทั้งคุณธรรม จริยธรรม ธรรมาภิบาล  ซึ่งทั้งข้าราชการ ประชาชนทุกหมู่เหล่าต้องกลับมาเร่งดำเนินการตรงนี้ รวมไปถึงเรื่องของการศึกษาและการพัฒนาคนสำคัญที่สุด เพราะเป็นพื้นฐานทั้งหมดของทุกเรื่อง เพราะฉะนั้นสิ่งต่าง ๆ เหล่านี้ ผมพยายามนำไปขับเคลื่อนในทุกเวที โดยเฉพาะอย่างยิ่งศาสตร์พระราชา หลักปรัชญาของเศรษฐกิจพอเพียง ซึ่งเป็นที่ยอมรับของคนทั่วโลก โดยเฉพาะอย่างยิ่งสหประชาชาติได้กล่าวถึงและทูลเกล้าฯ ถวายรางวัล และวันนี้รัฐบาลปัจจุบันได้นำมาขับเคลื่อนเต็มรูปแบบทุกเวที ทั้งในการประชุมของประเทศสมาชิกกลุ่ม G77 หรือกลุ่มประเทศ G20  ผมพูดทุกเวทีซึ่งทุกคนเห็นด้วยว่าเราต้องใช้หลักการนี้ โดยผมมอบหมายให้กระทรวงการต่างประเทศได้แปลออกมาเป็นภาษาต่างประเทศ และจัดกลุ่มให้ได้ว่านำไปใช้อย่างไร เรื่องเกษตรอย่างไร เรื่องธุรกิจอย่างไร เพราะหลักปรัชญาไม่ได้ใช้เฉพาะเรื่องเกษตรอย่างเดียว เพราะฉะนั้นถึงเรียกว่าเป็นหลักปรัชญาและศาสตร์พระราชา  ตรงนี้อย่าไปมองพื้นๆ อย่างเดียวให้นำมาประยุกต์ได้
การปฏิรูปในช่วงที่ผ่านมาตามข้อเสนอของ สปท. และความเชื่อมโยงของยุทธศาสตร์ชาติ การปฏิรูปประเทศ และ แผนพัฒนาฯ ฉบับที่ 12 เพื่อนำไปสู่แผนปฏิบัติการของกระทรวง และการจัดสรรงบประมาณ ก่อนอื่นผมขอย้อนกลับไปที่จุดเริ่มต้นของการปฏิรูปประเทศ เพื่อให้ทุกท่านได้ทราบเป็นข้อมูลเบื้องต้นสักเล็กน้อย การปฏิรูปประเทศมีจุดเริ่มต้นจากรัฐธรรมนูญ (ฉบับชั่วคราว) ที่ประกาศใช้เมื่อวันที่ 22 กรกฎาคม 2557 ได้ให้ความสำคัญกับการปฏิรูปประเทศ โดยมีการกำหนดให้สภาปฏิรูปแห่งชาติทำหน้าที่ศึกษาและให้ข้อเสนอแนะเพื่อให้เกิดการปฏิรูปในด้านต่างๆ 11 ด้านประกอบด้วย (1) การเมือง (2) การบริหารราชการแผ่นดิน (3) กฎหมายและกระบวนการยุติธรรม (4) การปกครองท้องถิ่น (5) การศึกษา (6) เศรษฐกิจ (7) พลังงาน (8) สาธารณสุขและสิ่งแวดล้อม (9) สื่อสารมวลชน (10) สังคม และ (11) อื่น ๆ และในมาตรา 19  ได้กำหนดอำนาจหน้าที่ของรัฐบาลให้มีหน้าที่สำคัญ 3 ประการ ได้แก่ การบริหารราชการแผ่นดิน การดำเนินการให้มีการปฏิรูปในด้านต่าง ๆ และการส่งเสริมความสามัคคีและความสมานฉันท์ของประชาชนในชาติ ซึ่งแสดงให้เห็นถึงภารกิจหน้าที่ที่สำคัญของรัฐบาลที่จะต้องแก้ไขปัญหาสำคัญของประเทศ เพื่อนำไปสู่การเปลี่ยนแปลงสู่สังคมที่พึงปรารถนาอีกด้วย ดังนั้น ผมจึงถือว่าการปฏิรูปประเทศเป็นภารกิจที่จะต้องให้ความสำคัญในลำดับสูง และในช่วงที่ผมได้เข้ามาเป็นรัฐบาล ผมได้ดำเนินการเพื่อสนับสนุนให้เกิดการปฏิรูปในด้านต่าง ๆ ตลอดมา ซึ่งจะได้กล่าวถึงในลำดับต่อไป
เมื่อรัฐธรรมนูญฉบับชั่วคราวได้บัญญัติให้มีสภาปฏิรูปแห่งชาติไว้ต่อมาในวันที่ 2 ตุลาคม 2557 ได้มีพระบรมราชโองการแต่งตั้งสมาชิกสภาปฏิรูปแห่งชาติ (สปช.) เพื่อทำหน้าที่ตามที่กำหนดไว้ในรัฐธรรมนูญฉบับชั่วคราว ซึ่ง สปช. ก็ได้มีการตั้งคณะกรรมาธิการขึ้นหลายคณะ เพื่อทำการศึกษาวิเคราะห์ให้ข้อเสนอแนะในประเด็นต่าง ๆ และต่อมาเมื่อสภาปฏิรูปแห่งชาติหมดวาระไป ก็มีสมาชิกสภาขับเคลื่อนการปฏิรูปประเทศ (สปท.) มาดำเนินภารกิจของ สปช. อย่างต่อเนื่อง
หนึ่งในข้อเสนอการปฏิรูปประเทศที่สำคัญ คือ ข้อเสนอของคณะกรรมาธิการด้านการบริหารราชการแผ่นดิน ที่เสนอให้มีการจัดทำยุทธศาสตร์ชาติเพื่อเป็นการกำหนดเป้าหมายในการพัฒนาประเทศระยะยาว เพื่อให้การบริหารราชการแผ่นดินเป็นไปอย่างต่อเนื่อง สามารถขับเคลื่อนนโยบายสำคัญได้อย่างมีประสิทธิภาพ
รัฐบาลจึงได้นำแนวคิดนั้นมาสานต่อ และเริ่มต้นวางกรอบการจัดทำยุทธศาสตร์ชาติในปี 2558 โดยได้มอบหมายให้คณะกรรมการจัดทำยุทธศาสตร์ชาติ โดยมีเลขาธิการนายกรัฐมนตรี (พลเอกวิลาศ อรุณศรี) เป็นประธาน นำนโยบายของรัฐบาล ประเด็นปฏิรูป รวมถึงข้อคิดเห็นจากภาคส่วนต่าง ๆ มาใช้เป็นกรอบในการจัดทำร่างดังกล่าว ซึ่งคณะกรรมการจัดทำยุทธศาสตร์ชาติได้กำหนดวิสัยทัศน์ของประเทศไทยปี 2579 ไว้ว่า “ประเทศมีความมั่นคง มั่งคั่ง ยั่งยืน เป็นประเทศพัฒนาแล้ว ด้วยการพัฒนาตามหลักปรัชญาของเศรษฐกิจพอเพียง” และได้เสนอร่างกรอบยุทธศาสตร์ชาติซึ่งประกอบด้วยยุทธศาสตร์สำคัญ 6 ด้าน ได้แก่ (1) ด้านความมั่นคง (2) ด้านการสร้างขีดความสามารถในการแข่งขัน (3) ด้านการพัฒนาและเสริมสร้างศักยภาพคน (4) ด้านการสร้างโอกาสความเสมอภาคและเท่าเทียมกันในสังคม (5) ด้านการสร้างการเติบโตบนคุณภาพชีวิตที่เป็นมิตรกับสิ่งแวดล้อม และ (6) ด้านการปรับสมดุลและพัฒนาระบบการบริหารจัดการภาครัฐ เพื่อให้ส่วนราชการใช้เป็นกรอบทิศทางเบื้องต้นในการจัดทำแผนในระดับต่างๆ และมีการถ่ายทอดเป้าหมายระยะยาวในยุทธศาสตร์ชาติ เป็นเป้าหมายในระยะปานกลาง และระยะสั้น เพื่อจะได้กำหนดแนวทางปฏิบัติที่ชัดเจนและสามารถขอรับงบประมาณเพื่อสนับสนุนการดำเนินโครงการต่าง ๆ เหล่านั้น ซึ่งเราต้องดูทั้งงาน Function งานบูรณาการ และคำนึงถึงหนี้สาธารณะที่ต้องไม่เกิน 60% วันนี้เราได้ปรับเปลี่ยนแล้วในการบริหารราชการแผ่นดิน ซึ่งมีการบริหารเป็นภาคต่าง ๆ ขณะนี้มี 6 ภาค โดยเพิ่มภาคตะวันออกที่เราต้องให้ความสำคัญกับพื้นที่ EEC และในภาคใต้ ซึ่งได้แยก 4 อำเภอจังหวัดสงขลาออกมาเป็นภาคหนึ่ง ซึ่งตรงนี้คือการเปลี่ยนแปลง โดยจะมีการแก้ไขกฎหมาย กฎกระทรวง และของกระทรวงมหาดไทยให้เป็นไปตามการเปลี่ยนแปลงเกี่ยวกับการบริหาราชการแผ่นดินดังกล่าว เพื่อให้การจัดสรรงบประมาณในพื้นที่เป็นไปอย่างมีประสิทธิภาพและตรงกับความต้องการของประชาชน ซึ่งขณะนี้ส่วนราชการได้มีการนำยุทธศาสตร์ชาติไปใช้เป็นกรอบในการจัดทำแผนต่าง ๆ ให้มีความสอดคล้องและบูรณาการเพื่อให้เกิดเป็นพลังผลักดันร่วมกันเพื่อนำไปสู่เป้าหมาย ซึ่งการทำอะไรต้องมีการกำหนดเป้าหมายให้ชัดเจนทุกเรื่อง โดยมีแผนพัฒนาการเศรษฐกิจและสังคมแห่งชาติ ฉบับที่ 12 (พ.ศ. 2560 - 2564) เป็นกลไกสำคัญในการถ่ายทอดเป้าหมายที่จะต้องบรรลุในช่วง 5 ปีแรกของระยะเวลา 20 ปี ที่กำหนดไว้ในยุทธศาสตร์ชาติ ซึ่งถือว่าเป็นแผนที่มีความสำคัญ เนื่องจากเป็นการวางรากฐานเพื่อรองรับการดำเนินการตามยุทธศาสตร์ชาติและต่อไปก็จะมีแผนพัฒนาฯ ฉบับที่ 13 ฉบับที่ 14 และฉบับที่ 15 เพื่อรองรับการพัฒนาที่ต่อเนื่องกันไปตลอด 20 ปี ซึ่งกระทรวงต่าง ๆ ได้มีการนำแผนพัฒนาการเศรษฐกิจและสังคมแห่งชาติ ฉบับที่ 12 ไปถ่ายทอดเป้าหมายจากระยะ 5 ปี มากำหนดเป็นเป้าหมายรายปีในแผนปฏิบัติการของกระทรวงให้มีความสอดคล้องกัน ซึ่งสำนักงบประมาณก็จะได้ทำการจัดสรรงบประมาณรายจ่ายประจำปี ให้กับแผนงาน/โครงการ ต่าง ๆ ของกระทรวง ที่มีความสอดคล้องกับยุทธศาสตร์ชาติ และแผนพัฒนาการเศรษฐกิจและสังคมแห่งชาติต่อไป
วันนี้เราต้องทำแผนงานให้สอดคล้องกันกับงบประมาณรายจ่ายจัดสรรประจำปี   เพราะฉะนั้นจะไม่มีการล๊อบบี้งบประมาณได้  ต้องมาขออนุมัติอะไรต่าง ๆ จากผม เพราะผมรับผิดชอบงบประมาณตรงนี้ท้ายสุดต้องให้ผมเป็นคนอนุมัติว่าจะใช้ตรงไหนหนักเบาอย่างไรก็ว่ามาแต่ทั้งนี้เพื่อให้เกิดผลสัมฤทธิ์ในทุกพื้นที่ สอดคล้องกับแผนพัฒนาการเศรษฐกิจและสังคมแห่งชาติ และเป็นไปตามที่วางไว้ ภาค  จังหวัด และท้องถิ่น  ฉะนั้นจะทำอะไรคำนึงถึงเงินด้วย วันนี้หลายคนก็ของบตรงนั้นตรงนี้ งบชดเชย งบเยียวยา ต้องให้อยู่แล้วควรจะให้ตรงไหน แค่ไหน  จัดระเบียบอย่างไร ไม่ใช่กวาดกระจายให้  แต่ไม่พูดถึงว่านำเงินมาจากตรงไหน  บัตรทองเยอะอยู่แล้ว วันนี้เกิดผลกระทบมากมาย  แต่เราต้องทำอย่างไร เราล้มไม่ได้อยู่แล้ว แต่ทำอย่างไรครับประชาชนเดือดร้อน เขาก็ไม่ยอมให้แก้อะไรทั้งสิ้น นั่นคือสิ่งสำคัญของการปฏิรูป แก้ปัญหาไปที่ประชาชนทั้งสิ้น เขาเคยชินกับสิ่งต่าง ๆ เหล่านี้มา เราต้องคำนึงถึงแผนเงิน แผนงาน และแผนคนด้วย
วันนี้ที่เราทำงานวันนี้หน่วยงานราชการก็ขาดคนทำงาน โดยเฉพาะอย่างยิ่งคนทำแผน แผนงบประมาณแต่ก่อนมีแค่ปีละ 4-5 หมื่นโครงงาน แผนงานก็พอทำได้  กรมบัญชีกลางหรือในส่วนที่ต้องทำงบประมาณของแต่ละหน่วยงาน  วันนี้ไม่ทันเพราะเงินลงไปทุกพื้นที่  บางคนไม่เคยได้เงินทำช้าทำไม่เป็นอีก เพราะไม่เคยได้เงินแบบนี้เพราะเป็นเงินลงเฉพาะบางพื้นที่แต่บางพื้นที่ได้เงินน้อยก็ทำสบาย ๆ  เงินลงไปเท่า ๆ  กันตามลำดับความสำคัญใกล้เคียงกันทำไม่ทันแล้ว  จากห้าหมื่นกลายมาเป็นแสนกว่า  สองแสนโครงการ ทุจริตก็อีกเรื่อง  ก็ต้องเข้าใจกันตรงนี้  เจ้าหน้าที่เขาเต็มที่แล้วอย่าบอกว่าทำงานช้า  ผมก็กำชับไปแล้วว่า ถ้าทำมาแล้วทำไม่ได้ใน 1 ปี รายไตรมาสแรกเอาคืน  สองปีเอาคืนไปตั้งเยอะแล้ว แล้วทำใหม่ ทำตรงอื่นแทน ปีนี้ก็เหมือนกันเหมือนเดิม กำหนดเส้นเมื่อไหร่ต้องเรียกเงินคืน  ถ้าทำไม่ได้อย่าเสนอมา  ถ้าจำเป็นเสนอมาระยะยาวจะดูเป็นกิจกรรมบางเรื่องก็ทำไม่ได้ก็เสนอมาทำไม คงไว้ปีหน้าขอใหม่ ขอมาได้ถ้าสถานการณ์ดีขึ้นก็ทำได้เอง แต่ผมต้องการให้ทำได้ในช่วงนี้ที่เรามีอยู่หลาย ๆ อย่าง เรื่องไหนที่มีความขัดแย้งยังมีอยู่บ้างพอสมควรอยู่ที่พวกเราจะช่วยกัน
เราจะใช้เงินอย่างไรก็ตามเราต้องมีแผนในการพัฒนาเพื่อจัดหาเงินเพิ่มไว้ด้วยทั้งหมด ลงทุนอะไรก็แล้วแต่  จะลงทุนอะไรก็แล้วแต่ ไม่ให้พูดคำว่าภาษี  ไม่ได้หรอก ต้องเตรียมการไว้วันหน้า เพราะฉะนั้นเราไม่ทำให้คนเดือดร้อนแน่นอน  คนรวยต้องเสียมากหน่อยเท่านั้นเอง  ในห้องนี้มีใครรวยไหม มีใครเดือดร้อนไหมภาษี  ที่ผ่านมาก็เสียภาษีกันทุกคนอยู่แล้ว  เสียภาษีให้ตรงเท่านั้น  วันนี้จากรายงานของกระทรวงการคลังเก็บได้มากขึ้น  บางอันลดลง บางอันมากขึ้นใช่ไหม  ภาษีที่ลดลงเพราะอะไรราคาน้ำมันต่ำ  ภาษีหลักของเราส่วนหนึ่งได้มาจากภาษีน้ำมัน  ผลธุรกิจที่ต่อเนื่องลดหมด รัฐบาลไม่มีมาตรการทางการภาษี ไม่มีการเก็บดีกว่าเดิมด้วย  แต่ไม่มีภาษีให้เก็บ ต้องเข้าใจกันตรงนี้ถ้าพูดติติงไปเรื่อยก็ติติงกันไป เขาก็เต็มที่แล้ว  แต่ถ้าเขาผิดบอกผมมา จะให้ทำอย่างไร จะให้ฟังอันใดอันหนึ่งแต่อย่าไปฟังข้อมูลอย่างเดียว เดี๋ยวก็พูดกันออกไป เขียนเฟสบุ๊คออกไปบางทีไม่ใช่ ผมมาดูหลายอันประมาณ 90% ไม่เข้าใจกันหมด ไม่เข้าใจซึ่งกันและกัน  ผมไม่ได้ติติงอะไรนะเวลาท่านเขียน ถ้าท่านจะหวังดีกันทุกคน แต่บางประเด็นท่านไม่รู้  ไม่รู้ท่านก็คอมเม้นท์ของท่านไป ไม่ได้   มันตีรวนกันไปหมด  คนคือปัญหาไม่ว่าจะคนดีและคนไม่ดี  เราต้องกำจัดคนไม่ดีออกไปแต่ต้องว่าด้วยหลักฐาน การสอบสวนโดยการลงโทษ อยู่ดีๆบอกคนนี้ดี คนนี้ไม่ดี ไม่ได้ คนชุดเดิมมีใครไม่อยู่กับรัฐบาลชุดเดิมบ้าง รัฐบาลทุกรัฐบาลก็อยู่กับประเทศไทยมาโดยตลอด เพียงแต่ว่าเขาจะทำตัวอย่างไร เพราะที่ผ่านเขาถูกครอบอำนาจ ถูการก้าวล่วงการทำงานของท่านหรือไม่ ถ้าวันนี้ยังทำอย่างนี้อีก เอาออกไป   การทำงานตรงโน้น ถ้าวันนี้ยังทำอยู่อีก  มันยากนะหรือทหารไม่ดีเพราะผมปฏิวัติหรือทหารทั้งหมด  แล้วจะอยู่กันอย่างไร
การจัดทำยุทธศาสตร์ชาติมีจุดเริ่มต้นมาจากข้อเสนอของสภาปฏิรูปแห่งชาติ  อย่างไรก็ตาม เพื่อให้บรรลุเป้าหมายการพัฒนาประเทศที่กำหนดไว้ในยุทธศาสตร์ชาติ จะต้องมีการปฏิรูปประเทศในหลายๆ เรื่องที่สำคัญควบคู่กันไปด้วย ดังนั้น จึงกล่าวได้ว่ายุทธศาสตร์ชาติและการปฏิรูปประเทศ เป็นภารกิจคู่แฝดที่จะต้องดำเนินการคู่ขนานกันไปอย่างต่อเนื่อง โดยยุทธศาสตร์ชาติเป็นการกำหนดเป้าหมายในอนาคต เปรียบเสมือนเป็นเข็มทิศนำทาง  เพื่อชี้ทิศทางในการเดินไปข้างหน้า  ไม่ตกหลุม ตกร่อง ในขณะที่การปฏิรูปเปรียบเสมือนการปรับปรุงเครื่องยนต์จูนเครื่องยนต์ให้ดี  มีสมรรถนะใส่เทอร์โบเข้าไปเพื่อสามารถให้ไปเร็วขึ้น ถ้ายังใช้เครื่องยนต์แบบเดิมๆ  ยังไปไม่ได้หมด ขณะเดียวกันมีการบำรุงรักษาหรือปรับเปลี่ยนชิ้นส่วนที่ชำรุด ระบบการบริหารราชการต่าง ๆ ต้องมีการแก้ไข ไม่มีการเกิดหยุดชะงักระหว่างทาง ไม่มีการเสียบนสะพาน วันนี้เราอยู่บนสะพาน สะพานที่ คสช.สร้างไว้เหมือนเพลงสะพานของผม  ข้ามลำน้ำอันเชี่ยวกราดต้องมีสะพาน  เรายังทำสะพานให้เขาข้ามอยู่ ท้ายสุดเราจะตกสะพานเอง  ไม่เป็นไรพอเสร็จแล้วสะพานนี้ถูกทุบทิ้งอยู่ดี เพราะเราไปกันหมด  สะพานถูกทุบทิ้งไปกันหมด  ว่ายน้ำให้เป็นแล้วกัน  จะต้องดูแลตัวเอง  แต่ประเทศชาติต้องมาก่อนเสมอ
ยุทธศาสตร์ชาติเป็นเข็มทิศ ปฏิรูปเป็นเครื่องยนต์ เราต้องปรับระบบกล่องควบคุม รวมทั้ง กฎหมายทั้งส่วนราชการ รัฐวิสาหกิจ ทั้งกฎหมายเอกชน กฎหมายธุรกิจ  กฎหมายอาญา กฎหมายเพ่งและพาณิชย์ หมดเลยเป็นเครื่องมือเท่านั้นเอง  แล้วเครื่องมือต่อเดี๋ยวจะพูดถึงว่ามีอะไรบ้าง ทำให้ทุกอย่างสามารถจะเดินหน้าไปได้ ใช้กลไกใหม่สร้างเครื่องจักรเครื่องยนต์ให้แข็งแรง มีปัญหาส่วนไหนก็แก้ไข จะได้ดำเนินไปตามเป้าหมายระยะ เวลาตาม Roadmap เสนอมาตรการใหม่  ถ้าทุกคนยังทำกฎหมายเดิม วิธีการเดิม ๆ แก้อะไรไม่ได้  ปฏิรูปไม่ได้ ปฏิรูปทุกอย่างทั้งแผนงาน  วิธีการ กฎหมายที่จะเดินหน้าไปได้  ต้องทำทั้งหมดที่เขาเรียกว่า การปฏิรูปประยุกต์ Reform  แก้ไขเปลี่ยนแปลง บางอย่างพลิกฝ่ามือเลย ประเทศไทยพลิกฝ่ามือได้ไหม ไม่รู้กี่มือ เดือดร้อนมาก เพราะคนที่อยู่ในห่วงโซ่อย่างนี้มันเยอะ ไม่ใช่เราคิดอย่างเดียว เราต้องคิดแบบประชาชนเขาคิดด้วย  เราต้องคิดแบบคนรายได้น้อยว่าเขาคิดอย่างไร  เราต้องคิดแบบผู้มีปัญญา แต่เขาเป็นผู้ที่เผชิญปัญหา  เราต้องคิดด้วยว่าเขาเข้าใจอย่างนี้ ทำตรงนี้ไม่ได้เกี่ยวกับเขา แต่ทำตรงนี้เพื่อให้เกิดพื้นที่ว่าง เกิดเวทีเหล่านี้ให้คนเข้ามาได้    เขาไม่รู้ว่าเราทำอย่างนี้เพื่ออะไร  นี่คือสิ่งที่เป็นปัญหาวันนี้ เวลาจะพูดอะไรทำอะไร  กรุณากล่าวไปด้วยว่าทำเรื่องนี้  แล้วเรื่องนี้จะทำให้เกิดเรื่องนี้ได้อย่างไร แล้วคนจนจะได้อย่างไร ให้เป็นไปอย่างเท่าเทียม ไว้เนื้อเชื่อใจระหว่างกัน ก็จะลดวาทกรรมต่าง ๆ ลงไปได้ ทำงานได้  แต่ต้องเปลี่ยนแปลงการทำงานทุกอย่าง ระดับกระทรวง  ซึ่งต้องตรงกับแผนปฏิรูปและยุทธศาสตร์ชาติ  ต้องมีการเปลี่ยนแปลง อย่างเช่น ECC  คณะกรรมการมีขึ้นมาแต่อย่าลืมว่ากฎหมายมีอยู่ทุกกระทรวง แต่ถ้าใช้กฎหมายทุกกระทรวงทำได้หรือไม่ ทำไม่ได้ ต้องมีการออกกฎหมายเฉพาะ เฉพาะกิจกรรม  เฉพาะพื้นที่ในการที่จะให้สิทธิประโยชน์ต่าง ๆ จะต้องใช้ตรงนี้ไม่ใช่ให้ทั้งหมด ก็เป็นการเอื้อประโยชน์อย่างที่ทุกคนว่ากัน แต่ทั้งหมดรัฐบาลก็รับผิดชอบเพราะต้องอนุมัติทั้งสิ้น โดยความเห็นชอบร่วมกัน แต่ทั้งหมดรัฐบาลรับผิดชอบ เพราะรัฐบาลต้องรู้ทั้งสิ้น โดยความเห็นชอบร่วมกันอะไรที่เป็นกิจกรรมเสริม 5 S-Curve เดิมต้องทำ และ 5 New S-Curve ใหม่ก็ต้องทำอีก และทำได้ 3 อย่าง คือ 1. รัฐบาลลงทุนเป็นล้าน ๆ บาท ต้องไปสู่ภาค เอกชนที่ลงทุนร่วมจัดซื้อจัดจ้างจะลงทุนร่วมโดยคนไทยทั้งหมด ลงทุนร่วมรัฐบาล หรือร่วมกับต่างประเทศคือกติกาที่ทำขึ้นมาใหม่ ขอให้เข้าใจตรงนี้ ไม่ได้เอื้อใครว่าถ้าเข้ามาประมูลมาอย่าทุจริตขอแค่โปร่งใส ถ้าเป็น 5 New S-Curve ต้องมีการเจรจา ถ้าไม่เจรจากับคนที่เขามีศักยภาพที่ดี เช่น เครื่องบิน หรืออะไรต่าง ๆ ที่มีชื่อเสียงทั่วโลก ใครให้เขามากก็มา หรือพูดกับเขาดี ๆ ทำให้ได้ประโยชน์ที่เพียงพอ แต่เราต้องดูผลประโยชน์ของเราด้วย ตรงนี้อยู่ที่วิธีการ อยู่ที่จะกำหนดอย่างไร ที่จะไม่เสียประโยชน์  วันนี้อาจจะเสีย วันหน้าต้องไม่เสีย อย่ามาวันหน้า
วันนี้อีก 30 ปี จะเสียแบบนี้ เพราะวันนี้เสียอยู่แล้วเพราะว่าไม่มีเพราไม่เกิดอะไรขึ้นมาเลย ต้องคิดแบบนี้ถ้าอีก 30 ปี ข้างหน้าจะเกิดอย่างไรขึ้นกับประชาชน ไม่ใช่ว่าคิดเรื่องรถไฟว่าคนจะขึ้นมากหรือน้อย อย่างไร ก็ขาดทุน เพราะว่าขาดทุนต้องคิดว่าสิ่งเหล่านี้ เกิดจากอะไร เกิดจากการพัฒนาและเปิดโอกาสให้คนสัญจรไปมาถึงกัน ให้ประชาชนสามารถไปทำงานจากกรุงเทพฯ – ต่างจังหวัด หรือต่างจังหวัดมากรุงเทพฯ เช้าไปเย็นกลับได้หรือไม่ หรือจะเชื่อมโยงกับต่างประเทศได้ไหม เพราะฉะนั้นการพัฒนาไปสู่โทลเวย์ ทางด่วน รถไฟฟ้า รถความเร็ว รถไฟทางคู่ และรถไฟไทย-จีน เพราะฉะนั้นรถไฟไทย จีนเป็นเพียงหนึ่งโครงการเท่านั้น ในโครงการรถไฟความเร็วสูงของประเทศ ทั้งหมดนี้และอนาคต เป็นการนำร่องอย่างเดียว เกิดให้ได้ก่อน แล้วดูว่าจะเกิดอะไรขึ้นถ้าเราไม่สร้างตรงนี้ ก็ไม่เกิดขึ้นอีกอย่าบอกว่าลงทุนแล้วได้อะไรขึ้นมา คนก็ใช้บริการน้อย ๆ โอกาสจะเกิดขึ้น ไม่ได้มองว่าค่าโดยสารได้กำไร ไม่มีประเทศไหนที่ทำแล้วได้กำไรหรอกครับ ญี่ปุ่นเขาก็ทำแบบนี้ ก็ขาดทุนทั้งหมด
การลงทุนทางเศรษฐกิจ การเปิดโอกาส การสร้างความเชื่อมโยง การขนส่งสินค้า สินค้าสัมพันธ์ ก็คือ คน ถ้าเศรษฐกิจดี รายได้ดีก็ขึ้นพอ ๆ จะใกล้เคียงกัน ถ้าทำต่างจังหวัดขึ้นรถเมล์ไหวไหม ก็ไม่ไหว คือสิ่งที่เกิดความเปลี่ยนแปลง เพิ่มโอกาสเพิ่มทางเลือก เมื่อเกิดขึ้นคนเล็ก ๆ ข้างล่างเขาก็ได้ ไม่ใช่ให้บริษัทไปตั้ง บริษัทใหญ่แล้วจะเอามาจากที่ไหน ต้องมีบริษัทเล็ก มีวิสาหกิจชุมชน สหกรณ์มาเพื่อที่จะป้อนสิ่งเหล่านั้น ทำคนเดียวไม่ได้หรอก เพราะฉะนั้นการศึกษาจะไปหมด เพราะคนถึงกันหมด วันนี้ไม่ค่อยถึงกัน อย่าคิดอะไรแยก อย่าคิดอนาคตปนกันหมด ถ้าไม่คิดแบบนี้ก็ไปไม่ได้
วันนี้ขอขอบคุณท่านประธาน สปท. และ สมาชิก ทั้ง 200 ท่าน แม้บางท่านจะได้เสียชีวิต หรือลาออกไปแล้วก็ตาม ต้องขอขอบคุณคณะกรรมาธิการสภาขับเคลื่อนปฏิรูปประเทศทั้ง 12 คณะ ที่ได้มุ่งมั่นตั้งใจนำเสนอข้อคิดเห็นที่เป็นประโยชน์ต่อบ้านเมืองโดยได้ส่งรายงานข้อเสนอแนะให้รัฐบาลอย่างสม่ำเสมอ การขับเคลื่อนขยับมาข้างล่างทำอย่างไร แรงงานเดือดร้อนมีปัญหาต้องมีมาตรการเฉพาะในช่วงเปลี่ยนผ่าน 6 เดือน พอ 6 เดือน เดี๋ยวไม่ทำก็มีปัญหาอีก พอให้โอกาสก็ไม่ทำ นั้นแหละคือปัญหา และที่ผ่านมาทำผิดมาตลอดก็ไม่แก้ไข ไม่รู้จะโทษใคร เพียงแต่ทุกคนต้องช่วยกัน ทำความเข้าใจ สิ่งที่ทำได้ทำเลย อะไรที่เป็นตัวกลาง Quick Win  หาข้อมูลเพิ่มเติมเกี่ยวข้องกับการบริหารภาคส่วน นำสู่กลไกการขับเคลื่อนประเทศของรัฐบาล มีคณะกรรมการประสานร่วม 3 ฝ่าย
วันนี้ตั้งแต่เป็นรัฐบาลมา มีคณะกรรมการมากมายไปหมด อย่าบอกว่าสิ้นเปลือง  เพราะคณะกรรมการของรัฐบาล มีคณะตั้งโดยผมตั้งรองนายกรัฐมนตรีทั้ง 6 ท่าน เป็นคณะกรรมการที่เรียกว่า กขป. 6 คณะ รัฐมนตรีดูแลพื้นที่ ดูแลกิจกรรม ICAO แรงงานหรือการแก้ไขค้ามนุษย์ทุกอย่างที่ดีขึ้น ซึ่งก็มอบหมายรองนายกรัฐมนตรีไปทำเรื่องเศรษฐกิจกับความมั่นคงและในเรื่องของการพัฒนาคนต่าง ๆ ก็มีหมด พื้นที่เป็น 77 จังหวัด ก็มอบรองนายกรัฐมนตรีเข้าไปดูแลกลับมาก็รายงานนำงบประมาณลงไป และแก้ปัญหาให้ สิ่งแรก กขป. เรียกว่าคณะกรรมการ สิ่งที่สองคือคณะการขับเคลื่อนและการปฏิรูปและการบริหารราชการแผ่นดิน ถ้าไม่มีตรงนี้ไม่เกิดการบูรณาการ ผมถึงบอกว่าต้องมอบหมายลงไป ผมเป็นประธานแต่ผมมอบให้รองนายกรัฐมนตรีไปขับเคลื่อนพร้อมนำนโยบายไปขับเคลื่อน แก้ปัญหาขจัดปัญหา และอุปสรรคให้ดีขึ้น
ต้องขอบคุณรองนายกรัฐมนตรีทุกท่านเป็นประธาน กขป. ทั้ง 6 คณะ และมีคณะกรรมการขับเคลื่อนดำเนินงานตามนโยบายของรัฐบาล (กขร.) อีก ซึ่งที่รัฐมนตรีประจำสำนักนายกรัฐมนตรีรับผิดชอบ มีการแต่งตั้ง       Mr. Reform ประจำส่วนราชการ คณะทำงานบูรณาการ ระดับกระทรวงก็มีอีก เพียงแต่ติดปัญหากฎหมายเดิม ๆ ถึงรีฟอร์มไม่ค่อยมากนัก ไม่ทันใจ การเขียนกฎหมายไม่ยาก เขียนออกมาแต่ทำได้ไหม เขียนออกมาแล้วบังคับใช้ไม่ได้เป็นปัญหาไหม กฎหมายก็เสียหาย นิติบัญญัติก็เสียหายอีก คิดตรงนี้ให้ผมด้วย ถ้าจะเขียนกฎหมาย ต้องมีระยะเวลาในการบังคับใช้กฎหมายอย่างไร เขียนมาตรการรองรับมา แค่แรงงานยังมีปัญหาเลย ท่านรู้ไหมว่าแรงงาน กฎหมายจะมีปัญหา ไม่มีหรอกครับ เขาเขียนเพื่อเป็นไปตามที่ประชุมกับต่างประเทศ ที่เขามาเพราะเขาบอกว่าจะไม่ให้มีการพิสูจน์สัญชาติในประเทศไทยอีกต่อไป
นี่คือประเทศที่เขาส่งรายงานเขาบอกแบบนี้ เพราะเขาตามมา ขึ้นสัญชาติประเทศไทยให้ไม่ได้ ที่ผ่านมา    3 ปีประเทศเราพิสูจน์ออกมาคนเป็นแสน ได้เป็นหมื่นแล้วพวกนี้ต้องต่อไปเรื่อย ๆ เป็นแรงงานชั่วคราวทุกปี ๆ เป็นภาระผมก็ติดต่อบอกเขาว่าเร่งรัดมากขึ้น เขาบอกทำได้แค่นี้ เพราะฉะนั้นอะไรดีที่สุดเริ่มต้นใหม่ตรงนั้น ไม่ใช่ว่าเราจะไปบังคับหรือไม่บังคับ ให้เศรษฐกิจเสียหาย เราพยายามเต็มที่ตั้งศูนย์จดทะเบียน ศูนย์เปลี่ยนงาน ไม่มีคนจ้างก็เป็นบัตรชั่วคราว บางคนย้ายงานเอง เปลี่ยนงานเองอีกก็ไม่ได้ ถ้าทำถูกต้องตั้งแต่แรก จะเปลี่ยนงานก็ขอจดทะเบียนเปลี่ยนงานก็ไปได้ ไม่ต้องจ่ายหลายครั้งหลายคราว นี่ติดอยู่ที่พิสูจน์สัญชาติ แล้วกำหนดโดยต่างชาติผมแก้ใน 3 ปีที่ผ่านมา ให้จดในประเทศไทยได้ เราพิสูจน์เขาไม่ได้ นี่คือหลักการสำคัญ
เพราะฉะนั้นต้องฝากไว้ด้วย รัฐบาลไม่ต้องการให้เขาเข้ามาอีก เขาก็ต้องมีการพัฒนาประเทศของเขา ถ้าเราไม่ทำวันนี้ มองเศรษฐกิจอย่างเดียว เห็นใจรัฐบาลบ้าง พยายามทำในเวลาที่กำหนด วันนี้ก็ตั้งศูนย์ต่าง ๆ กระจายขึ้นทั่วทุกจังหวัดอยู่แล้ว แต่สิ่งเหล่านี้เป็นสิ่งต้องทำแต่ไม่ได้ทำ แต่วันนี้มีปัญหาหมด เรื่องการจราจร ทุกก็ขอให้เร่งรัดการทำงาน สร้างความเชื่อมโยงของการบริหารราชการในต้นปี 2560 ตั้ง ป.ย.ป. ผมตั้งขึ้นมาเพราะมีการปฏิรูป มียุทธศาสตร์ชาติ มีการปรองดอง ผมก็ตั้ง ป.ย.ป. ขึ้นมา เพราะว่าในรัฐธรรมนูญเขียนไว้ 3 เรื่องขึ้นมาผมก็ตั้ง ป.ย.ป. เพื่อเตรียมการเอามาใส่ตรงนี้ ผมก็เดินมาอย่างนี้ ๆ นำมาเข้าตรงนี้ ได้มีการนำร่องก่อน ก่อนที่จะต้องทำจริง
วันนี้ก็ดำเนินการไปแล้วมีคณะ ป.ย.ป. มีคณะกรรมการเตรียมการปฏิรูปประเทศ คณะกรรมการยุทธศาสตร์ชาติ คณะกรรมการเตรียมการสร้างความสามัคคีปรองดอง และคณะกรรมการบริหารราชการแผ่นดินเชิงยุทธศาสตร์เป็นผู้กลั่นกรอง สิ่งไหนที่ทำได้ต้องทำไม่มีกฎหมายไหนต้องใช้คำสั่งใหม่ มาตรา 44 หรือเปล่า ต้องแก้กันตรงนี้ เรื่องไหนต้องเร่งให้กระบวนการออกกฎหมายของ พ.ร.บ. ต่าง ๆ ออกให้เร็วขึ้น เช่น EEC ก็ใช้ได้ปกติก็ใช้ไป แต่ต้องแก้ตรงนี้ ทุกกระทรวงก็ต้องแก้ต้องเห็นใจกระทรวง ถ้าสมมุติว่าปลดล็อคมา ต้องมีมาตรการคุ้มครองเขาด้วย เพราะมีกฎหมายเดิมอยู่ เราใช้กฎหมายใหม่ ต้องเขียนให้เขาไม่มีปัญหาตรงนั้น เขียนให้ถึงเขาด้วย เขาจะได้สบายใจ เขาก็ไม่ขัดแย้งอะไรทั้งสิ้น
เพราะฉะนั้น วันนี้เราทำ ป.ย.ป. แล้ว 4 คณะ ซึ่งเราก็จะเตรียมส่งงานต่อให้คณะกรรมการยุทธศาสตร์ชาติและปฏิรูปตามรัฐธรรมนูญที่จะตั้งกันต่อไปนี้ หลังจากนี้ พ.ร.บ. การจัดทำยุทธศาสตร์ชาติ และ พ.ร.บ. แผนและขั้นตอนการปฏิรูปประเทศ มีผลใช้บังคับอีกไม่นานนี้ เพราะฉะนั้น ชี้ให้เห็นถึงการดำเนินงานด้านการปฏิรูปประเทศที่สำคัญ นอกจากเรื่องยุทธศาสตร์ชาติ ความมั่นคง การยุติสถานการณ์ต่าง ๆ ที่เกิดขึ้น ได้กล่าวไปแล้ว ความขัดแย้ง ปัญหาการค้ามนุษย์ อาชญากรรมข้ามชาติ  ICAO  การทำผิดกฎหมาย การจัดระเบียบสังคม ต้องใช้เวลาในการแก้ไข ไม่ใช่สั่งแล้วทำทีเดียว แต่ต้องค่อย ๆ ปรับไป เพื่อให้ความเป็นธรรมกับทุกคนเขาด้วย ตรวจสอบไปด้วยค่อย ๆ ปรับกันเดี๋ยวก็เข้าที่ มันก็จะดีขึ้นต่อไปทั้งหมดในที่สุด ระหว่างนี้ก็ตรวจสอบทุจริตกันไป
ในด้านการพัฒนาเพิ่มขีดความความสามารถในการแข่งขัน ปฏิรูปการลงทุน โครงสร้างพื้นฐาน ระบบการคมนาคมขนส่ง ตลอดช่วงระยะเวลาที่ผ่านมา รัฐบาลก็จะแก้ไขปัญหาระบบการขนส่งทางราง วันนี้รัฐบาลทำอย่างไรถึงจะลงทุนให้ได้มากขึ้นก็ต้องไปหาวิธีการลงทุนร่วม ลงทุนเอกชน ร่วมเอกชนหรือเอกชน ลงทุนทั้งหมดจะทำอย่างไร กรมรางจะตั้งขึ้นมาได้ไหม กรมรางก็จะเป็นกรมรางทั้งหมด เป็นเนวิเกเตอร์ในการคุม ใครจะเข้ามาลงทุนอะไรต่าง ๆ ก็จะได้คุมตรงนี้ที่เดียว ลดภาระของหน่วยงานด้วย ทุกคนก็ต้องช่วยกันตรงนี้ ไม่อย่างนั้นตั้งตรงนี้เสร็จ สหภาพเอาอีก ในเรื่องของ CAT TV สหภาพตอนแรกประชุมเห็นด้วย ตอนนี้ไม่เห็นด้วย ผมก็ไม่รู้ว่าเกิดอะไรขึ้น คือทุกคนเกรงว่าตัวเองจะได้รับประโยชน์น้อยลง ที่ผมจะบอกว่าได้เท่าเดิม มากกว่าเดิมด้วยซ้ำไป ต้องช่วยกันพูดตรงนี้ อย่าบอกว่าที่ทำเพื่อว่าจะลดตรงนั้น เพื่อมาให้คนรวยหรืออย่างไร หรือให้ราชการเข้ามาควบคุม แล้วผมถามว่าควบคุมได้จริงไหม มันก็ไม่ได้อีก
เพราะฉะนั้นก็ต้องเอาใจประชาชนทั้งประเทศ อย่าขัดแย้งในเรื่องเหล่านี้ เพราะนี้เป็นเรื่องการจัดทำโครงสร้าง ถ้าโครงสร้างไม่เกิดอย่างอื่นก็ไม่เกิด ที่คิดกันมาทั้งหมด พูดกันมาทั้งหมด 3 ปีผ่านมามันเกิดไม่ได้ทั้งสิ้น วันนี้ไม่ว่าจะองค์กร กรมขนส่งทางราง เร่งรัดการดำเนินการรถไฟฟ้าขนส่งมวลชน 5 เส้นทาง บางคนบอกรถติดกันไปทั้งหมด แล้วผมถามที่ผ่านมารถมันติดหรือเปล่า ก็ติดอีก และก็ติดมากกว่าเดิมเพราะไม่ได้สร้างไว้ แล้วไม่สร้างวันนี้จะไปสร้างเมื่อไร ก็ดีแล้วสร้างไปเถอะ พอเริ่มตั้งเสารถติด แล้วจะทำอย่างไรผมก็ไม่รู้เหมือนกัน สังคมต้องเรียนรู้ตรงนี้ก็ในเมื่อไม่ได้ทำมาก็ต้องเร่งทำวันนี้ ติดวันนี้วันหน้าจะได้ไม่ติด หรือจะให้ติดไปอย่างนี้อีกตลอดไป ถ้าทุจริตตรงไหนไปว่ามา ร้องเรียนมา วันนี้ทำรถไฟฟ้า รถไฟรางคู่ รถไฟโมโนเรล ทางด่วนโทเวย์ ก็ทำไปให้เสร็จให้เกิดขึ้นให้ได้ได้มากที่สุด อย่ามามองว่ารัฐบาลได้ประโยชน์ หรือผมได้ประโยชน์ หรือใครได้ประโยชน์ ไปหาหลักฐานมา ผมตรวจสอบให้ทั้งหมด แล้วจำเป็นต้องทำ ไปโคราชแล้วไปหนองคาย ต้องทำทั้งเส้น ทำแค่โคราชไม่ได้ หรือทำ 3-4 กิโลเมตรไม่ได้ มันคิดตื้น ๆ อย่างนี้ได้อย่างไร ใครหรือรัฐบาลไหนจะสร้าง 3-4 กิโลเมตรแล้วเลิก จะสร้างไปทำไมรถไฟความเร็วสูงเขียนกันอยู่นั้นแหละ
ถ้าเพียงแค่นี้เกิดขึ้นได้ วันหน้าจะเกิดได้เปล่าก็ไปว่ากันมาวันหน้า มีเงินก็ลงทุนมากขึ้น หาวิธีการมากขึ้นจะต้องขึ้นเชื่อมโยง อีสต์-เวสต์ คอริดอร์ ของเขา คอริดอร์ไปรอบบ้าน ไปโน้นไปยุโรปไปโน้นจะไปข้างล่างไหม ไปเชื่อมกับสิงคโปร์ อินโดนิเซียไหม เชื่อมโยงกันหมดไหมวันหน้า ผ่านแผนการพัฒนาเส้นทางคมนาคม ท่านต้องรู้ทุกแผน รัฐบาลคิดแผนมาซึ่งต้องทำ ก็ต้องทำ สร้างความเข้าใจให้ได้ วันนี้ก็ต้องไปพูดต่อเรื่องรถไฟความเร็วสูงเชื่อมสนามบิน ต้องทำไหมดอนเมือง แล้วเราไปเพิ่มศักยภาพที่อู่ตะเภา มันอยู่มาตั้งนานแล้วแล้วไม่ทำกันสักที วันนี้รัฐบาลนี้ก็มาทำไง ไปเสริม AEC ด้วย แล้วก็รอบ ๆ 3 จังหวัดนี้ก็ไปจังหวัดอื่น ตรงนี้เกิดขึ้นทางตะวันออก วันนี้ทำตะวันออก วันหน้าเดียวก็ทำตะวันตก ทางเหนือ ทางใต้ บางคนบอกรัฐบาลไปตั้งทำไมเขตเศรษฐกิจพิเศษ 10 จังหวัด แล้วไม่มีคนลงทุน มันต้องมีแต่น้อยเพราะยังไม่พร้อม แต่ตั้งไว้ก่อนจะเป็นไรไป ตั้งไว้เพื่อเรียกแขก เรียกเขามาลงทุน เดี๋ยวจะมีการลงทุนในอนาคต ไม่ใช่มาบอกว่าคิดอะไรตั้งมา 10 จังหวัด ก็ตั้งมา 10 จังหวัดแล้วไม่มีคนมาก็ช่างเขา ก็แค่การอนุมัติไว้เฉย ๆ วันหน้าก็เข้ามาแล้วก็ทำต่อ
แล้วก็ต้องพัฒนาสาธารณูปโภคพื้นฐานให้พร้อม น้ำ ไฟ ประปา โทรศัพท์ พร้อมหรือยังให้เขา ถ้าพร้อมทั้งหมดต้องทำทุกที่ แต่จะเอาเงินที่ไหนมาทำ วันนี้ตรงนี้ต้องเกิดตรงนี้ก่อนใช่ไหม โครงการตรงที่จะเกิด AEC มากหน่อย ที่อื่นก็อาจจะน้อยหน่อย ไม่ใช่ข้อบกพร่อง เพราะอะไรเพราะคิดถึงอนาคต มันจะต้องเกิดวันหน้าแน่นอน อีสเวส นอร์ท เซาท์ ทั้งการพัฒนาท่าอากาศยาน ทั้งรถไฟเชื่อมโยงสนามบิน ศูนย์ขนส่งสินค้าทางรถไฟแหลมฉบัง ท่าเรือ อันนี้เป็นการเชื่อมโยงทั้งหมด แล้วเราก็จะเป็นศูนย์กลางจริง ๆ ที่กำหนดไว้เลย ที่เราถูกมองเป็นประเทศศูนย์กลางของภูมิภาคแห่งนี้โดยทางภูมิศาสตร์ ที่ผ่านมาก็เป็นศูนย์กลางแต่ก็ไม่ทำอะไรจากคำว่าศูนย์กลาง ตรงนี้ ทำเป็นชิ้น ๆ ไปหมด พอจะเริ่มลงทุนก็ต้องใช้งบประมาณสูง งบประมาณสูงบอกว่าทำแล้วเอื้อประโยชน์ แล้วจะทำอะไรได้ คิดตรงนี้หน่อย และช่วยผมคิดหน่อย
เรื่องการปฏิรูปการผลิตด้านเกษตร ต้องปฏิรูประบบเกษตรพันธสัญญา กฎหมาย การประกันภัยทางการเกษตร บางท่านไม่รู้เพราะว่าท่านทำงานร่วมกันเป็นกลุ่ม ๆ ท่านก็ไม่รู้เรื่องอื่นว่าเขาทำอะไรอย่างไรหรอก รัฐบาลนั้นรู้ทุกเรื่อง เพราะต้องทำไปด้วยกัน ต้องบูรณาการกันทั้งหมด เรื่องเกษตร เกษตรแปลงใหญ่ก็ต้องไปดูเรื่องน้ำ ระบบน้ำ Age map แผนที่ ธ.ก.ส. ก็ต้องไปดูในเรื่องของแผนที่ 1 ต่อ 4,000 เป็นพื้นฐาน เพื่อจะได้ปรับกันอย่างไรให้ลงกล่องเดียวกันให้ได้ ให้มันชัดเจนเกิดขึ้น ปรับ สปก. แก้ปัญหาเรื่องการบุกรุกพื้นที่ บุกรุกเมื่อกี้ท่านบอกว่าทั้งหมดเนื้อที่ตั้ง 4 ล้านไร่ ทำมาได้ 4 แสน น้อยเกินไปหรือไป ผมก็ไม่รู้ ถ้ามันน้อยเกินไปควรได้คืนมากกว่านี้ ผมถามคนที่อยู่ใน 4 แสนกว่าไร่ หรือแสนไร่ 4 ล้านไร่ คนเท่าไรเท่านั้น แล้วท่านถามผมจะให้เขาไปอยู่ที่ไหน อันแรกต้องให้เขายอมรับก่อนว่าเขาผิดกฎหมาย ถ้านายทุนจัดการเด็ดขาด ถ้าคนจนทำอย่างไรให้เขามีที่ทำกิน
วันนี้ก็ใช้กฎหมายของกระทรวงมหาดไทย ขอใช้พื้นที่จัดที่ดินให้ตามนโยบายคณะกรรมการบริหารจัดการที่ดินหรือ กยจ. ให้เขาอยู่ให้ได้ให้เขาอยู่กันตรงนั้น เพราะมันไม่ใช่ป่าอยู่แล้ว ให้เขาปลูกป่าเสริมไปด้วย ไม่ใช่เหมือนเป็นป่าชุมชน แล้วเราก็เร่งรัดลงมาได้ เราจะทำทุกจังหวัด แต่คนที่ไม่มีที่ดินมีมากมหาศาลจะบอกให้ ผมก็กำลังจะไปต่อว่าแล้วคนที่มีธุรกิจเยอะ ๆ มีที่ดินเยอะ ๆ เป็นหมื่นเป็นพันไร่จะช่วยได้อย่างไร เขาซื้อมาถูกต้องตามกฎหมาย ถ้าถูกกฎหมายก็ทำอะไรเขาไม่ได้ แต่ให้ผมไปเรียกคืน ใครเรียกคืนได้ ใครจะกล้าเรียกคืนก็เขาซื้อมาถูก ถ้าเรียกมาเขาซื้อมาถูก แล้วเรียกมารัฐบาลต้องเยียวยาเขา เพราะว่าเขาซื้อมาถูกใช่ไหม โฉนดถ้าออกมาผิดกฎหมายก็ตรวจสอบไป ถ้าผิดกฎหมายเจ้าหน้าที่เขาก็มา ท่านก็ต้องชดใช้เขาเพราะว่าเขาซื้อมา เขาไม่ได้ยึดใครมา ผมไม่ได้พูดเอื้อประโยชน์ให้เขา แต่ผมอยากให้คิดว่าแล้วเราจะเอาที่เหล่านั้นมาให้เกิดประโยชน์ชกับประชาชนได้อย่างไร ต้องเอาที่เหล่านั้นมาทำนาแปลงใหญ่ได้ไหม ทำเกษตรแปลงใหญ่ได้ไหม เกษตรพันธสัญญาได้ไหม ถ้าร่วมมือเราก็ต้องตอบแทนให้เขาบางส่วน ต้องคิดแบบนี้ไม่อย่างนั้นเราก็ไม่มีที่แล้ว ที่ สปก. ก็มีอยู่เท่าที่มี ประกาศไปแล้วก็ทำไม่ได้เพราะคนเต็มไปหมด ไล่คนออกไปอีก
เพราะฉะนั้น สปก. จัดที่ให้ประชาชนก็ต้องไล่คนออกไปอีกคนเดิม หรือคนใหม่มานี้ นี้แหละคือความที่ถูกปล่อยปละละเลยมายาวนานทุกเรื่อง มันต้องคิดแบบนี้ว่า เราจะเริ่มแก้ปัญหาอย่างนี้ได้อย่างไรโดยที่ประชาชนได้รับผลกระทบน้อยที่สุด ตามไปสู่เรื่อง Demand & Supply เข้าไปอีก หลายคนบอกว่าผมไปห้ามคนปลูกข้าว ข้าวเป็นวัฒนธรรมของคนไทยมาโดยตลอด ทำลายชาวนา ผมต้องการทำลายไหม แต่เขารายได้ไม่พอจะให้ทำอย่างไร เขาปลูกแล้วกินได้ไหม บางพื้นที่ไปปลูกอย่างอื่นแทนได้ไหม ที่ผมบอกไปแล้วเกษตรทฤษฎีใหม่ 3:3:3:1 ในบ้านของตนเองก็ได้ถ้ามีน้ำพอ มีที่ดินพอปลูกผมไม้ ปลูกอะไรก็ว่าไปตาม 3:3:3:1 แต่ไม่ได้ทำอย่างไร ก็เอาไปแปลงสิครับ บ้านนี้ปลูกหนึ่งตรงนี้ ต่ำก็แบบนี้ก็ไปเลี้ยงปลา สูงมาหน่อยก็ไปปลูกผลไม้ สูงอีกนิดก็ไปปลูกพืชสูงหรือเลี้ยงสัตว์หรือเลี้ยงอะไรก็ว่าไป ถ้าแบบนี้ก็เป็น 3:3:3:1 คนละพื้นที่ คนละบ้าน แล้วก็แลกเปลี่ยนกันแล้วก็รวมผลผลิตออกมาได้ก็หาตลาดให้ได้ ถ้าทุกคนอยากทำอย่างใดอย่างหนี่งไปกันทั้งหมด มันไปไม่ได้หรอกครับ ทั้งบุกรุกด้วย แล้วรัฐบาลต้องไปอุดหนุนเหรอ แล้วจะเอาเงินที่ไหนมาอุดหนุน ปลูกมากไปเรื่อยทำอย่างไร ปลูกยางมากขึ้นเรื่อย ๆ อนาคตเป็นอย่างไร รอบบ้านเขาไม่เห็นมีปัญหา เพราะเขาปรับมานานแล้ว 30 ปี เรายังมาเก็บราคาต้องรายงานผมทุกวัน ๆ
ผมก็บอกรายงานมาดิต่างประเทศราคายางเท่าไร วันนี้เท่าไร เมื่อรืนนี้เท่าไร รัฐมนตรีว่าการกระทรวงเกษตรและสหกรณ์นอนปวดหัวทั้งหมด กยท. รัฐมนตรีกระทรวงพาณิชย์ 2 ท่านกอดคอกันแฝดอยู่แล้วคู่เนี้ย คนผลิตก็ต้องผลิตและต้องควบคุมตรงนี้อีก กระทรวงพาณิชย์ก็ต้องไปหาตลาดควบคุมกลไกตรงกลางต่าง ๆ เหล่านี้ให้ได้ มันก็ต้องไปด้วยกันหมดนั้นแหละ กระทรวงการต่างประเทศก็ต้องไปขับเคลื่อนความสัมพันธ์ให้ซื้อของ สิ่งเหล่านี้มันคือ Demand & Supply สำคัญที่สุดคือเรื่องเกษตร เรื่องคุณภาพ อุปสรรคทางการค้าขาย วันนี้พันธสัญญามากมายในโลกใบนี้มีหลายกลุ่มหลายฝ่าย อันหนึ่งปัญหาเราคือเรื่องเศรษฐกิจเดียว เขาพยายามจะสร้างเศรษฐกิจเดียวของกลุ่มของเขา เขาก็ผูกขาดพันธสัญญาของเขา เราเข้าไปหาเขา เราก็โดนเขากดอยู่เนี้ย ราคายาง ราคาข้าว เพราะหาง่ายเกินไป เยอะเกินไป เขาก็รู้ประเทศไทยมีเยอะทั้งหมด แล้วเราจะแปรรูปกันได้อย่างไร
เมื่อเช้าผมอ่านเจอ แล้วยังเจอรู้ว่าทำอยูแล้วนะ นม ๆ นมข้าววันนี้ทางออสเตเลียเขาก็เต็มที่มีเอาเข้ามาหรือเปล่าก็ไม่รู้ เราก็ต้องทำนำเข้านมข้าวสู้กับเขา ข้าวเราไม่มีอะไรนะแลตโตส กลูเตน ข้าวเราไม่มี กลูเตน ข้าวอื่นมีกลูเตนหมด ใครที่แพ้กลูเตน เราก็เอาข้าวที่ไม่มีกลูเตนเพิ่มมูลค่าหรือไปผลิตอะไรออกมา เมื่อเช้าหยิบหนังสืออ่านเจอประเทศออสเตเลียเอาข้าวมาผลิตโยเกิร์ต โยเกิร์ตข้าว เป็นต่างประเทศนะขายดีมาก ลองไปดูดิใครเป็นนักธุรกิจในนี้ก็ผลิตโยเกิร์ตข้าวถ้ามีอยู่แล้วก็ขยายไป แล้วเราก็โฆษณา เรามี Story เยอะแยะไป วันนี้เรามีข้าวลดเบาหวาน ใครต้องการลดเบาหวานบ้าง ผมให้ทานก็ไม่ค่อยทาน ใกล้ ๆ ผมก็มี กลัวน้ำตาลขึ้น ๆ แต่ข้าวที่ลดน้ำตาลก็ไม่กิน เพราะกินแล้วไม่อร่อย ข้าวใหม่อร่อยนะ พันธุ์อะไรนะที่ลดน้ำตาล (ข้าว กข43) ไปหากินนะ ซึ่งผลิตออกมาในปีนี้และ ลดน้ำตาล แก้เบาหวาน เดี๋ยวน้ำตาลกินนมข้าว ไปตามกินโยเกิร์ตข้าวอีก ถ้าช่วยกันกินเองก็จะดีขึ้นมั่งผมว่า เราจะไปแข่งขันต่างประเทศ ไม่ใช่ปลูกข้าว ๆ อุดหนุนราคาปลายทางอย่างเดียว ข้าวอะไรก็ได้ ไปไม่ได้หรอกครับเจ๋งหมด เราก็ต้องแก้ทั้งหมดทั้งการปฏิรูปทางการเกษตรทั้งหมดครบวงจร คำว่าครบวงจรก็คือ วงจรของเกษตรเอง และวงจรทั้งหมดคือการผลิตการแปรรูป การจำหน่ายด้วยตลาดนะครับ
เรื่องการพัฒนา วันนี้ก็มีโครงการ 9101 รัชกาลที่ 9 และปีที่ 1 ของรัชกาลที่ 10 ชื่อย่อมา 9101 รัฐมนตรีเขาคิดมา 9101 มี สปก. 882 ศูนย์ มีสาขาย่อยอีก 8,000 ศูนย์ ให้ความรู้ ส่งเสริมให้ความรู้ หากองทุนให้ ปรับเปลี่ยนวิธีการ แนะนำเรื่องการปลูกพืชตั้งแต่ต้นทาง ตั้งแต่ลงทุน ลดค่าใช้จ่ายในการผลิตเพื่อจะสร้างส่วนต่างในราคาขายให้มันถางให้มาก ๆ หน่อย อย่างนี้มันคิดกันมากเกินไป นี้มันต้องแก้ทั้งหมด คนตั้งเท่าไรทางการเกษตรไม่ใช่เฉพาะคนทำเกษตร 4 ล้านครัวเรือน คนเท่าไรรู้ไหม แล้วคนที่เกี่ยวเนื่องเชื่อมโยงธุรกิจการเกษตรเท่าไร คนขายของ พ่อค้าคนกลาง คนขายตลาด มันถูกควบคุมกันทั้งหมด แล้วอันนี้จะเอามาก แล้วตรงกลางมันจะไปตรงไหน จะไปขายใคร สมาคมขายข้าวก็ขายไม่ได้อีก ต่างชาติก็มีการค้าขายล่วงหน้าต่าง ๆ เหมือนการเล่นหุ้น แต่วันยางหมดแหละ แล้วท่านจะไปแก้ต้นทางได้อย่างไร การปรับเปลี่ยนการปลูกพืชให้มันตรงกับความต้องการนะครับ ไปผลิตพืชอินทรีย์ ลดการใช้ปุ๋ย
ส่งเสริมให้ความรู้ปรับเปลี่ยนวิธีการ แนะนำเรื่องการปลูกพืชตั้งแต่ต้นทาง ตั้งแต่ลงทุน ลดค่าใช้จ่ายในการผลิตเพื่อจะสร้างส่วนต่างในราคาขายให้ห่างกันมากขึ้น เพราะมันชิดเกินไป ต้องแก้กันทั้งหมด คนตั้งเท่าไรในการเกษตรไม่ใช่เฉพาะคนทำเกษตร 400 ครัวเรือน แล้วคนที่เกี่ยวเนื่องเชื่อมโยงในการเกษตรอีกเท่าไร คนขายของ พ่อค้าคนกลาง คนขายตลาด มันถูกควบคุมกันทั้งหมดแล้ว ตรงกลางจะเอาไปไว้ตรงไหน จะเอาไปขายใคร สมาคมขายข้าวก็ขายไม่ได้อีก ต่างชาติก็มีการค้าขายล่วงหน้า แล้วจะไปแก้ตรงทางได้อย่างไร เปลื่ยนการปลูกพืช ให้ตรงตามต้องการ ไปผลิตเพื่ออินทรีย์ ลดการใช้ปุ๋ยเคมี ใช้สารปุ๋ยอินทรีย์แทน การสร้างศักยภาพคน การปฏิรูปการศึกษา ผู้รู้เยอะ นักวิชาการมาก ครูเยอะ ลองเอาปัญหามาดูมีเป็นร้อยปัญหา จัดกลุ่มใช้มาตรา14 ออกจากระบบราชการ เรื่องการบริหารทั้ง 5 เเท่ง การพัฒนาครู การพัฒนาโรงเรียน ห้องเรียน การเรียนรู้เทคนิค การสอบ O-net , G-net เรามีโรงเรียนหลายแบบ โรงเรียน กทม. ก็มี โรงเรียนทางเลือกก็มี เราให้เขาตรวจสอบได้ทุกที่ ระบบการศึกษาเขาไม่มากมายเหมือนของเรา
เพราะฉะนั้น เราต้องแก้กัน อย่าโทษแต่การศึกษาอย่างเดียว การผลิตคนให้ไปทางรุ่นใหม่ให้ได้ ไปตรงกับแรงงานและความต้องการของภาคธุรกิจเอกชน เอาเป้าหมายมาว่าต้องการคนเท่าไหร่ ปริญญาตรีหรืออายุเท่าไหร่ มีตัวเลขหมดแล้ว เขากำหนดมาแล้วกระทรวงแรงงาน ก.พ. ก็พัฒนาระบบการทดสอบในการเป็นราชการทำใหม่ให้หมด ลดเวลาเรียน เพิ่มเวลารู้ ปรับระบบ O-net ให้ตรงกับการเรียนการสอน สอบให้ตรงกับที่สอน ไม่ใช่ออกข้อสอบไม่ตรงกับที่สอนแต่ให้ตรงกับกวดวิชา ตำราปรับแก้ใหม่ทั้งหมด การคัดเลือกบุคคลเข้าศึกษาในสถาบันอุดมศึกษาในระบบกลางใหม่ TCAS การสร้างความเท่าเทียม ลดความเลื่อมล้ำ ในการเป็นระบบเศรษฐกิจเพื่อสังคม จัดตั้งประชารัฐรักสามัคคี ทุกจังหวัด จะมีประชารัฐ 76 จังหวัด แต่ละประชารัฐประชาชนเป็นหุ้นส่วนทั้งสิ้น และประชารัฐ จำกัด ของประเทศอยู่ตรงกลาง อันนี้เป็นเครือข่าย หาศักยภาพ ผลผลิต หาตลาดให้เจอ อะไรที่มีชื่อเสียง ก็เอามาหาตลาดให้เขา และเขาก็เสียสละให้กองทุนเรามาอีกด้วย เราต้องการเอาคนที่อยู่นอกระบบมาให้มีโอกาส สวัสดิการผู้สูงอายุ กลุ่มพิการทุพพลภาพ จัดที่อยู่อาศัย แปรรูประบบสหกรณ์ การเงินฐานราก แหล่งเงินทุนเพิ่มเติม  ในการออมเงินแหล่งลงทุนท้องถิ่น การกำกับดูแล
เรื่องสหกรณ์กำลังแก้อยู่ กระทรวงเกษตรเขาก็แก้ 1,000 กว่าสหกรณ์ไม่มีคุณภาพต้องหาวิธีการมาปรับปรุงให้ได้ตามระยะเวลา ถ้าไม่ได้ก็ต้องเลิก แต่เขาก็พยายามเต็มที่ จะให้กระทรวงการคลังมาดูแลก็ไม่ยอม ขออยู่กระทรวงเกษตรและสหกรณ์ กู้อย่างเดียวบางคณะบัญชีก็ไม่เรียบร้อย ดีก็มากไม่ดีก็มีก็แก้กันไป เรื่องการค่าใช้จ่าย เรื่องสวัสดิการในการรับ เรื่องรถยนต์ รถเมล์ รถไฟ รถพวกนี้คนจนไม่ได้ขึ้นเพราะเขาคิดแล้วคิดอีกว่าคันนี้ฟรีหรือเปล่ารอขึ้นก่อน คนรวยเขาไม่สนใจเสียเงินเขาจ่ายได้ แต่ขึ้นไปก่อนดีกว่า เพราะฉะนั้นสรุปว่าคนขึ้นรถเมล์คนจนหมด เต็มจนคนจนขึ้นไม่ได้ วันนี้เลยต้องไปเตรียมมาตรการ คิดถึงขนาดมีบัตรอย่างไรไปเชื่อมเกี่ยวกับการลงทะเบียนคนจนอย่างไร แล้วใช้ระบบ IT เงินงบประมาณเท่าไหร่
เพราะฉะนั้นต้องหาวิธีการที่จะทำได้ การพัฒนาความคิดคน ความรับผิดชอบสำคัญที่สุด คิดอะไรก็ตาม ถ้าเขายังรับไม่ได้ ที่ยังดูแลไม่ได้ มันก็คือปัญหาของเราต่อไปในวันหน้า กระทรวงทรัพยากรธรรมชาติและสิ่งแวดล้อม ที่เราต้องมีกรรมการในระดับนโยบาย บางประเทศของเราจะใช้พื้นที่อย่างไร ตรงไหนเป็นแหล่งน้ำ ตรงไหนเป็นป่า ส่วนไหนเป็นที่ที่จะต้องพัฒนาได้ จำเป็นต้องมีระดับนโยบายมาก่อนว่าจะทำอย่างไร ทำกรอบใหญ่ขึ้นมา มันถึงจะมีโครงการ แล้วดูว่าวันนี้จะทำอะไร ประชาชนจะได้ปรับตัวทัน เพราะฉะนั้นการลงทุนในพื้นที่ต่อไปให้เป็นการลงทุนในภาคเอกชนให้มากที่สุด เพราะเอกชนสามารถสร้างความรู้ได้ก่อนว่าเขาอยากจะทำอะไรก็ให้ไปคุยกับประชาชนข้างล่างไปแล้วเสนอโครงการขึ้นมา
ถ้ารัฐบาลตั้งหลักว่าจะลงอะไรเดี๋ยวเขาก็มาคุยกัน แล้วเสนอโครงการขึ้นมา เสนอโครงการที่จะให้ผลประโยชน์ต่อรัฐให้เหมาะสม ดูแลประชาชนให้มากที่สุด จะทำไฟฟ้า ผลิตไฟฟ้าออกมาเพื่ออะไร แล้วมันเกินสัดส่วนที่ใช้ พลังงานทดแทนวันนี้ มีปัญหาพอสมควร มันมากมายไปหมด แล้วมันทำให้สัดส่วนการต้องใช้พลังงานนั้นหายไป ทุกคนอยากได้ทดแทน ๆ แล้วเสถียรภาพจะทำอย่างไร มันต่อเนื่องและใช้ในพื้นที่ขนาดเล็กได้หรือเปล่า สามารถเป็นทางเลือกให้ประชาชนที่จะใช้ไฟฟ้าหลัก ไม่ใช่ใช้ไฟฟ้าในพื้นที่ได้หรือเปล่า ไปคิดย่อย ๆ ซึ่งกระทรวงพลังงานทำอยู่แล้ว วันนี้ลองไปดูถ้าจะลงทุนจะใช้ถ่านหินจะใช้อะไรใช้แก๊สหรือน้ำมัน ถ้าน้ำมันสูงขึ้นจะทำอย่างไร แล้วแก๊สทำอย่างไร ภาระแก๊สเอามาจากไหนอีก เราก็ต้องไปเพิ่มปริมาณนำเข้าแก๊ส ต้องเตรียมสร้างแหล่งเก็บกักแก๊ส โรงงานแปรสภาพแก๊ส เงินเท่าไรแล้ว ถ้ารัฐต้องสร้างโรงงานนี้มากขึ้น ระบบสายส่งทำอย่างไร เป็นไปได้หรือเปล่า ถ้าให้ระบบภาคเอกชนเข้ามาลงทุนแล้วจัดระบบสายส่งที่จะใช้พลังงานของรัฐก็ได้ของเอกชนก็ได้ สมาร์ทมิเตอร์ สมาร์ทกริช มีอีกแบบนึง อะไรจำไม่ได้ เป็นอุปกรณ์ที่ต้องติดตามบ้านคน สามารถเลือกใช้ของรัฐใช้แบบเดิมได้ พลังงานทดแทนรัฐบาลต้องเปลี่ยนมิเตอร์ให้เขาอีก ถ้าใช้มาก รัฐก็ต้องเปลี่ยนให้เขาอีก
เพราะฉะนั้นบริษัทที่เขามาทำด้านพลังงาน ขายพลังงานเองก่อน สร้างไปแล้ว แล้วจะใช้ของเขาไหม เราบังคับได้ไหม เขามีทางเลือกเพราะถูกกว่าของรัฐ วันนี้ถ้าทำมาแล้วกำหนดราคา 5 บาท 6 บาท 10 ปี แล้วจะขอเท่าวันนี้อีก มันสับสนอลหม่านไปหมด ทุกคนรู้จักพอเพียงเสียบ้าง ใหม่ก็คือใหม่ เก่าก็คือเก่า มีทุจริตบอกมา เรื่องภาษีก็ต้องปรับรอไว้ ทำได้ก็ทำ ทำไม่ได้ก็ยังไม่ต้องทำ ทำแล้วเดือดร้อนก็ไม่ต้องทำ แต่ต้องมีแผนตรงนี้ ทุกประเทศมีหมด กีปีกี่ปีก็ชะลอไปก่อน ก็เหมือนกับภาษี Vat พอพูดถึงเรื่องภาษีไม่มีใครกล้าเสนอขึ้นมา ผมไม่ต้องการให้ใครเดือดร้อนเลย เรื่องการถือครองที่ดิน ก็ต้องไปดูเรื่องของภาษี คนรวยเขาก็ยอมเสียในส่วนที่มากขึ้น เขาชอบด้วยซ้ำไป ยิ่งสูงขึ้นมูลค่าก็สูงขึ้นตาม ต้องไปคิดทบทวนดู ส่วนการตรวจสอบการปฏิรูปกฎหมาย มีกฎหมายอยู่หลายตัว 200 กว่าฉบับ ทุกอย่างพูดไปหมดแล้วทุกคนทราบดีกันอยู่แล้ว
การปฏิรูปตำรวจ ตอนนี้ปฏิรูปจนตำรวจป่นไปหมดแล้ว อย่าเอาสิ่งที่ไม่ดีมาตีกรอบระบบทั้งหมดไม่ได้ต้องมาดูว่าระบบมันจะต้องแก้ตรงไหน ถ้ามองว่าระบบเป็นอย่างนี้แล้ว เหมาว่าตำรวจทั้งหมด ผมว่ามันยากนะ หรือทหารไม่ดี เพราะผมปฏิวัติหรือว่าทหารทั้งหมด ผมว่าแล้วจะอยู่กันอย่างไร วันนี้ท่านอยู่ภายใต้รัฐบาลอยู่แล้ว สวัสดิการสังคมอยู่ไหน ผบ.กองทัพอยู่นี้ ไม่ฟังรัฐบาลหรือเปล่า วันก่อนผมก็ฟังรัฐบาลที่แล้ว เขาสั่งอะไรผมก็ทำหมด ไม่ไม่ได้ไล่บี้เขา เพียงแต่ 22 หน่อยเดียวเท่านั้นเอง ก็มีเรื่องก็เลยต้องทำ ถ้าไม่มีเรื่องแล้วจะไปทำทำไมละครับ หลายเรื่องราชการทำไปแล้วนะครับนัดต่อไปนั้นท่านอย่าไปกังวลว่าที่ทำมาแล้วจะล้มเหลว ผมถามว่าสภาก่อนหน้านี้พูดมากหรือเปล่า ก็พูดมากเหมือนกันพูดมากแต่ไม่ทำ แต่รัฐบาลนี้พูดแล้วทำ ผมดูอยู่นะพูดทุกวัน ทุกอย่างที่ทำไปไม่ได้หวังสืบทอดอำนาจ ไม่ได้อยากควบคุมใครเลย เอาปัญญหามาดูและหาวิธีแก้ปัญญหา เพื่อให้เกิดความต่อเนื่องยั่งยืน
ในลำดับต่อไปทุกอย่างยังคงอยู่ และมีกฎหมายที่ชัดเจน ยุทธศาสตร์ชาติ และ พรบ. แผนขั้นตอนปฏิรูป ต้องมีการจัดตั้งคณะทำงานหลายส่วนให้สอดคล้องกัน มีความเชื่อมโยงระหว่างกัน ต้องจัดตั้ง 14 คณะก็กำลังจัดตั้งอยู่ ขั้นตอนในการปฏิรูปประเทศนั้น พรบ.ปฏิรูปได้ออกมาแล้ว จะมีการตั้งคณะปฏิรูปภายใน 15 วัน จะกี่คณะก็แล้วแต่ พรบ.กำหนด กรรมการปฏิรูป จัดสรรหน้าที่กรรมการปฏิรูป ประกอบไปด้วยคณะกรรมการคณะบุคคลที่ 1 คณะกรรมการปฏิรูปไม่เกิน 14 คน มีความเชี่ยวชาญ ประสบการณ์ ทั้งภาครัฐ เอกชน พัฒนาสังคม ดำรงตำแหน่งคราวละ 5 ปี มีเลขานุการ คณะกรรมการปฏิรูปประเทศ ตาม พรบ. นอกจากนั้นยังมีคณะกรรมการยุทธศาสตร์ชาติ วันนี้ผมก็เป็นอยู่ เมื่อตั้งเรียบร้อยผมก็เป็นประธานกรรมการชุดนี้อยู่แล้ว วันหน้าก็เป็นนายกรัฐมนตรีท่านใหม่ จะเป็นใครก็ว่ากันไปตามกฎหมาย ต้องสอดคล้องกันหมด ต้องตั้งคณะกรรมการปฏิรูป คณะการปฏิรูปแห่งชาติ อยู่ในกล่องเหล่านี้ วันนี้ได้ตั้งไว้บางส่วนแล้ว ก็จะหาคนที่เหมาะสมเข้าไป ไม่มีการวิ่งเต้น ไม่มีการซื้อขายตำแหน่ง  หลายคนบอกว่ามีการซื้อขายตำแหน่ง พวกนี้พูดมากๆ เพื่อจะอยู่วันหน้า ผมเชื่อมั่นพวกเราไม่มี เพราะซื้ออะไรไม่ได้อยู่แล้ว จะ สว. หรืออะไรก็แล้วแต่
อย่างไรก็ตามได้กำหนดไว้แล้ว พรบ. แผนขั้นตอนต่าง ๆ อยู่ในเป็นบทเฉพาะกาลให้ทำรายงานผลการศึกษา คสช. สนช. สปท. สสช. และ ปยป. มาใช้ในการพิจารณาทำร่างแผนประเทศด้วย ทั้งหมดสอดคล้องกันหมดแล้ว ปฏิรูปประเทศแต่ละด้านภายใน 1 ปี ตั้งแต่วันประกาศใช้รัฐธรรมนูญ 6 เมษายน 2560 สำนักงานคณะกรรมการพัฒนาการเศรฐกิจและสังคมแห่งชาติจะเป็นฝ่ายเลขานุการ กล่าวรายงานต่อสภายุทธศาสตร์ชาติ มีปัญหาให้ตัวแทนของรัฐทำ ถ้าหน่วยงานของรัฐไม่ทำตามนี้ ก็รายงานต่อรัฐสภา เป็นกลไกปกติ ถ้าได้ปฏิรูปสภายุทธศาสตร์ชาติ ก็ให้สภาไปแก้กันมา ถ้าจะเปลี่ยนแปลงถ้าจะแก้ไข ก็ต้องเสนอวิธีปฏิบัติที่ดีกว่าเดิม ในลักษณะการดำเนินการต่อไป กรอบใหญ่จะขีดอำนาจประเทศได้อย่างไร มันมีหลายวิธีการ หนึ่งในร้อยวิธีการ หากทำได้ดีกว่านี้ก็เสนอมา
รัฐสภาก็พิจารณาเห็นชอบก็จะแก้ได้ จะล็อกจะไม่เปลี่ยนแปลง 20 ปีจะทำได้อย่างไร สถานการณ์ภายในภายนอกมันก็เปลี่ยนได้หมด การเปลี่ยนเป็นไปตามกลไกของรัฐสภา ถ้าติดขัดไม่ได้ก็ไปที่กระบวนการของศาล สภายุทธศาสตร์ชาติ มีนายกรัฐมนตรีและมีกรรมการ 30 คน ทั้งหมดรวม 34 คน มีประธานสภา ประธานวุฒิสภา รองประธาน ยังไม่ทราบรายชื่อ แต่ต้องตั้งไว้ก่อน วันหน้าเปลี่ยนหรือไม่เปลี่ยนก็ตามแต่จะพิจารณา ฉะนั้น กรรมการปฏิรูป กับ สภายุทธศาสตร์ชาติ สำคัญที่สุดส่วน เลขาธิการคณะกรรมการพัฒนาการเศรฐกิจและสังคมแห่งชาติฝ่ายเลขานุการ
รัฐบาลมีความมุ่งมั่นที่จะบริหารประเทศ รัฐบาลทำงาน 2 มิติ คู่ขนานกัน วิธีแรกคือผนึกกำลังสร้างความร่วมมือทุกภาคส่วน มุ่งก้าวไปข้างหน้าตามยุทธศาสตร์ชาติ ที่ทุกคนได้กำหนดไว้ร่วมกัน มุ่งสู่ประเทศในอนาคต อีกมิติหนึ่งจะต้องเร่งแก้ไขปัญหา ใช้แผนแก้ไขปัญหาประเทศสร้างความแข็งแกร่ง สร้างภูมิคุ้มกันในระดับผู้นำการพัฒนา ตามนโยบาย “ไม่ทิ้งใครไว้ข้างหลัง” วันนี้เรามีนโยบาย ถ้าเรามองทวิภาคีไม่ได้ วันนี้เรามีนโยบายไทยแลนด์บวกหนึ่ง ไทยแลนด์พลัสวัน ใครลงทุนในประเทศไทยสามารถเชื่อมต่อไปประเทศเพื่อนบ้านได้ หรือเรามีทวิภาคีไปประเทศแถบยุโรป ก็สามารถรวมกลุ่มตรงโน้นได้ หรือหมู่เกาะประเทศต่อประเทศก็ไปเชื่อมกับเขาได้ ทุกคนแฮปปี้กับนโยบายนี้ เราอยู่คนเดียวไม่ได้ ท่องเที่ยวก็เป็นแบบนี้อยู่ ถ้าไปเที่ยวก็สามารถเพิ่มได้ หลายประเทศให้เราช่วยในเรื่องการท่องเที่ยวยกระดับให้เท่าเขาได้ไหม เขามีคนอยู่นิดเดียว เรามีคนเท่าไหร่ แล้วคนไทยบางทีค่าใช้จ่ายยังไม่ได้ เขามาเที่ยวที่เราเป็นส่วนใหญ่ เขาบอกให้ผมส่งคนไปบ้านเขาให้มากขึ้น ซึ่งต้องมีการรวมแพ็คเกจ ด้านท่องเที่ยว ด้านกีฬา ด้านกีฬาเรามีนักกีฬาระดับโลกเกิดขึ้นมากมาย ถึงแม้จะขึ้นมาแป๊บเดียวแล้วลง ก็ไม่เป็นไร เพราะกว่าจะเป็นแชมป์นั้นยาก แต่รักษาแชมป์นี่ยากกว่า อย่างน้อยเขาเก่งต้องให้กำลังใจเขาต่อไป เมื่อเช้ามีรายงานมวย 5 คน ชนะไป 3 เหรียญทอง หรือฟุตบอลแม้ว่าแพ้ ก็ต้องให้กำลังใจกันต้องชนะพยายามต่อไป หาวิธีการแก้ไข วันนี้เราทำสาระยุทธศาสตร์ชาติให้สมบูรณ์ วันนี้มีแต่กรอบร่าง 6 หัวข้อ ปรับแก้ไขอย่างไรก็ไปเขียนกันมา วันนี้ท่านก็เสนอมามากมาย 200 กว่าเรื่องบรรจุเข้าไปให้หมด กระทรวงไปทำแผนแม่บทรอไว้ แล้วก็เดินหน้าไปแค่ไหนก็อยู่แค่นั้น ส่งต่อไป ถ้าจะแก้ก็ไปแก้ในสภา ผมจดบันทึกไว้ทุกวัน ก็ขอฝากภารกิจนี้ไว้กับคณะสภายุทธศาสตร์ชาติ และคณะปฏิรูปชุดใหม่มาสานต่อภารกิจที่เหลืออีกครึ่งหนึ่ง ก็ขอทำให้สำเร็จ
ขอขอบคุณทุกคนอีกครั้ง ผมขอแรงใจปรบมือให้กับคณะรัฐมนตรี และปรบมือให้กับ สนช. ปรท. สปช. และให้ตัวเองทั้งหมด นั้นแหละสิ่งที่เป็นพลังให้ผมทำงาน ขอขอบคุณทุกคน ขอให้ทุกคนภาคภูมิใจนะครับ ที่เป็นส่วนหนึ่งในการผลักดันประเทศชาติ มีเป้าหมาย มีทิศทาง มียุทธศาสตร์พัฒนาที่ชัดเจน ปรับปรุงแก้ไขจุดอ่อนข้อจำกัดที่ฉุดรั้งประเทศไทย อนาคตทุกคนก็มีส่วนในการช่วยเหลือกลไกใหม่ ที่ช่วยผนึกกำลังทุกภาคส่วน ที่จะทำให้ประเทศไทยก้าวไปข้างหน้า เป็นผลงานสำคัญประวัติศาสตร์ ภาคภูมิใจร่วมกัน ขอบคุณอีกครั้งที่ตั้งใจอย่างจริงจัง ไม่มีการตำหนิซึ่งกันและกัน เลิกแล้วต่อกัน มีหน้าที่ก็ทำกันต่อไป ขอให้มีส่วนร่วมไม่ว่าอยู่ตรงไหนก็ตามทุกท่านคือผู้ที่เริ่มกับผมตรงนี้ ไม่ว่าจะอยู่ตรงไหนท่านก็ร่วมมือกับผมได้ตลอดเวลา ผมพร้อมรับฟังเพื่อให้ประเทศไทยหลุดพ้นจากประเทศที่มีรายได้ปานกลางยกระดับ ไปสู่ประเทศที่พัฒนาแล้วยืนหยัดในประชาคมโลกอยู่อย่างมีศักดิ์ศรีนะครับ ขอบพระคุณนะครับ
วันนี้ปัญหาของโลกใบนี้ ความมั่นคง ความขัดแย้ง สงครามก่อการร้าย ปัญหาสังคมบ้านเรา เด็กเกเร เด็กท้องก่อนวัย การศึกษา การสุดโต่ง โรคระบาดบนโลกใบนี้ อากาศเปลี่ยนแปลง มหาอำนาจแบ่งพวกแบ่งฝ่าย นั่นคือปัญหาที่เราต้องเจอ ต้องลดปัญหาให้ได้มากที่สุด หามาตรการทำทุกอย่างนี้ให้ได้ โดยความลดความขัดแย้งในประชาชนให้ได้ สิ่งที่เขาเคยชิน สิ่งที่เขาเคยเจอมาตลอดช่วงอายุของเขาที่ผ่านมา ขอฝากไว้ด้วยนะครับ ช่วยระมัดระวังการใช้สื่อโซเชี่ยลมีเดียด้วย ก่อนจะเชื่ออะไรต่างก็ใช้สติปัญญาใคร่ครวญให้ดีนะครับ
.....................................................................
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/6003
