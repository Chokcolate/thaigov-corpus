รัฐบาลไทย-ข่าวทำเนียบรัฐบาล-ICAO ปลดธงแดงการบินของไทย

วันศุกร์ที่ 17 พฤศจิกายน 2560
ICAO ปลดธงแดงการบินของไทย
ทำให้ทั่วโลกมั่นใจในมาตรฐานความปลอดภัยของสายการบินพาณิชย์ของไทยมากขึ้น
ต่อจากนี้ไป ขอเชิญรับฟังไทยคู่ฟ้า ครับ
จากความมุ่งมั่นตั้งใจของรัฐบาลในการพัฒนามาตรฐานความปลอดภัยด้านการบินพลเรือน เช่น จัดตั้งศูนย์บัญชาการแก้ไขวิกฤติการบินพลเรือน ปรับโครงสร้างองค์กรโดยแยกหน่วยงานปฏิบัติออกจากหน่วยงานกำกับดูแล จัดหาบุคลากรที่มีคุณวุฒิตามที่องค์การการบินพลเรือนระหว่างประเทศหรือ ICAO กำหนด ตรวจสอบการออกใบรับรองต่าง ๆ ให้เป็นไปตามมาตรฐานสากล รวมถึงจัดทำกฎหมายเกี่ยวกับการบินพลเรือนให้ได้มาตรฐาน เป็นต้น ทำให้ ICAO ได้ปลดธงแดงหน้าชื่อประเทศไทยผ่านเว็บไซต์ นับเป็นความสำเร็จที่เกิดจากความพยายามของทุกฝ่าย ซึ่งจะทำให้สายการบินของไทยสามารถขอขยายจุดบินหรือเปิดเส้นทางใหม่ ในต่างประเทศได้ตามปกติ รวมทั้งจะทำให้นักท่องเที่ยวทั่วโลกมั่นใจในอุตสาหกรรมการบินของไทยมากยิ่งขึ้น
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/8165
