รัฐบาลไทย-ข่าวทำเนียบรัฐบาล-“ก.ยุติธรรม” จับมือหน่วยงานที่เกี่ยวข้องเพื่ออำนวยความยุติธรรมแก่ประชาชน

วันจันทร์ที่ 29 พฤษภาคม 2560
“ก.ยุติธรรม” จับมือหน่วยงานที่เกี่ยวข้องเพื่ออำนวยความยุติธรรมแก่ประชาชน
นายธวัชชัย ไทยเขียว รองปลัดกระทรวงยุติธรรม เป็นประธานเปิดการประชุมเชิงปฏิบัติการบูรณาการความร่วมมือเพื่ออำนวยความยุติธรรมแก่ประชาชน
เมื่อวันศุกร์ที่ ๒๖ พฤษภาคม ๒๕๖๐
ณ ห้องบุษราคัม โรงแรมวังคำ อำเภอเมือง จังหวัดเชียงราย
นายธวัชชัย ไทยเขียว รองปลัดกระทรวงยุติธรรม
เป็นประธานเปิดการประชุมเชิงปฏิบัติการบูรณาการความร่วมมือเพื่ออำนวยความยุติธรรมแก่ประชาชน
และบรรยายพิเศษในหัวข้อ “ยุติธรรมชุมชนกับการช่วยเหลือประชาชน”
พร้อมทั้งร่วมลงนามบันทึกข้อตกลงความร่วมมือ (MOU) ว่าด้วยการบูรณาการ
เพื่ออำนวยความยุติธรรมแก่ประชาชนจังหวัดเชียงราย
โดยมีนายศักดิ์ชาย วงศ์กนิษฐ์ รองผู้ว่าราชการจังหวัดเชียงราย
ร่วมลงนามเป็นสักขีพยาน กับส่วนราชการในกระบวนการยุติธรรม และหน่วยงานที่เกี่ยวข้อง
ในการขับเคลื่อนยุติธรรมชุมชน ศูนย์ดำรงธรรมจังหวัด และนายอำเภอทั้ง ๑๘ อำเภอ
นอกจากนี้ ภายในงานมีการบรรยายให้ความรู้ในหัวข้อต่างๆ อาทิ “การไกล่เกลี่ยข้อพิพาท
การเพิ่มประสิทธิภาพงานด้วยแนวคิด kaizen และกระบวนการไกล่เกลี่ยข้อพิพาทภายหลังฟ้องในชั้นบังคับคดี เป็นต้น
ซึ่งมีคณะกรรมการบริหารศูนย์ไกล่เกลี่ยคุ้มครองสิทธิ และกรรมการศูนย์ยุติธรรมชุมชนในจังหวัดเชียงราย เข้าร่วมฯ

ที่มา : http://www.thaigov.go.th/news/contents/details/4113
