รัฐบาลไทย-ข่าวทำเนียบรัฐบาล-รองปลัดกระทรวงยุติธรรม ร่วมสังเกตการณ์งานวิชาการกับนักวิจัยองค์การเภสัชกรรม

วันจันทร์ที่ 2 ตุลาคม 2560
รองปลัดกระทรวงยุติธรรม ร่วมสังเกตการณ์งานวิชาการกับนักวิจัยองค์การเภสัชกรรม
นายธวัชชัย ไทยเขียว รองปลัดกระทรวงยุติธรรม เข้าร่วมสังเกตการณ์งานวิชาการกับนักวิจัยองค์การเภสัชกรรม
ในวันจันทร์ที่ ๒ ตุลาคม ๒๕๖๐ เวลา ๑๐.๐๐ น.
นายธวัชชัย ไทยเขียว รองปลัดกระทรวงยุติธรรม
เข้าร่วมสังเกตการณ์งานวิชาการกับนักวิจัยองค์การเภสัชกรรม
ซึ่งนำโดย ดร.ภญ.นันทกาญจน์ สุวรรณปิฎกกุล  ผู้อำนวยการสถาบันวิจัยและพัฒนา
และคณะนักวิจัยจากองค์การเภสัชกรรม รวมถึงนักวิชาการที่เกี่ยวข้อง ตลอดจนผู้ป่วย
ที่ได้รับการบำบัดอาการป่วยจากโรคมะเร็ง โรคเบาหวาน เด็กสมองพิการ
อาการชัก และอื่นๆ โดยใช้สารสกัดจากกัญชาในการบำบัดรักษาโรคดังกล่าว
ซึ่งผลการบำบัดรักษาทำให้ผู้ป่วยมีการอาการดีขึ้นและหายจากอาการเป็นที่น่าพอใจ
ทั้งนี้ การแลกเปลี่ยนความคิดเห็นงานวิชาการดังกล่าว เพื่อเป็นข้อมูลสำหรับส่งเสริม
การศึกษางานวิจัยขององค์การเภสัชกรรมและนำไปสู่กระบวนการปรับแก้กฎหมายยาเสพติดในอนาคต

ที่มา : http://www.thaigov.go.th/news/contents/details/7119
