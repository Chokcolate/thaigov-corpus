รัฐบาลไทย-ข่าวทำเนียบรัฐบาล- เผย ชีวิตหลังเกษียณ และข้อคิดดีๆ จากอดีตข้าราชการ วท.

วันอังคารที่ 11 เมษายน 2560
เผย ชีวิตหลังเกษียณ และข้อคิดดีๆ จากอดีตข้าราชการ วท.
เผย ชีวิตหลังเกษียณ และข้อคิดดีๆ จากอดีตข้าราชการ วท.
10 เมษายน 2560 ณ ศูนย์ฝึกอบรมและเรียนรู้ ชั้น 6 อาคารพระจอมเกล้า สป.วท. / นายสมชาย เทียมบุญประเสริฐ รองปลัดกระทรวงวิทยาศาสตร์และเทคโนโลยี นางนันทวรรณ ชื่นศิริ หัวหน้าผู้ตรวจราชการกระทรวงวิทยาศาสตร์และเทคโนโลยี ให้เกียรติเข้าร่วมงานเสวนาเรื่อง ชีวิตหลังเกษียณ และ การมอบข้อคิดในการทำงานให้กับน้องๆ โดยมีอดีตข้าราชการอาวุโสของกระทรวงวิทยาศาสตร์และเทคโนโลยี นายพูลสุข พงษ์พันธ์ อดีตรองปลัดกระทรวงวิทยาศาสตร์และเทคโนโลยี นางกอบแก้ว อัครคุปต์ อดีตผู้ตรวจราชการกระทรวงวิทยาศาสตร์และเทคโนโลยี และอดีตข้าราชการท่านอื่น มาร่วมพูดคุยในการเสวนาครั้งนี้
นายสมชาย เทียมบุญประเสริฐ รองปลัดกระทรวงวิทยาศาสตร์และเทคโนโลยี กล่าวว่า การจัดกิจกรรมเสวนา เรื่อง "ชีวิตหลังเกษียณ" และ "การมอบข้อคิดในการทำงานให้กับน้องๆ” โดยมีวัตถุประสงค์ เพื่อสืบสานประเพณีและวัตนธรรมอันดีงาม เนื่องในโอกาสวันสงกรานต์หรือวันขึ้นปีใหม่ไทย ซึ่งเป็นการอนุรักษ์วัฒนธรรมไทยและเพื่อระลึกถึงคุณงามความดีและร่วมแสดงมุทิตาจิตแก่ข้าราชการ ลูกจ้าง และพนักงานที่เกษียณอายุราชการ ที่เคยทำคุณประโยชน์ต่อองคืกร รวมทั้งเป็นการเสริมสร้างความสัมพันธ์ที่ดีและความสามัคคีให้แก่บุคลากรใน สป.วท. และ สร.วท.
สำหรับกิจกรรมดังกล่าว เป็นการบอกเล่าเรื่องราวของอดีตข้าราชการว่าก่อนที่จะเกษียณและหลังเกษียณมีความรู้สึกอย่างไร และมีแนวทางที่จะใช้ชีวิตภายหลังจากเกษียณอายุราชการอย่างไร มีการเตรียมความพร้อมหรือวางแผนการดำเนินชีวิตร่วมทั้งการบริหารจัดการเงินในการใช้จ่ายด้านต่างๆ การดูแลตัวเองเมื่อแก่ตัวไปซึ่งหลังเกษียณเป็นเวลาที่ร่างกายเรามักจะเสื่อมโทรมลงอย่างรวดเร็ว  สิ่งที่เราควรทำอย่างยิ่งก็คือการดูแลรักษาสุขภาพให้แข็งแรง  ดังนั้น  การออกกำลังกายเป็นสิ่งที่จำเป็นอย่างยิ่งสำหรับวัยหลังเกษียณอายุราชการ
ข่าว : นายปวีณ  ควรแย้ม
ภาพและวีดีโอ : นายภูมินทร์ ปั้นเล็ก,นายไววิทย์ ยอดประสิทธิ์,นายสุเมธ บุญเอื้อ
กลุ่มงานประชาสัมพันธ์  กระทรวงวิทยาศาสตร์และเทคโนโลยี
โทร. 02 333 3728 - 3732  โทรสาร 02 333 3834
E-Mail : pr@most.go.th  Facebook : sciencethailand

ที่มา : http://www.thaigov.go.th/news/contents/details/3026
