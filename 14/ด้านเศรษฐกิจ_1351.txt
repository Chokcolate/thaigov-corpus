รัฐบาลไทย-ข่าวทำเนียบรัฐบาล-โครงการก่อสร้างทางต่างระดับ อ.อรัญประเทศ จ.สระแก้ว  เสริมโครงข่ายโลจิสติกส์ชายแดนไทย-กัมพูชา คืบหน้ากว่า 56.99 %

วันจันทร์ที่ 25 กันยายน 2560
โครงการก่อสร้างทางต่างระดับ อ.อรัญประเทศ จ.สระแก้ว  เสริมโครงข่ายโลจิสติกส์ชายแดนไทย-กัมพูชา คืบหน้ากว่า 56.99 %
นายมานพ สุสิงห์ รองอธิบดีกรมทางหลวงชนบท ตรวจติดตามโครงการก่อสร้างทางต่างระดับบนถนนสายแยกทางหลวงหมายเลข 33 - ด่านผ่านแดนบ้านคลองลึก อำเภออรัญประเทศ จังหวัดสระแก้ว ณ ห้องประชุมสำนักงานโครงการฯ จังหวัดสระแก้ว
โดยรองอธิบดีฯได้เน้นย้ำในเรื่องความปลอดภัยขณะก่อสร้างและการรับมือกับสภาพอากาศฝนตกซึ่งอาจจะส่งผลกระทบต่อการก่อสร้างได้
สำหรับโครงการฯดังกล่าว มีขนาด 4 ช่องจราจร พร้อมเชิงลาด รวมความยาว 560 เมตร ชนิด SEGMENT พร้อมปรับปรุงภูมิทัศน์บริเวณใต้สะพาน ระบบระบายน้ำ ติดตั้งไฟฟ้าแสงสว่าง เครื่องหมายจราจร ปัจจุบันโครงการฯมีความก้าวหน้าไปแล้วกว่าร้อยละ 56.99 คาดว่าจะก่อสร้างแล้วเสร็จประมาณเดือนเมษายน 2561 โดยใช้งบประมาณในการก่อสร้างทั้งสิ้น 329.855 ล้านบาท เมื่อก่อสร้างแล้วเสร็จจะช่วยลดความแออัดของปริมาณการจราจรในบริเวณทางแยกในพื้นที่เขตเศรษฐกิจพิเศษชายแดน สนับสนุนโลจิสติกส์ รองรับการขนส่งสินค้า ตลอดจนอำนวยความสะดวก ปลอดภัยในการเดินทางให้กับประชาชนและนักท่องเที่ยวได้เป็นอย่างดี

ที่มา : http://www.thaigov.go.th/news/contents/details/6935
