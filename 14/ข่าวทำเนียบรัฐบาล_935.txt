รัฐบาลไทย-ข่าวทำเนียบรัฐบาล-รองนายกรัฐมนตรี เป็นประธานการประชุมคณะกรรมการฝ่ายจัดนิทรรศการงานพระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพลอดุลยเดช ครั้งที่ ๔/๒๕๖๐

วันพฤหัสบดีที่ 12 ตุลาคม 2560
รองนายกรัฐมนตรี เป็นประธานการประชุมคณะกรรมการฝ่ายจัดนิทรรศการงานพระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพลอดุลยเดช ครั้งที่ ๔/๒๕๖๐
รองนายกรัฐมนตรี เป็นประธานการประชุมคณะกรรมการฝ่ายจัดนิทรรศการงานพระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพลอดุลยเดช ครั้งที่ ๔/๒๕๖๐
วันนี้ (พฤหัสบดีที่ 12 ตุลาคม 2560) เวลา 14.00 น. ณ ห้องประชุมดำรงราชานุภาพ พิพิธภัณฑสถานแห่งชาติ
พลเอก ธนะศักดิ์ ปฏิมาประกร รองนายกรัฐมนตรี เป็นประธานการประชุมคณะกรรมการฝ่ายจัดนิทรรศการงานพระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพลอดุลยเดช ครั้งที่ 4/2560 โดยมีนายวีระ โรจน์พจนรัตน์ รัฐมนตรีว่าการกระทรวงวัฒนธรรม นายอนันต์ ชูโชติ อธิบดีกรมศิลปากร และคณะกรรมการจากหน่วยงานต่าง ๆ เข้าร่วมการประชุม
ที่ประชุมได้รับทราบความพร้อมแนวทางในการจัดแสดงนิทรรศการ การจัดระเบียบ และอำนวยความสะดวกผู้ที่มาชม โดยจะมีการจัดแสดงนิทรรศการระหว่างวันที่ 2 - 30 พฤศจิกายน 2560
ทั้งนี้ ภายหลังการประชุม รองนายกรัฐมนตรี รัฐมนตรีว่าการกระทรวงวัฒนธรรม เดินทางไปร่วมการซ้อมพิธียกพระนพปฎลมหาเศวตฉัตรยอดพระเมรุมาศ

ที่มา : http://www.thaigov.go.th/news/contents/details/7386
