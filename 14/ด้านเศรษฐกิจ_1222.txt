รัฐบาลไทย-ข่าวทำเนียบรัฐบาล-SME Development Bank ร่วมเทศกาลใหญ่ “สมุยเฟสติวัล” ครั้งที่ 2 เฉลิมฉลองเกาะสมุยครบรอบ 120 ปี สนับสนุน SMEs ไทย ชูธุรกิจท่องเที่ยวชุมชน

วันพุธที่ 6 กันยายน 2560
SME Development Bank ร่วมเทศกาลใหญ่ “สมุยเฟสติวัล” ครั้งที่ 2 เฉลิมฉลองเกาะสมุยครบรอบ 120 ปี สนับสนุน SMEs ไทย ชูธุรกิจท่องเที่ยวชุมชน
ธนาคารร่วมสนับสนุนการจัดการ เทศกาลใหญ่ “สมุยเฟสติวัล (Samui Festival) ครั้งที่ 2” เพื่อเฉลิมฉลองเกาะสมุยครบรอบ 120 ปี ซึ่งถือเป็นอีกหนึ่งเทศกาลไฮไลท์ของจังหวัดสุราษฎร์ธานี ที่กระตุ้นการท่องเที่ยวทั้งชาวไทยและต่างชาติเดินทางไปท่องเที่ยวเกาะสมุย
นายมงคล ลีลาธรรม กรรมการผู้จัดการ ธนาคารพัฒนาวิสาหกิจขนาดกลางและขนาดย่อมแห่งประเทศไทย (SME Development Bank หรือ ธพว.)  เปิดเผยว่า ธนาคารร่วมสนับสนุนการจัดการ เทศกาลใหญ่ “สมุยเฟสติวัล (Samui Festival) ครั้งที่ 2” เพื่อเฉลิมฉลองเกาะสมุยครบรอบ 120 ปี ซึ่งถือเป็นอีกหนึ่งเทศกาลไฮไลท์ของจังหวัดสุราษฎร์ธานี ที่กระตุ้นการท่องเที่ยวทั้งชาวไทยและต่างชาติเดินทางไปท่องเที่ยวเกาะสมุย โดยจัดขึ้น ระหว่างวันที่ 7-11 กันยายนนี้     ณ เกาะสมุย บริเวณหาดหน้าทอน หาดเฉวง และ บ่อผุด
โดยธนาคารร่วมสานพลังจัดกิจกรรมสนับสนุนผู้ประกอบการ SMEs สร้างโอกาสทางการตลาด ส่งเสริมศักยภาพผู้ประกอบการ นำลูกค้าธนาคารออกร้านจำหน่ายสินค้าและผลิตภัณฑ์จำนวนกว่า 30 ร้านค้า พบสินค้าดี ดีไซน์เด่น       มีเอกลักษณ์ อาทิ ร้านอรพินท์เครื่องประดับ จำหน่ายเครื่องเงิน หินสี , ร้านบุญคุ้มไหมไทย จำหน่ายผ้าไหม ผ้าฝ้ายสำเร็จรูป , ร้านเกยูรปักนอก จำหน่ายเครื่องจักรสาน ผ้าขาวม้าแปรรูป , เขาสก เรน ฟอเรสต์ รีสอร์ท , เขาสก กรีนวัลเลย์ รีสอร์ท , แพ 500 ไร่ ฯลฯ เพื่อผลักดันให้เกิดการ สร้างอาชีพ สร้างรายได้ในชุมชน ให้ SMEs ต่อยอดผลิตภัณฑ์ท้องถิ่น พัฒนาธุรกิจให้ยั่งยืน และมีชื่อเสียงโด่งดังไปยังต่างประเทศ
พร้อมทั้งเปิดโอกาสให้ผู้ประกอบการ SMEs สามารถเข้าถึงแหล่งเงินทุนดอกเบี้ยต่ำ โดยยกทีมเจ้าหน้าที่เตรียมพร้อมให้บริการปรึกษาแนะนำ พร้อมยื่นคำขอสินเชื่อภายในงาน ณ บูธ SME Development Bank ในศาลาเอนกประสงค์    บริเวณหาดเฉวง และ หาดหน้าทอน โดยเฉพาะ "สินเชื่อสนับสนุนธุรกิจท่องเที่ยวและผู้ประกอบการท่องเที่ยวชุมชน" สำหรับบุคคลธรรมดา กู้ได้สูงสุดไม่เกิน 5 ล้านบาท นิติบุคคล กู้ได้สูงสุด 15 ล้านบาท ระยะเวลาการกู้ยืมนาน 7 ปี อัตราดอกเบี้ย MLR ต่อปี (ใช้ บสย.ค้ำประกัน) ปีที่ 1 อัตราดอกเบี้ยร้อยละ MLR -1.5 ต่อปี ปีที่ 2 เป็นต้นไป คิดอัตราดอกเบี้ยร้อยละ MLR -1.0 ต่อปี (กรณีใช้หลักประกันตามเกณฑ์ของธนาคาร)
พบกันที่งาน “สมุยเฟสติวัล” (Samui Festival) ระหว่างวันที่ 7-10 ก.ย. 60 เวลา 10.00-17.30 น. หรือ ผู้ประกอบการที่สนใจ สอบถามข้อมูลได้ที่ ธพว.สาขาเกาะสมุย โทร. 077-427286-7 , 085-9808066 หรือติดต่อ ธพว.ทุกสาขาทั่วประเทศ Call Center โทร. 1357 และติดตามข่าวสารของ ธพว. ผ่านช่องทาง facebook.com/SMEDevelopmentBank
ข้อมูลเพิ่มเติมติดต่อ : นางอุบลรัตน์ ค่าแพง ผู้อำนวยการฝ่ายส่งเสริมการตลาด ลูกค้าสัมพันธ์และกิจกรรมเพื่อสังคม โทร. 085-980-7861 หรือ 0-265-4574-5

ที่มา : http://www.thaigov.go.th/news/contents/details/6474
