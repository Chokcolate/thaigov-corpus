รัฐบาลไทย-ข่าวทำเนียบรัฐบาล-Government Lab...พัฒนางานบริการภาครัฐ

วันศุกร์ที่ 21 กรกฎาคม 2560
Government Lab...พัฒนางานบริการภาครัฐ
เพื่อศึกษาปัญหาในการให้บริการประชาชนของภาครัฐ และหาวิธีแก้ปัญหา ด้วยการทำวิจัยและพัฒนา
ต่อจากนี้ไป ขอเชิญรับฟังไทยคู่ฟ้า ครับ
รัฐบาลจัดทำโครงการห้องปฏิบัติการนวัตกรรมภาครัฐ หรือ Gov Lab เพื่อศึกษาวิธีแก้ไขปัญหาที่ส่งผลกระทบต่อประชาชน เช่น ปัญหาระบบการเข้าคิวรับการรักษาในโรงพยาบาล ปัญหาความล่าช้าในกระบวนการขึ้นทะเบียนสมุนไพร การรับรองมาตรฐาน ISO ของห้องปฏิบัติการทดสอบ และการแก้ไขปัญหาของประชาชนในระดับพื้นที่ รวมทั้งจะเฟ้นหาข้าราชการที่มีศักยภาพสูงร่วมพัฒนานวัตกรรมการอำนวยความสะดวกแก่ประชาชนนำร่องในสำนักงาน ก.พ.ร. กระทรวงพาณิชย์ กระทรวงมหาดไทย กระทรวงวิทยาศาตร์และเทคโนโลยี และกระทรวงสาธารณสุข ทั้งนี้ การดำเนินงานดังกล่าวสอดคล้องกับแนวทางศาสตร์พระราชาเข้าใจเข้าถึงพัฒนา เพื่อให้ประเทศไทยสามารถขับเคลื่อนสู่ยุค 4.0 ได้อย่างมีประสิทธิภาพสูงสุด
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/5386
