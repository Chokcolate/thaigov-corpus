รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ ร่วมเปิดศูนย์ “Huawei OpenLab Bangkok”

วันจันทร์ที่ 5 มิถุนายน 2560
รมว.กระทรวงดิจิทัลฯ ร่วมเปิดศูนย์ “Huawei OpenLab Bangkok”
รมว.กระทรวงดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ร่วมพิธีเปิดศูนย์หัวเว่ย โอเพนแล็ป แบงค์กอก (Huawei OpenLab Bangkok) ซึ่งเป็นศูนย์ความร่วมมือและพัฒนาดิจิทัล (Digitalization Co-innovation Center) ที่จัดตั้งขึ้นเป็นแห่งแรกในประเทศไทยและภูมิภาคเอเชียตะวันออกเฉียงใต้ รวมทั้งเป็นศูนย์ฯ ที่ใหญ่ที่สุดในโลกของบริษัท หัวเว่ย เทคโนโลยี (ประเทศไทย) จำกัด โดยศูนย์ฯ ดังกล่าวจะเป็นแล็ปเพื่อการพัฒนาเทคโนโลยีรูปแบบใหม่ตามความต้องการของผู้ใช้งานหลักและมีแพลตฟอร์มพื้นฐานเพื่อให้พันธมิตรคู่ค้าต่างๆ รวมไปถึง Startup และนักเรียน นักศึกษา มาพัฒนาโซลูชั่นร่วมกันตามหลักมาตรฐานสากล ทั้งนี้ ดร.สมคิด จาตุศรีพิทักษ์ รองนายกรัฐมนตรี ให้เกียรติเป็นประธานในพิธีเปิดศูนย์ฯ เมื่อวันที่ 1 มิถุนายน 2560 ณ ชั้น 34 อาคารจีทาวเวอร์ ถนนรัชดาภิเษก กรุงเทพฯ
************************

ที่มา : http://www.thaigov.go.th/news/contents/details/4287
