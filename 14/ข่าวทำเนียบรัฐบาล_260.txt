รัฐบาลไทย-ข่าวทำเนียบรัฐบาล-รอง นรม. พล.ร.อ. ณรงค์ฯ เป็นประธาน ในพิธีเปิดงาน “กระทรวงพานิชย์กับการสร้างความเข้มแข็งเศรษฐกิจท้องถิ่น  Local Economy 4.0

วันจันทร์ที่ 29 พฤษภาคม 2560
รอง นรม. พล.ร.อ. ณรงค์ฯ เป็นประธาน ในพิธีเปิดงาน “กระทรวงพานิชย์กับการสร้างความเข้มแข็งเศรษฐกิจท้องถิ่น  Local Economy 4.0
นายกรัฐมนตรีมอบหมายรองนายกรัฐมนตรี พลเรือเอก ณรงค์  พิพัฒนาศัย เป็นประธาน ในพิธีเปิดงาน “กระทรวงพาณิชย์กับการสร้างความเข้มแข็งเศรษฐกิจท้องถิ่น  Local Economy 4.0” ณ อาคาร 7 – 8 อิมแพค เมืองทองธานี จังหวัดนนทบุรี
วันนี้ (25 พฤษภาคม 2560) เวลา 10.00 น.  พลเรือเอก ณรงค์  พิพัฒนาศัย รองนายกรัฐมนตรีเป็นประธาน ในพิธีเปิดงาน “กระทรวงพาณิชย์กับการสร้างความเข้มแข็งเศรษฐกิจท้องถิ่น  Local Economy 4.0”           ณ อาคาร 7 – 8 อิมแพค เมืองทองธานี จังหวัดนนทบุรี  โดยจัดขึ้นระหว่างวันที่ 25 – 27 พฤษภาคม 2560 เวลา 10.00 – 21.00 น. ซึ่งสอดคล้องกับนโยบายของรัฐบาล ในการสร้างความเข้มแข็งด้านเศรษฐกิจของประเทศ โดยมุ่งเน้นการแก้ปัญหาปากท้องของประชาชนเป็นการสร้างรายได้ให้กับประชาชนอย่างยั่งยืน
โอกาสนี้ รองนายกรัฐมนตรี ได้กล่าวเปิดงานว่า รัฐบาลมีนโยบายในการสร้างความเข้มแข็งด้านเศรษฐกิจของประเทศ โดยมุ่งเน้นการแก้ปัญหาปากท้องของประชาชน ช่วยเหลือเกษตรกร ธุรกิจ SMEs สหกรณ์ วิสาหกิจชุมชน และสถาบันเกษตรกรตามแนวคิด Local Economy 4.0 เพื่อสร้างรายได้ให้กับประชาชนอย่างยั่งยืนตามแนวเศรษฐกิจพอเพียง โดยใช้กระบวนการ “ประชารัฐ” ในการขับเคลื่อนเศรษฐกิจชุมชนอันจะนำไปสู่การสร้างอาชีพ สร้างรายได้และสร้างความเข้มแข็งอย่างยั่งยืนของประชน ควบคู่ไปกับรักษาขนบธรรมเนียมศิลปวัฒนธรรมและการท่องเที่ยวของชุมชนตามเจตนารมณ์ของรัฐบาล ซึ่งหน่วยงานต่าง ๆ ที่เกี่ยวข้องได้ดำเนินการอย่างบูรณาการและมีผลงานเป็นที่น่าพอใจ และเชื่อมั่นว่าแนวทางการพัฒนาเศรษฐกิจในประเทศหรือเศรษฐกิจท้องถิ่นจะช่วยขับเคลื่อนเศรษฐกิจของประเทศให้มีความรุดหน้าและเติบโตอย่างต่อเนื่อง
จากนั้น รองนายกรัฐมนตรีฯ ได้เดินเยี่ยมชมร้านค้าต่าง ๆ รวมถึงให้กำลังใจในการทำงานของทุกภาคส่วน และประชาชนที่ร่วมจัดแสดงสินค้าในงาน เป็นการต่อยอดการจำหน่ายและขยายช่องทางการตลาดต่อไป
***********************************
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/4032
