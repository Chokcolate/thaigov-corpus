รัฐบาลไทย-ข่าวทำเนียบรัฐบาล-รมว.ทส. ร่วมทำบุญขึ้นปีใหม่ ตักบาตรพระสงฆ์ 61 รูป ก่อนการประชุมคณะรัฐมนตรี

วันพุธที่ 3 มกราคม 2561
รมว.ทส. ร่วมทำบุญขึ้นปีใหม่ ตักบาตรพระสงฆ์ 61 รูป ก่อนการประชุมคณะรัฐมนตรี
นายกรัฐมนตรีนำ ครม. เจ้าหน้าที่ ร่วมทำบุญตักบาตรเนื่องในโอกาสวันขึ้นปีใหม่ พุทธศักราช 2561
วันนี้ (3 มกราคม 2561) เวลา 07.00 น. ณ ตึกสันติไมตรี  ทำเนียบรัฐบาล พลเอกประยุทธ์ จันทร์โอชา นายกรัฐมนตรี เป็นประธานในพิธีทำบุญตักบาตร เนื่องในโอกาสวันขึ้นปีใหม่ พุทธศักราช 2561  โดยในงานดังกล่าวมี พลเอกสุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม เข้าร่วมพิธีเจริญพระพุทธมนต์พระสงฆ์ จำนวน 10 รูป  และทำบุญตักบาตรพระสงฆ์ จำนวน 61 รูป หน้าบริเวณสนามหญ้า ข้างตึกไทยคู่ฟ้า ทำเนียบรัฐบาล เนื่องในโอกาสวันขึ้นปีใหม่ พ.ศ. 2561  ซึ่งถือเป็นการเริ่มต้นการทำงานวันแรกของปีเพื่อความเป็นสิริมงคล  ก่อนเริ่มการประชุมคณะรัฐมนตรีประจำสัปดาห์ ในเวลา 09.00 น. ซึ่งถือเป็นการประชุมนัดแรกของปี 2561

ที่มา : http://www.thaigov.go.th/news/contents/details/9158
