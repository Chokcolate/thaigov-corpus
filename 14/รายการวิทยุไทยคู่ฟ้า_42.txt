รัฐบาลไทย-ข่าวทำเนียบรัฐบาล-รัฐบาลน้อมนำศาสตร์พระราชา เชื่อมโยงทุกกลุ่มเศรษฐกิจ

วันพฤหัสบดีที่ 20 เมษายน 2560
รัฐบาลน้อมนำศาสตร์พระราชา เชื่อมโยงทุกกลุ่มเศรษฐกิจ
รัฐบาลสนับสนุนทุกกลุ่มเศรษฐกิจ พร้อมทั้งเชื่อมโยงให้เอื้อเฟื้อถึงกันและกัน เพื่อให้กระจายรายได้ไปถึงประชาชนทุกกลุ่ม
ต่อจากนี้ไป ขอเชิญรับฟังไทยคู่ฟ้า ครับ
รัฐบาลพัฒนาประเทศตามแนวทางศาสตร์พระราชาด้วยการเชื่อมโยงทุกกลุ่มเศรษฐกิจ ได้แก่ กลุ่มเศรษฐกิจขนาดใหญ่ รัฐบาลได้ปรับกฎระเบียบเพื่ออำนวยความสะดวกในการลงทุน มีมาตรการดึงดูดนักลงทุน ทำให้เกิดรายได้มหาศาลเข้าประเทศและกระจายไปสู่กลุ่มอื่น กลุ่มขนาดกลางถึงเล็ก เปรียบเสมือนมดงานที่มีความสำคัญ จึงเร่งพัฒนาศักยภาพแรงงาน นำนวัตกรรมมาช่วยเพิ่มมูลค่า และความสามารถในการแข่งขัน และกลุ่มฐานราก เช่น เกษตรกร ถือเป็นเสาหลักของประเทศ จึงสนับสนุนปัจจัยพื้นฐานในการผลิต เช่น ที่ดิน น้ำ ความรู้ในการพัฒนาผลผลิตและการทำตลาด เมื่อทุกกลุ่มยึดโยงเชื่อมถึงกัน ก็จะกระจายประโยชน์ไปสู่ประชาชนได้ในทุกระดับ ช่วยให้ประเทศไทยก้าวพ้นจากกับดักรายได้ปานกลาง โดยไม่ทิ้งใครไว้ข้างหลัง
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/3176
