รัฐบาลไทย-ข่าวทำเนียบรัฐบาล-รมว.ดิจิทัลฯ เปิดงานสัมมนา ASEAN CSA Summit 2017 เพิ่มพูนความรู้พัฒนาการระบบคลาวด์

วันพุธที่ 14 มิถุนายน 2560
รมว.ดิจิทัลฯ เปิดงานสัมมนา ASEAN CSA Summit 2017 เพิ่มพูนความรู้พัฒนาการระบบคลาวด์
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานเปิดงาน ASEAN CSA Summit 2017 จัดโดยสมาคมความมั่นคงปลอดภัยคลาวด์คอมพิวติ้งประเทศไทย (CSA Thailand Chapter) โดยงานดังกล่าวเป็นงานสัมมนาในระดับภูมิภาคอาเซียน สำหรับผู้บริหารด้านเทคโนโลยีสารสนเทศและการสื่อสาร (ICT) ที่ต้องการเพิ่มพูนความรู้ให้ทันต่อพัฒนาการของการรักษาความปลอดภัยบนระบบคลาวด์ ซึ่งมุ่งเน้นเรื่องการวางรากฐานการบริการเกี่ยวกับการรักษาความปลอดภัยบนระบบคลาวด์ ตามนโยบายการสร้างประเทศไทยเข้าสู่ยุค Thailand 4.0 ซึ่งถือเป็นการขับเคลื่อนทุกภาคส่วนของประเทศเข้าสู่ยุคดิจิทัล เพื่อการใช้เทคโนโลยีให้เกิดประโยชน์สูงสุด และเป็นก้าวสำคัญสู่การเป็นผู้นำด้านความมั่นคงปลอดภัยของข้อมูลเทคโนโลยีสารสนเทศและการสื่อสารในภูมิภาคอาเซียนต่อไป เมื่อวันที่ 14 มิถุนายน 2560 ณ ห้องวิภาวดีบอลรูม ชั้นล็อบบี้ โรงแรมเซ็นทารา แกรนด์ แอท เซ็นทรัลพลาซ่า ลาดพร้าว กรุงเทพฯ
********************

ที่มา : http://www.thaigov.go.th/news/contents/details/4529
