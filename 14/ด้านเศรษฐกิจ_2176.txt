รัฐบาลไทย-ข่าวทำเนียบรัฐบาล-การประชุมติดตามการดำเนินงานโครงการช่วยเหลือผู้ประกอบการ SME ตามนโยบายของรัฐบาล

วันจันทร์ที่ 12 กุมภาพันธ์ 2561
การประชุมติดตามการดำเนินงานโครงการช่วยเหลือผู้ประกอบการ SME ตามนโยบายของรัฐบาล
การประชุมติดตามการดำเนินงานโครงการช่วยเหลือผู้ประกอบการ SME ตามนโยบายของรัฐบาล ณ ห้องประชุม สำนักงานส่งเสริมวิสาหกิจขนาดกลางและขนาดย่อม
วันนี้ (12 กุมภาพันธ์ 2561) นายสมชาย หาญหิรัญ รัฐมนตรีช่วยว่าการกระทรวงอุตสาหกรรม เป็นประธานในการประชุมติดตามการดำเนินงานโครงการช่วยเหลือผู้ประกอบการ SME ตามนโยบายของรัฐบาล ณ ห้องประชุม สำนักงานส่งเสริมวิสาหกิจขนาดกลางและขนาดย่อม โดยมีปลัดกระทรวงอุตสาหกรรม อธิบดีกรมส่งเสริมอุตสาหกรรม กรรมการผู้จัดการธนาคารพัฒนาวิสาหกิจขนาดกลางและขนาดย่อมแห่งประเทศไทย ผู้ช่วยปลัดกระทรวงอุตสาหกรรม ผู้อำนวยการสำนักงานส่งเสริมวิสาหกิจขนาดกลางและขนาดย่อมและเจ้าหน้าที่ที่เกี่ยวข้อง เข้าร่วมประชุม โดยรัฐมนตรีช่วยว่าการฯ ได้สั่งการให้ผู้รับผิดชอบโครงการต่างๆ ต้องบูรณาการการทำงานร่วมกันระหว่าง สสว. กสอ. ธพว. และหน่วยงานที่เกี่ยวข้อง โดยต้องเร่งการทำงานให้เห็นผลอย่างเป็นรูปธรรม โดยเฉพาะมาตรการกองทุนช่วยเหลือ SME ให้เร่งรัดดำเนินการโดยด่วน เพื่อตอบโจทย์นโยบายของรัฐบาล เป็นไปตามความต้องการของผู้ประกอบการ SME สิ่งสำคัญต้องให้ความสะดวก และเข้าถึงบริการของภาครัฐได้ทุกกลุ่ม ทั้งนี้ รัฐมนตรีช่วยว่าการกระทรวงอุตสาหกรรม จะติดตามประเมินผลการดำเนินงานโดยจะเข้ามาประชุมที่ สสว. อย่างน้อยเดือนละ 1 ครั้ง

ที่มา : http://www.thaigov.go.th/news/contents/details/10048
