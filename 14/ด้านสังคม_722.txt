รัฐบาลไทย-ข่าวทำเนียบรัฐบาล-นายกรัฐมนตรี เป็นประธานเปิดใช้งาน “เน็ตประชารัฐ” จ.สตูล

วันอังคารที่ 3 ตุลาคม 2560
นายกรัฐมนตรี เป็นประธานเปิดใช้งาน “เน็ตประชารัฐ” จ.สตูล
นายกรัฐมนตรี
พลเอก ประยุทธ์  จันทร์โอชา นายกรัฐมนตรี เป็นประธานพิธีเปิดใช้งานเน็ตประชารัฐทั่วประเทศ โดยมีพลอากาศเอก ประจิน จั่นตอง รองนายกรัฐมนตรี พลเอก อนุพงษ์ เผ่าจินดา รัฐมนตรีว่าการกระทรวงมหาดไทย และดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม ในฐานะหน่วยงานที่รับผิดชอบโครงการฯ โดยมอบหมายให้บริษัท ทีโอที จำกัด (มหาชน) เป็นผู้ดำเนินการตามมติคณะรัฐมนตรี ภายใต้แผนพัฒนาดิจิทัลเพื่อเศรษฐกิจและสังคม (พ.ศ.2560-2564) หรือ ดิจิทัลไทยแลนด์ ซึ่งเป็นกลไกสำคัญในการขับเคลื่อนการพัฒนาประเทศที่ยั่งยืน โดยใช้เทคโนโลยีดิจิทัล ครอบคลุมใน 6 มิติ ทั้งมิติด้านโครงสร้างพื้นฐาน ด้านเศรษฐกิจ ด้านสังคม ด้านภาครัฐ ด้านทรัพยากรมนุษย์ และด้านความเชื่อมั่น ในโอกาสเดียวกันนายกรัฐมนตรียังได้ประชุมทางไกลผ่านดาวเทียมเพื่อสอบถามถึงการสร้างประโยชน์จากโครงการดังกล่าว กับข้าราชการระดับสูง 5 จังหวัด คือ หนองคาย พะเยา ราชบุรี สระแก้ว และกระบี่ ซึ่งตัวแทนของแต่ละจังหวัดเล็งเห็นถึงความสำคัญของ “เน็ตประชารัฐ” ที่จะเข้ามาสร้างประโยชน์ในด้านต่างๆ ต่อประชาชนในชุมชน รวมถึงพื้นที่ห่างไกล ให้มีคุณภาพชีวิตที่ดีขึ้น เมื่อวันที่ 29 กันยายน 2560 ณ มหาวิทยาลัยราชภัฏสงขลา วิทยาเขตสตูล อำเภอละงู จังหวัดสตูล
*********************

ที่มา : http://www.thaigov.go.th/news/contents/details/7141
