รัฐบาลไทย-ข่าวทำเนียบรัฐบาล-ก.เกษตรฯ เตรียมจัดงานมหกรรมสินค้าเกษตรสุดยิ่งใหญ่ “เกษตรไทยก้าวหน้า ภายใต้ร่มพระบารมี” ระหว่าง 16 - 20 สิงหาคม 2560  ณ สวนลุมพินี

วันพุธที่ 9 สิงหาคม 2560
ก.เกษตรฯ เตรียมจัดงานมหกรรมสินค้าเกษตรสุดยิ่งใหญ่ “เกษตรไทยก้าวหน้า ภายใต้ร่มพระบารมี” ระหว่าง 16 - 20 สิงหาคม 2560  ณ สวนลุมพินี
ก.เกษตรฯ เตรียมจัดงานมหกรรมสินค้าเกษตรสุดยิ่งใหญ่ “เกษตรไทยก้าวหน้า ภายใต้ร่มพระบารมี” ระหว่าง 16 - 20 สิงหาคม 2560  ณ สวนลุมพินี พร้อมชวนเลือกซื้อสินค้าเกษตรดีมีคุณภาพจากเกษตรกรตัวจริง กว่า 1,000 รายการ พบสุดยอดนวัตกรรมทางการเกษตร อาหารปรุงสดคุณภาพเ
พลเอก ฉัตรชัย  สาริกัลยะ รัฐมนตรีว่าการกระทรวงเกษตรและสหกรณ์ เปิดเผยว่า กระทรวงเกษตรและสหกรณ์จะจัดงาน “เกษตรไทยก้าวหน้า ภายใต้ร่มพระบารมี”  ในระหว่างวันที่  16 - 20 สิงหาคม 2560 ณ สวนลุมพินี เพื่อแสดงให้เห็นถึงความพร้อมและศักยภาพของประเทศไทยในภาคการเกษตรที่พร้อมก้าวเข้าสู่ ไทยแลนด์ 4.0  โดยแสดงศักยภาพทั้ง Smart Farmer เกษตรกรต้นแบบ Young Smart Farmer เกษตรกรรุ่นใหม่ Smart Group กลุ่มวิสาหกิจชุมชนต่างๆ  รวมทั้งนวัตกรรมในภาคการเกษตรที่สอดคล้องกับสถานการณ์ปัจจุบัน ทั้งนี้ ได้เชิญคณะทูตานุทูต ประจำประเทศไทย เข้าร่วมชมงานกว่า 30 ประเทศ เพื่อให้แสดงให้เห็นถึงพลังและศักยภาพของการเกษตรไทยในฐานะเป็นแหล่งผลิตอาหารสำคัญของโลก โดยได้รับความร่วมมือครอบคลุมทุกมิติทั้งเศรษฐกิจ และการลงทุน นอกจากนี้ ภายในงานยังได้จัดโซน Business Matching เพื่อเจรจาธุรกิจระหว่างเกษตรกร กับผู้ประกอบการ เพื่อสร้างเครือข่ายสินค้าการเกษตรให้กว้างขวางด้วย
นายสมชาย  ชาญณรงค์กุล อธิบดีกรมส่งเสริมการเกษตร กล่าวว่า การจัดงานครั้งนี้ ได้รวมเกษตรกรกว่า 3,000 คน มาแสดงผลผลิตทางการเกษตรคุณภาพมากมาย และหลายหลายชนิดสินค้าที่มีราคายุติธรรม พร้อมทั้งได้จัดนิทรรศการสานต่อพระราชปณิธานทางด้านการเกษตร การให้บริการคลินิกทางการเกษตร พร้อมให้คำปรึกษาจากผู้เชี่ยวชาญ การให้บริการความรู้การแปรรูปผลิตภัณฑ์จากผึ้งและแมลงเศรษฐกิจ รวมทั้งการให้คำปรึกษาการดูแลสุขภาพสัตว์เลี้ยงในสังคมเมือง อีกทั้งยังเปิดให้มีการฝึกอบรมมากกว่า 20 หลักสูตร และสาธิตการแปรรูปจากผลผลิตทางการเกษตร สู่การประกอบอาชีพในอนาคต เพียงแค่สมัครผ่านเว็บไซต์ kasetsunluam.doae.go.th ได้แล้ววันนี้ และภายในงานยังได้พบกับอาหารเลิศรสจากทั่วทุกภาค การันตีคุณภาพโดยกระทรวงเกษตรและสหกรณ์ เช่น ผลิตภัณฑ์จากหมูดำ/ไก่พื้นเมืองผลิตภัณฑ์พร้อมรับประทาน และผลิตภัณฑ์แปรรูปบรรจุถุง จาก Meat and Milk By กรมปศุสัตว์, กล้วยอบน้ำผึ้งทอด วิสาหกิจชุมชนน้องแชมป์น้ำว้าทอง จาก จังหวัดสมุทรสงคราม นอกจากนี้ ภายในงานยังมีบริการสีข้าวเปลือกเป็นข้าวสาร
และบริการรับ – ส่งสินค้าที่ซื้อภายในงาน ส่งตรงถึงบ้านโดยไปรษณีย์ไทย
กระทรวงเกษตรและสหกรณ์จึงขอเชิญชวนเกษตรกร และประชาชนทั่วไป เข้าร่วมชมงาน“เกษตรไทยก้าวหน้า ภายใต้ร่มพระบารมี” ในระหว่าง วันที่ 16 - 20 สิงหาคม 2560 ณ สวนลุมพินี กรุงเทพฯ ตั้งแต่เวลา 10.00 เป็นต้นไป
กลุ่มโฆษกและวิเคราะห์ข่าว กองเกษตรสารนิเทศ
สำนักงานปลัดกระทรวงเกษตรและสหกรณ์
โทร 02-2810859 แฟกซ์ 02-2822871
moacnews@gmail.com
www.moac.go.th
www.facebook.com/kasetthai

ที่มา : http://www.thaigov.go.th/news/contents/details/5827
