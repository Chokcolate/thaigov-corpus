รัฐบาลไทย-ข่าวทำเนียบรัฐบาล-รัฐบาลสนับสนุนการจัดตั้งศูนย์ฝึกอบรมเสริมมาตรฐานฝีมือช่าง

วันศุกร์ที่ 10 พฤศจิกายน 2560
รัฐบาลสนับสนุนการจัดตั้งศูนย์ฝึกอบรมเสริมมาตรฐานฝีมือช่าง
สร้างรากฐานทางเทคโนโลยีให้แข็งแกร่ง เพื่อยกระดับอุตสาหกรรมอ้อยและน้ำตาล ซึ่งเป็นพืชเศรษฐกิจของไทย
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเตรียมจัดตั้งศูนย์ฝึกอบรม College of Hydraulic โดยร่วมกับภาคเอกชนผลิตและยกระดับแรงงานที่มีอยู่ เพื่อรองรับอุตสาหกรรมเกษตรแปรรูปอ้อยและน้ำตาล ซึ่งประเทศไทยเป็นผู้ส่งออกมากเป็นอันดับ 2 ของโลก สร้างรายได้หมุนเวียนหลายแสนล้านบาทต่อปี โดยศูนย์ดังกล่าวจะเป็นแหล่งเรียนรู้และถ่ายทอดประสบการณ์ในด้านต่าง ๆ โดยเฉพาะสาขาช่างซ่อมบำรุงและแก้ไขปัญหาเครื่องยนต์ สาขาช่างเชื่อม สาขาพนักงานขับรถตัดอ้อย เป็นต้น นอกจากนี้ รัฐบาลยังส่งเสริมให้เกษตรกรผู้ปลูกอ้อยนำเทคโนโลยีและนวัตกรรมไปใช้ในการเพาะปลูกและแปรรูปเพื่อเพิ่มมูลค่าให้กับผลผลิต โดยขอรับการสนับสนุนองค์ความรู้ เงินทุน และวัสดุอุปกรณ์ได้จากหน่วยงานที่เกี่ยวข้อง รองรับการก้าวสู่ไทยแลนด์ 4.0 อย่างเป็นรูปธรรม
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/7971
