รัฐบาลไทย-ข่าวทำเนียบรัฐบาล-รมว.ดิจิทัลฯ ปาฐกถาพิเศษหัวข้อ “Digital Transformation for Thailand 4.0”

วันจันทร์ที่ 28 สิงหาคม 2560
รมว.ดิจิทัลฯ ปาฐกถาพิเศษหัวข้อ “Digital Transformation for Thailand 4.0”
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) กล่าวปาฐกถาพิเศษหัวข้อ “Digital Transformation for Thailand 4.0” ในงาน “Thailand’s Digital Transformation : Making the Dream a Reality” ซึ่ง เวิลด์แบงค์ กรุ๊ป จัดขึ้น โดยรัฐบาลได้ตระหนักถึงความสำคัญของเศรษฐกิจดิจิทัลเป็นอย่างมาก ผ่านการเปิดตัวโครงการหลายโครงการตั้งแต่การขยายการเข้าถึงอินเทอร์เน็ตความเร็วสูงไปทุกหมู่บ้านทั่วประเทศ จนถึงการจัดตั้งศูนย์วิเคราะห์ข้อมูลขนาดใหญ่ (Big Data Analytics Center) ซึ่งโครงการเหล่านี้ต่างมีจุดหมายเพื่อเพิ่มการเชื่อมต่อเครือข่ายสร้างโอกาสใหม่ๆ ให้กับประชาชนในชุมชนต่างๆ เพื่อให้เกิดความเท่าเทียมของประชาชนในประเทศ ถือเป็นวิสัยทัศน์ของรัฐบาลเพื่อสร้างรากฐานที่มั่นคงสำหรับไทยแลนด์ 4.0 เพื่อเปลี่ยนผ่านสู่ยุคดิจิทัล ทั้งในเรื่องความปลอดภัย (Security) โครงสร้างพื้นฐาน (Infrastructure) ภาครัฐ (Government) กำลังแรงงาน (Manpower) และท้ายที่สุดคือ แอปพลิเคชั่น (Application) หรือเรียกสั้นๆ ว่า SIGMA งานดังกล่าวจัดขึ้นเมื่อวันที่ 24 สิงหาคม 2560 ณ ห้องพิมานแมน โรงแรมอนันตรา สยาม ถนนราชดำริ กรุงเทพฯ
************************

ที่มา : http://www.thaigov.go.th/news/contents/details/6236
