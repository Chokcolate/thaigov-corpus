รัฐบาลไทย-ข่าวทำเนียบรัฐบาล-ITD จัดประชุมระดับภูมิภาคว่าด้วยการค้าและการพัฒนา ประจำปี 2560

วันพุธที่ 26 กรกฎาคม 2560
ITD จัดประชุมระดับภูมิภาคว่าด้วยการค้าและการพัฒนา ประจำปี 2560
ม.ล.ปริยดา ดิศกุล เลขานุการรัฐมนตรีว่าการกระทรวงศึกษาธิการ ในฐานะผู้ทรงคุณวุฒิทางด้านการศึกษา เข้าร่วมอภิปรายในหัวข้อ “การศึกษาแห่งอนาคต เพื่อการค้าและการลงทุนแห่งอนาคต”
ในการประชุมระดับภูมิภาคว่าด้วยการค้าและการพัฒนา ประจำปี 2560 จัดโดยสถาบันระหว่างประเทศเพื่อการค้าและการพัฒนา (องค์การมหาชน) หรือ ITD เมื่อวันพฤหัสบดีที่ 20 กรกฎาคม 2560 ณ ห้องอินฟินิตี้ บอลรูม โรงแรมพูลแมน คิง เพาเวอร์ กรุงเทพฯ
ม.ล.ปริยดา ดิศกุล กล่าวตอนหนึ่งว่า ประเทศไทยเป็นประเทศที่มีความก้าวหน้าในการพัฒนาและเข้าถึงเทคโนโลยีหรืออุปกรณ์อิเล็กทรอนิกส์ใหม่ ๆ ได้อย่างรวดเร็ว แต่ในเรื่องของทรัพยากรบุคคลและการพัฒนาด้านซอฟต์แวร์ของเรานั้นยังคงยังล้าหลังอยู่มาก เราจึงจำเป็นต้องเร่งพัฒนา แต่เราจะเริ่มต้นอย่างไร จะใช้วิธีการไหน อาจจะยากและต้องใช้เวลา
แต่ที่ผ่านมาพวกเราก็ได้พยายามอย่างเต็มที่ ซึ่งทำให้สามารถบรรลุเป้าหมายไปแล้วหลายเรื่องด้วยความร่วมมือจากทุกภาคส่วน ทั้งรัฐบาล หน่วยงานการศึกษา และ ภาคเอกชน โดยเฉพาะการพัฒนาบุคลากรทางด้านการศึกษา เพื่อให้นำความรู้ความสามารถ ออกไปเผยแพร่ต่อเยาวชนไทยได้เกิดประสิทธิภาพมากที่สุด
กลุ่มประชาสัมพันธ์ สร.:เผยแพร่
ขอบคุณข้อมูลและภาพถ่าย: ITD

ที่มา : http://www.thaigov.go.th/news/contents/details/5465
