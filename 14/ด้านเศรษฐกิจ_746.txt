รัฐบาลไทย-ข่าวทำเนียบรัฐบาล-“อุตตม”ลงพื้นที่สระแก้วพบผู้ประกอบการเอสเอ็มอี ตามโครงการคลีนิกเอสเอ็มอีสัญจรแนวประชารัฐ เผยพร้อมเดินหน้าตั้งนิคมอุตสาหกรรมแห่งแรกในสระแก้ว

วันพุธที่ 28 มิถุนายน 2560
“อุตตม”ลงพื้นที่สระแก้วพบผู้ประกอบการเอสเอ็มอี ตามโครงการคลีนิกเอสเอ็มอีสัญจรแนวประชารัฐ เผยพร้อมเดินหน้าตั้งนิคมอุตสาหกรรมแห่งแรกในสระแก้ว
“อุตตม”ลงพื้นที่สระแก้วพบผู้ประกอบการเอสเอ็มอี ตามโครงการคลีนิกเอสเอ็มอีสัญจรแนวประชารัฐ เผยพร้อมเดินหน้าตั้งนิคมอุตสาหกรรมแห่งแรกในสระแก้ว
นายอุตตม สาวนายน รัฐมนตรีว่าการกระทรวงอุตสาหกรรม เปิดเผยว่า การจัดคลินิกเอสเอ็มอีสัญจรแนวประชารัฐครั้งนี้เป็นครั้งที่4 ตามนโยบายรัฐบาล ที่กระทรวงอุตสาหกรรมมุ่งเน้นขับเคลื่อนเศรษฐกิจตามนโยบายอุตสาหกรรม4.0 ด้วยการปรับโครงสร้างเศรษฐกิจอุตสาหกรรมจากการเพิ่มมูลค่า เป็นการสร้างมูลค่าและสร้างความเข้มแข็งจากภายในด้วยการเร่งพัฒนาเอสเอ็มอีและเศรษฐกิจท้องถิ่นให้เข้มแข็ง โดยการลงพื้นที่ครั้งนี้ มีเป้าหมายที่จังหวัดสระแก้ว จังหวัดใกล้เคียง ได้แก่ จังหวัดนครนายก ปราจีนบุรี จันทบุรี และตราด ซึ่งเป็นกลุ่มจังหวัดภาคกลางตอนกลางและภาคตะวันออกที่มีมูลค่าทางอุตสาหกรรมสูงเป็นลำดับต้นๆของประเทศ ทั้งนี้ มูลค่าการค้าชายแดนไทยได้ดุลการค้าจากการค้าขายจากกัมพูชาปีละมากกว่า 4 หมื่นล้านบาท โดยระหว่างเดือนตุลาคม-มีนาคม2560 ไทยได้ดุลการค้าจำนวน18,969,731,720 บาท(ข้อมูลจากด่านศุลกากรอรัญประเทศ) ทั้งนี้ สินค้านำเข้า-ส่งออกที่สำคัญของจุดผ่านแดน10 อันดับ ประกอบด้วย ส่งออก-เครื่องยนต์รถจักรยานยนต์ รถยนต์ อะไหล่รถจักรยานยนต์ เครื่องนวดเกี่ยวข้าว เครื่องดื่มชนิดไม่อัดลม รถแทรคเตอร์ ปูนซีเมนต์ พลาสติก เครื่องยนต์ดีเซล รถไถนาเดินตามและอื่นๆรวมมูลค่ากว่า 27 ล้านบาท และสินค้านำเข้า- มันสำปะหลัง ส่วนประอบมอเตอร์อลูมิเนียม  ไอโซแท้งค์ เศษทองแดง อาหารสุนัข เศษอลูมิเนียม มอเตอร์กระแสตรงขนาดเล็ก เสื้อผ้าเก่าใช้แล้ว ชิ้นส่วนประกอบฮาร์ดดิสต์ทำจากโลหะ สายไฟพร้อมขั้วต่อ รวมมูลค่ากว่า 8.ล้านบาท
“ ผมเชื่อว่าอัตราการเติบโตการค้าระหว่างไทย-กัมพูชายังเป็นไปในทิศทางที่ดีต่อเนื่อง ซึ่งกระทรวงอุตสาหกรรมได้เร่งรัดพัฒนาศักยภาพของเขตเศรษฐกิจชายแดยจังหวัดสระแก้วให้สามารถแข่งขันได้ในระดับภูมิภาค สามารถดึงดูดธุรกิจการค้า การท่องเที่ยวและอุตสาหกรรมให้เจริญเติบโตได้ โดยการสนับสนุนให้เอกชนทำธุรกิจการค้า และการลงทุนระหว่างสองประเทศมากขึ้น” นายอุตตม กล่าวทิ้งท้าย

ที่มา : http://www.thaigov.go.th/news/contents/details/4862
