รัฐบาลไทย-ข่าวทำเนียบรัฐบาล-ประธาน JFCCT แสดงความเชื่อมั่นในศักยภาพเศรษฐกิจไทย พร้อมขอบคุณรัฐบาลไทยที่สนับสนุนนักลงทุนต่างชาติมาโดยตลอด

วันจันทร์ที่ 8 พฤษภาคม 2560
ประธาน JFCCT แสดงความเชื่อมั่นในศักยภาพเศรษฐกิจไทย พร้อมขอบคุณรัฐบาลไทยที่สนับสนุนนักลงทุนต่างชาติมาโดยตลอด
ประธาน JFCCT แสดงความเชื่อมั่นในศักยภาพเศรษฐกิจไทย พร้อมขอบคุณรัฐบาลไทยที่สนับสนุนนักลงทุนต่างชาติมาโดยตลอด
ประธาน JFCCT แสดงความเชื่อมั่นในศักยภาพเศรษฐกิจไทย พร้อมขอบคุณรัฐบาลไทยที่สนับสนุนนักลงทุนต่างชาติมาโดยตลอด
วันนี้ (8 พ.ค. 60) เวลา 13.00 น.  นายสแตนลี คัง (Mr. Stanley Kang) ประธานหอการค้าร่วมต่างประเทศในประเทศไทย (JFCCT) และคณะ เข้าเยี่ยมคารวะนายสุวิทย์ เมษินทรีย์ รัฐมนตรีประจำสำนักนายกรัฐมนตรี ณ ห้องรับรอง 1 ตึกบัญชาการ 1 ทำเนียบรัฐบาล สรุปสาระสำคัญการหารือดังนี้
รมว. นร. ยินดีที่ได้พบกับประธานหอการค้า ผู้บริหารและสมาชิกหอการค้าร่วมต่างประเทศในประเทศไทยของประเทศต่าง ๆ ในวันนี้ ซึ่งเป็นโอกาสดีที่จะได้แลกเปลี่ยนความคิดเห็นในประเด็นต่าง ๆ ระหว่างกัน พร้อมแสดงความขอบคุณ JFCCT ที่ตลอดระยะเวลาที่ผ่านมาเชื่อมั่นในศักยภาพของประเทศไทยและให้ความร่วมมือกับรัฐบาลเป็นอย่างดี รวมทั้งร่วมกันผลักดันและขับเคลื่อนนโยบายและมาตรการต่าง ๆ ของรัฐบาลให้เป็นรูปธรรม
ประธาน JFCCT แสดงความขอบคุณ รมว.นร. ที่ให้เข้าพบในวันนี้ พร้อมแสดงความขอบคุณรัฐบาลไทยที่ให้การสนับสนุนนักลงทุนต่างชาติในการดำเนินธุรกิจในไทยมาโดยตลอด อย่างไรก็ดีขณะนี้ JFCCT มีข้อห่วงกังวลเกี่ยวกับเรื่องกฎระเบียบของไทย รวมถึงเรื่องการขอ Work Permit และ Visa ซึ่งเป็นผลให้นักลงทุนต่างชาติเข้ามาลงทุนในประเทศไทยได้ยาก
ทั้งนี้ รมว. นร. กล่าวว่ารัฐบาลให้ความสำคัญอย่างมากกับการอำนวยความสะดวกแก่นักลงทุนต่างชาติ ขณะนี้รัฐบาลได้พิจารณาทบทวนกฎหมายที่ไม่จำเป็น และปรับแก้กฎหมายที่เป็นอุปสรรคต่อธุรกิจตลอดจนลดทอนความยุ่งยากซับซ้อนที่เกิดขึ้นจากการบังคับใช้กฎหมาย และต้องการให้การให้บริการตามกฎหมายมีความรวดเร็ว และโปร่งใส
สำหรับเรื่อง Work Permit และ Visa นั้นรัฐบาลมุ่งมั่นและพยายามอำนวยความสะดวกในกระบวนการขอ work permit ของนักธุรกิจต่างชาติให้มากที่สุด รวมถึงการพิจารณาการลดขั้นตอนให้มีความรวดเร็ว และสะดวกมากยิ่งขึ้น นอกจากนี้รัฐบาลได้จัดตั้งคณะกรรมการสานพลังประชารัฐ โดยมีผู้แทนจากภาครัฐและภาคเอกชน ซึ่งได้กำหนดประเด็น work permit เป็น 1 ใน 5 Quick Win ที่ต้องดำเนินการแก้ไขกฎหมายที่เกี่ยวข้องโดยเร่งด่วน เพื่อเพิ่มประสิทธิภาพให้กับกฎหมาย พัฒนาขีดความสามารถในการแข่งขัน และอำนวยความสะดวกในการดำเนินธุรกิจให้แก่นักธุรกิจต่างชาติ
ก่อนจบการสนทนา ประธาน JFCCT ย้ำว่า JFCCT พร้อมทำงานร่วมกับรัฐบาลไทยอย่างใกล้ชิด และแสดงความเชื่อมั่นในศักยภาพทางเศรษฐกิจของไทย
***********

ที่มา : http://www.thaigov.go.th/news/contents/details/3598
