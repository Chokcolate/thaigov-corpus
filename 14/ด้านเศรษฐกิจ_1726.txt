รัฐบาลไทย-ข่าวทำเนียบรัฐบาล-กระทรวงอุตสาหกรรม ลงพื้นที่เยี่ยมชมกระบวนการผลิตของบริษัท ฟู้ด แมชชีนเนอรี่ จำกัด ณ อ.หาดใหญ่ จ.สงขลา

วันอาทิตย์ที่ 26 พฤศจิกายน 2560
กระทรวงอุตสาหกรรม ลงพื้นที่เยี่ยมชมกระบวนการผลิตของบริษัท ฟู้ด แมชชีนเนอรี่ จำกัด ณ อ.หาดใหญ่ จ.สงขลา
ปลัดกระทรวงอุตสาหกรรม ลงพื้นที่เยี่ยมชมกระบวนการผลิตของบริษัท ฟู้ด แมชชีนเนอรี่ จำกัด ณ อ.หาดใหญ่ จ.สงขลา
วันนี้ (26 พฤศจิกายน 2560) / จ.สงขลา
นายพสุ โลหารชุน ปลัดกระทรวงอุตสาหกรรม นำคณะผู้บริหารกระทรวงอุตสาหกรรม ได้แก่ นายกอบชัย สังสิทธิสวัสดิ์ อธิบดีกรมส่งเสริมอุตสาหกรรม นายณัฐพล รังสิตพล เลขาธิการสำนักงานมาตรฐานผลิตภัณฑ์อุตสาหกรรม ร้อยเอกธเนศ จันทกลิ่น รองอธิบดีกรมโรงงานอุตสาหกรรม ลงพื้นที่เยี่ยมชมกระบวนการผลิตของบริษัท ฟู้ด แมชชีนเนอรี่ จำกัด ณ อ.หาดใหญ่ จ.สงขลา
ซึ่งเป็นบริษัทออกแบบและผลิตเครื่องจักรสำหรับอุตสาหกรรมอาหารอันดับต้นๆของโลก เพื่อแสวงหาความร่วมมือในการผลักดันนโยบาย Factory 4.0 ตามแนวทางประชารัฐ และช่วยปรับปรุงเครื่องจักรของโรงงานในสาขาเกษตรและอาหารแปรรูปที่ส่วนใหญ่เป็นเอสเอ็มอีของประเทศไทย ให้มีประสิทธิภาพมากยิ่งขึ้น และจะเชื่อมโยงกับศูนย์ปฏิรูปอุตสาหกรรมสู่อนาคต หรือ Industrial Transformation Center (ITC) ที่มีแผนจัดตั้งขึ้น ที่ จ.สงขลา ในการให้บริการผู้ประกอบการในพื้นที่ภาคใต้  โดยมีนายมารุต เจริญศรี กรรมการผู้จัดการบริษัทฯให้การต้อนรับอย่างอบอุ่น

ที่มา : http://www.thaigov.go.th/news/contents/details/8355
