รัฐบาลไทย-ข่าวทำเนียบรัฐบาล-รัฐบาลผลักดันโขนและนวดไทย ขึ้นบัญชียูเนสโก เป็นมรดกของมนุษยชาติ

วันศุกร์ที่ 7 เมษายน 2560
รัฐบาลผลักดันโขนและนวดไทย ขึ้นบัญชียูเนสโก เป็นมรดกของมนุษยชาติ
รัฐบาลเสนอ โขน และ นวดไทย ขึ้นบัญชียูเนสโก เป็นมรดกวัฒนธรรมของมนุษยชาติ เพื่อกระตุ้นให้เกิดการอนุรักษ์และสืบทอด มรดกภูมิปัญญาอันล้ำค่า
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเสนอเรื่องต่อองค์การการศึกษา วิทยาศาสตร์ และวัฒนธรรมแห่งสหประชาชาติ หรือยูเนสโก ให้โขนและการนวดไทยขึ้นบัญชีเป็นมรดกวัฒนธรรมที่จับต้องไม่ได้ของมนุษยชาติ โดยโขนเป็นศิลปะการแสดงชั้นสูงที่เป็นเอกลักษณ์โดดเด่นงดงาม ประกอบด้วยงานจากช่างฝีมือโบราณหลากหลายด้านมาผสมกัน ส่วนการนวดไทยเป็นศาสตร์และศิลป์ภูมิปัญญาทางการแพทย์ดั้งเดิมที่มีความสัมพันธ์กับวัฒนธรรมท้องถิ่นและเป็นการแพทย์ทางเลือก โดยรัฐบาลได้ยื่นข้อเสนอในเดือนมีนาคม 2560 ที่ผ่านมาและยูเนสโกจะใช้เวลาพิจารณาประมาณ 1 ปี ทั้งนี้ การดำเนินงานดังกล่าวของรัฐบาลได้แสดงให้เห็นถึงเจตจำนงค์ในการอนุรักษ์และปกป้องมรดกล้ำค่าของไทย และกระตุ้นให้เกิดการสืบทอดศิลปะอันทรงคุณค่าให้คงอยู่คู่แผ่นดินต่อไป
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/2951
