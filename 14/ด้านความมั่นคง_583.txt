รัฐบาลไทย-ข่าวทำเนียบรัฐบาล-ทส. จัดประชุมสัมมนา เรื่อง ธรรมาภิบาลในการบริหาร กระทรวงทรัพยากรธรรมชาติและสิ่งแวดล้อม ประจำปีงบประมาณ พ.ศ.2561

วันพฤหัสบดีที่ 18 มกราคม 2561
ทส. จัดประชุมสัมมนา เรื่อง ธรรมาภิบาลในการบริหาร กระทรวงทรัพยากรธรรมชาติและสิ่งแวดล้อม ประจำปีงบประมาณ พ.ศ.2561
ทส. จัดประชุมสัมมนา เรื่อง ธรรมาภิบาลในการบริหาร กระทรวงทรัพยากรธรรมชาติและสิ่งแวดล้อม ประจำปีงบประมาณ พ.ศ.2561
กระทรวงทรัพยากรธรรมชาติและสิ่งแวดล้อม จัดประชุมสัมมนาผู้บริหาร ข้าราชการและเจ้าหน้าที่ในสังกัดกระทรวงทรัพยากรธรรมชาติและสิ่งแวดล้อม เรื่อง ธรรมาภิบาลในการบริหาร กระทรวงทรัพยากรธรรมชาติและสิ่งแวดล้อม ประจำปีงบประมาณ พ.ศ.2561 เพื่อส่งเสริมให้ผู้บริหารและบุคลากรในสังกัดกระทรวงทรัพยากรธรรมชาติและสิ่งแวดล้อม ได้ตระหนักถึงความสำคัญของการต่อต้านการทุจริต และสามารถนำหลักธรรมาภิบาลไปใช้คู่กับหลักกฎหมายในการปฏิบัติราชการได้ถูกต้อง ตลอดจนสามารถนำแนวทางยุทธศาสตร์ชาติว่าด้วยการป้องกันและปราบปรามการทุจริต ระยะที่ 3 (พ.ศ.2560 – 2564) ไปใช้อย่างมีประสิทธิภาพ เกิดความโปร่งใสในการบริหารราชการแผ่นดิน
โดยในวันนี้ (18 มกราคม 2560) พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม ได้ให้เกียรติเป็นประธานกล่าวเปิดการประชุมฯ และให้โอวาทแก่ผู้เข้าร่วมประชุมสัมมนา โดยมี ผู้บริหารหัวหน้าส่วนราชการ ข้าราชการ พนักงานเจ้าหน้าที่ เข้าร่วมประชุมสัมมนากันอย่างคับคั่ง ณ ห้องศักดิ์สิทธิ์ ตรีเดช ชั้น 2 กระทรวงทรัพยากรธรรมชาติและสิ่งแวดล้อม

ที่มา : http://www.thaigov.go.th/news/contents/details/9469
