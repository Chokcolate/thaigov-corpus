รัฐบาลไทย-ข่าวทำเนียบรัฐบาล-กระทรวงอุตสาหกรรม ร่วมงาน “ประชารัฐร่วมใจ ใต้ร่มพระบารมี”ช่วยเหลือผู้ประสบภัยน้ำท่วม

วันศุกร์ที่ 4 สิงหาคม 2560
กระทรวงอุตสาหกรรม ร่วมงาน “ประชารัฐร่วมใจ ใต้ร่มพระบารมี”ช่วยเหลือผู้ประสบภัยน้ำท่วม
กระทรวงอุตสาหกรรม และเครือข่ายผู้ประกอบการอุตสาหกรรม ร่วมบริจาคเงินเข้า “กองทุนเงินช่วยเหลือผู้ประสบสาธารณภัย สำนักนายกรัฐมนตรี”  ณ ตึกสันติไมตรี ทำเนียบรัฐบาล
วันนี้ (4 สิงหาคม 2560) นายสมชาย หาญหิรัญ ปลัดกระทรวงอุตสาหกรรม พร้อมด้วยผู้บริหารกระทรวงอุตสาหกรรม และเครือข่ายผู้ประกอบการอุตสาหกรรม ร่วมงาน “ประชารัฐร่วมใจ ใต้ร่มพระบารมี” โดยมีพลเอก ประยุทธ์ จันทร์ โอชา นายกรัฐมนตรี เป็นประธานซึ่งกระทรวงอุตสาหกรรม และเครือข่ายผู้ประกอบการอุตสาหกรรม ร่วมบริจาคเงินเข้า “กองทุนเงินช่วยเหลือผู้ประสบสาธารณภัย สำนักนายกรัฐมนตรี” จำนวน 22,481,100 บาท  ช่วยเหลือผู้ประสบภัยน้ำท่วมในภาคเหนือตอนล่างและภาคตะวันออกเฉียงเหนือ ณ ตึกสันติไมตรี ทำเนียบรัฐบาล

ที่มา : http://www.thaigov.go.th/news/contents/details/5737
