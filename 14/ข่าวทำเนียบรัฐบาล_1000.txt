รัฐบาลไทย-ข่าวทำเนียบรัฐบาล-นายกรัฐมนตรี  ให้สัมภาษณ์สื่อมวลชนภายหลังประชุม ครม. พร้อมแจ้งสถานการณ์น้ำ ในลุ่มแม่น้ำยม แม่น้ำน่าน แม่น้ำท่าจีน แม่น้ำเจ้าพระยา รวมถึง แม่น้ำชี และแม่น้ำมูล

วันอังคารที่ 31 ตุลาคม 2560
นายกรัฐมนตรี  ให้สัมภาษณ์สื่อมวลชนภายหลังประชุม ครม. พร้อมแจ้งสถานการณ์น้ำ ในลุ่มแม่น้ำยม แม่น้ำน่าน แม่น้ำท่าจีน แม่น้ำเจ้าพระยา รวมถึง แม่น้ำชี และแม่น้ำมูล
นายกรัฐมนตรี  ให้สัมภาษณ์สื่อมวลชนภายหลังประชุม ครม. พร้อมแจ้งสถานการณ์น้ำ ลุ่มแม่น้ำยม แม่น้ำน่าน แม่น้ำท่าจีน แม่น้ำเจ้าพระยา รวมถึง แม่น้ำชี และแม่น้ำมูล ซึ่งแสดงความห่วงใยและเตรียมลงพื้นที่ เพื่อช่วยเหลือผู้ประสบภัยน้ำท่วม
วันนี้ (31 ตุลาคม 2560) เวลา 11.30 น. ณ บริเวณห้องโถงชั้นล่าง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรี กล่าวให้สัมภาษณ์ภายหลังการประชุมคณะรัฐมนตรี  สรุปสาระสำคัญ  ดังนี้
นายกรัฐมนตรีให้สัมภาษณ์ประเด็น สถานการณ์น้ำ ลุ่มแม่น้ำยม แม่น้ำน่าน แม่น้ำท่าจีน แม่น้ำเจ้าพระยา รวมถึง แม่น้ำชี และแม่น้ำมูล โดยได้แสดงความห่วงใยและเตรียมลงพื้นที่ เพื่อช่วยเหลือผู้ประสบภัยน้ำท่วม ที่มีผลกระทบจากพายุดีเปรสชั่นส่งผลทำให้มีปริมาณน้ำฝนที่มากผิดปกติ ซึ่งผู้ที่ได้รับผลกระทบส่วนใหญ่อยู่นอกแนวทางกั้นน้ำ รัฐบาลได้ดำเนินการเร่งดูแลในแต่ละพื้นที่ โดยจะเร่งระบายน้ำให้ทันก่อนน้ำทะเลจะหนุน ซึ่งจะทำให้ระบายน้ำไม่ออกไปภายนอก ลดการระบายน้ำจากเขื่อนเจ้าพระยาลง และในขณะนี้ระดับค่อยๆ ลดลงเป็นลำดับ และได้เตรียมการรับมือกับสถานการณ์น้ำท่วมที่อาจจะเกิดในเขตภาคใต้ แม้จะยังไม่มีข่าวเรื่องมรสุมรายงานเข้ามาก็ตาม แต่รัฐบาลต้องมีการเตรียมการทุกปีอยู่แล้ว
นอกจากนี้ ได้มีการจัดตั้งสำนักงานบริหารจัดการน้ำ ซึ่งจะมีการประชุมโดยเร็วที่สุดเพื่อให้ทันต่อสถานการณ์น้ำท่วม ประกอบด้วยศูนย์ข้อมูลต่าง ๆ ฝ่ายนโยบายแผน และฝ่ายปฏิบัติ รวมรวมแผนงานและงบประมาณทุกหน่วยงานมาสู่การพิจารณาของคณะกรรมการชุดนี้ ในการที่จะนำเข้าสู่การอนุมัติของคณะรัฐมนตรี ประกอบด้วยแผนแก้ไขปัญหาน้ำท่วมใน พื้นที่เขต อ.บางบาล และ อ.บางไทร จ.พระนครศรีอยุธยา  อีกทั้งรัฐบาลจะเร่งศึกษาคลองระบายน้ำเขตลุ่มน้ำป่าสักเพื่อระบายออกสู่ทะเล ซึ่งอาจมีพื้นที่กระทบบ้างเช่น พื้นที่การเกษตร และเขตชุมชน ซึ่งต้องนำมาพิจารณาให้มีความเหมาะสมอีกครั้ง
***********************************
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/7704
