รัฐบาลไทย-ข่าวทำเนียบรัฐบาล-พิธีเททองวัตถุมงคล และพิธีครบรอบ ๒๓๕ ปี วันคล้ายวันสถาปนาองค์พระหลักเมือง ประจำปี ๒๕๖๐

วันศุกร์ที่ 21 เมษายน 2560
พิธีเททองวัตถุมงคล และพิธีครบรอบ ๒๓๕ ปี วันคล้ายวันสถาปนาองค์พระหลักเมือง ประจำปี ๒๕๖๐
พิธีเททองวัตถุมงคล และพิธีครบรอบ ๒๓๕ ปี วันคล้ายวันสถาปนาองค์พระหลักเมือง ประจำปี ๒๕๖๐
พลเอก ประวิตร วงษ์สุวรรณ รองนายกรัฐมนตรีและรัฐมนตรีว่าการกระทรวงกลาโหม ในฐานะนายกสภาทหารผ่านศึก เป็นประธานในการประกอบพิธีเททองวัตถุมงคล มงคล และพิธีครบรอบ ๒๓๕ ปี วันคล้ายวันสถาปนาองค์พระหลักเมือง ประจำปี ๒๕๖๐ ณ ศาลหลักเมือง กรุงเทพมหานคร โดยได้นิมนต์ พระพรหมมังคลาจารย์ (เจ้าคุณธงชัย) ผู้ช่วยเจ้าอาวาส วัดไตรมิตรวิทยาราม วรวิหาร เป็นประธานฝ่ายสงฆ์ พร้อมด้วยคณะนายทหารชั้นผู้ใหญ่ของกระทรวงกลาโหม ผู้อำนวยการองค์การสงเคราะห์ทหารผ่านศึก นายกสมาคมแม่บ้านองค์การสงเคราะห์ทหารผ่านศึก เข้าร่วมในพิธี
โดยในพิธีดังกล่าวได้มีการบวงสรวงองค์พระหลักเมือง จากนั้นเป็นการประกอบพิธีสงฆ์ และเททองหล่อวัตถุมงคล จำนวน ๓ รูปแบบ ประกอบด้วย (๑) พระพุทธรูปปางเปิดโลก ขนาด ๑๙ นิ้ว เนื้อทองเหลืองรมดำ จำนวน ๒๓๕ องค์ เทนำฤกษ์เนื้อเงิน จำนวน ๑ องค์ (๒) เหรียญปั๊มพระพุทธรูปปางเปิดโลก ขนาด ๓.๕๐ เซนติเมตร เนื้อทองแดง จำนวน ๑๐,๙๙๙ เหรียญ เนื้อนวโลหะ จำนวน ๒,๙๙๙ เหรียญ เนื้อเงินแท้ จำนวน ๑,๙๙๙ เหรียญ เนื้อทองคำ จำนวน ๙๙ เหรียญ (น้ำหนักประมาณ ๑๕.๒ กรัม) และ (๓) ชุดเทพารักษ์ทั้ง๕ เนื้อโลหะผสมชุบทอง จำนวน ๙,๙๙๙ ชุด ซึ่งวัตถุมงคลดังกล่าว จะนำเข้าพิธีพุทธาภิเษกอีกครั้ง ในวันอังคารที่ ๑๘ กรกฏาคม ๒๕๖๐ ณ ศาลหลักเมือง กรุงเทพมหานคร

ที่มา : http://www.thaigov.go.th/news/contents/details/3204
