รัฐบาลไทย-ข่าวทำเนียบรัฐบาล-ธพว.ปลุกกระแสค้าขายผ่านออนไลน์ “ปฏิบัติการ Facebook Ads. สร้างธุรกิจพิชิตเงินล้าน”ติดปีกการตลาดเอสเอ็มอีไทยก้าวไกลตลาดโลก

วันศุกร์ที่ 29 กันยายน 2560
ธพว.ปลุกกระแสค้าขายผ่านออนไลน์ “ปฏิบัติการ Facebook Ads. สร้างธุรกิจพิชิตเงินล้าน”ติดปีกการตลาดเอสเอ็มอีไทยก้าวไกลตลาดโลก
ธพว. ร่วมกับสถาบันเทคโนโลยีพระจอมเกล้าเจ้าคุณทหารลาดกระบัง จัดสัมมนา“ปฏิบัติการ Facebook Ads. สร้างธุรกิจพิชิตเงินล้าน”  ณ อาคารสำนักงานใหญ่ SME Bank Tower ติดสถานีรถไฟฟ้าอารีย์
วันนี้ (29 กันยายน 2560)ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.หรือ SME Development Bank) ร่วมกับ สถาบันเทคโนโลยีพระจอมเกล้าเจ้าคุณทหารลาดกระบัง  จัดสัมมนา“ปฏิบัติการ Facebook Ads. สร้างธุรกิจพิชิตเงินล้าน”  ณ อาคารสำนักงานใหญ่ SME Bank Tower ติดสถานีรถไฟฟ้าอารีย์ โดยเชิญกูรูชื่อดังในการทำMarketingผ่านFacebook Ads. คุณตาล เกวลิน  สิงหาคำ เป็นนักการตลาดที่ได้รับรองจากFacebook และเป็นทีมนักการตลาดผู้อยู่เบื้องหลังความสำเร็จของสตาร์ทอัพที่ได้รับเงินทุนจาก Marc  Cuban ในรายการ  Shark Tank(Reality show ที่โด่งดังในอเมริกา)   และยังเป็นผู้ก่อตั้งบริษัท North Star Digital เอเจนซีด้านการตลาดดิจิทัลของ Facebook Marketing ให้แก่ธุรกิจ SMEs และ Startup โดยเฉพาะ
นายมงคล ลีลาธรรม กรรมการผู้จัดการ ธพว. กล่าวว่า ปัจจุบัน Social Network มีอิทธิพลและได้รับความนิยมอย่างมากกับโลกออนไลน์ ที่ได้รับความนิยมมากเป็นอันดับ 1 ของโลก เป็นแหล่งชุมชนของสังคมออนไลน์เครื่องมือทำการตลาดที่ดี ต้นทุนต่ำ มีประสิทธิภาพสูงและเข้าถึงกลุ่มเป้าหมายได้อย่างรวดเร็วจะเห็นได้ว่าบริษัทห้างร้านต่างๆหันมาใช้การตลาดออนไลน์ผ่านFacebook มากขึ้น ดังนั้น ธพว.จึงเห็นความสำคัญของการจัดกิจกรรมเวิร์คช๊อป ภายใต้หัวข้อการส่งเสริมการตลาดผ่าน“ปฏิบัติการ Facebook Ads. ซึ่งปรากฎว่าหลักสูตรได้รับกระแสตอบรับอย่างถล่มทลายโดยมีผู้ให้ความสนใจเป็นอย่างมากตั้งแต่การเปิดรับสมัครในวันแรกกว่า 200 คน ซึ่งสะท้อนเห็นได้ว่าผู้ประกอบการรุ่นใหม่หรือรุ่นเก่าต่างปรับเปลี่ยนตัวเองให้ก้าวเข้าสู่ยุคออนไลน์และได้นำเครื่องมือทางออนไลน์มาต่อยอดทางธุรกิจ ซึ่ง ธพว.พร้อมให้การสนับสนุนผู้ประกอบการติดอาวุธทางความคิด  ติดปีกการตลาด ด้วยการจัดกิจกรรมอบรมสัมมนาอย่างต่อเนื่อง  โดยเชิญวิทยากรชั้นแนวหน้าที่มีความคิดสร้างสรรค์ด้านนวัตกรรมเทคโนโลยีที่มากด้วยประสบการณ์โดยตรงมาถ่ายทอดความรู้แชร์ไอเดียการทำธุรกิจให้ประสบผลสำเร็จ รวมถึงการลงมือปฎิบัติงานจริงในเครื่องมือการตลาดต่างๆ  อย่างเช่น การจัดกิจกรรมเวิร์คช๊อปการสร้าง Facebook Ads. ครั้งนี้ จะปูพื้นความรู้ให้รู้จักและเข้าใจในฟีเจอร์ของ Facebook  และฝึกปฎิบัติการทำตลาด สินค้าและบริการ รวมถึงเทคนิคการทำตลาดออนไลน์ให้ผู้คนได้ติดตามเพื่อเพิ่มยอดขายสร้างกำไรจากตัวจริงเสียงจริงวิทยากรที่เป็นกูรูชื่อดังในการทำMarketingผ่านFacebook Ad  โดยสอนปฎิบัติจริงเต็มวัน 9.30 - 16.00 น. หวังให้ผู้เข้าเรียนเกิดแรงบันดาลใจในการหาช่องทางเพิ่มประสิทธิภาพการค้าขายโดยสามารถนำความรู้ไปประยุกต์ต่อยอดธุรกิจต่อไป  และสำหรับผู้พลาดโอกาสเข้าอบรมครั้งนี้  สามารถติดตามชมการถ่ายทอดสดผ่าน Facebook live ที่เพจของศูนย์นวัตกรรมทางเทคโนโลยี และเพจของธนาคารพัฒนาวิสาหกิจขนาดกลางและขนาดย่อมแห่งประเทศไทย
“ ตอนนี้เกิดกระแสตื่นตัวใช้เทคโนโลยีสื่อออนไลน์เข้ามาช่วยค้าขาย โลกของการค้าธุรกิจขนาดใหญ่ไม่ใช่จะชนะธุรกิจขนาดเล็กเสมอไป สิ่งสำคัญคือ ความเร็วการเข้าถึงกลุ่มเป้าหมายที่ตรง และโดนใจ  อย่างที่ผมเคยบอกปลาเร็วจะชนะปลาช้า ผู้ประกอบการเอสเอ็มอีจำเป็นต้องหาโอกาสและเร่งปรับตัวหลุดจากกรอบแนวคิดแบบเดิม และพัฒนาศักยภาพธุรกิจเตรียมความพร้อมเข้าสู่สนามการค้ารองรับก้าวเข้าสู่ไทยแลนด์ 4.0 ” กรรมการผู้จัดการ ธพว. กล่าว
ที่มา  : ฝ่ายส่งเสริมกิจกรรมพัฒนาผู้ประกอบการ  โทร. 02-265-3192
เผยแพร่ข้อมูล : ฝ่ายส่งเสริมการตลาดลูกค้าสัมพันธ์และกิจกรรมเพื่อสังคม โทร. 0-265-4574-5

ที่มา : http://www.thaigov.go.th/news/contents/details/7084
