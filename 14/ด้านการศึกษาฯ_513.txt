รัฐบาลไทย-ข่าวทำเนียบรัฐบาล-กระทรวงดิจิทัลฯ เป็นเจ้าภาพจัดการประชุม ITU Asia-Pacific Centres of Excellence ครั้งที่ 4

วันพุธที่ 13 ธันวาคม 2560
กระทรวงดิจิทัลฯ เป็นเจ้าภาพจัดการประชุม ITU Asia-Pacific Centres of Excellence ครั้งที่ 4
กระทรวงดิจิทัลฯ
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานกล่าวเปิดการประชุม “ITU Asia-Pacific Centres of Excellence (ITU ASP CoE)” ครั้งที่ 4 โดยกระทรวงดิจิทัลฯ ร่วมกับสหภาพโทรคมนาคมระหว่างประเทศ (ITU) จัดขึ้นระหว่างวันที่ 12-13 ธันวาคม 2560 ณ โรงแรมแกรนด์ เซ็นเตอร์พอยท์ เพลินจิต กรุงเทพฯ ซึ่งที่ผ่านมาประเทศไทย โดยกระทรวงดิจิทัลฯ ได้รับคัดเลือกให้ทำหน้าที่ Lead Node ในสาขา Policy and Regulation และ Broadband Access ในช่วงปี พ.ศ. 2558-2561 โดยได้ลงนามในความตกลง Cooperation Agreement for the Joint Capacity-Building Activities under the ITU Academy’s Centres of Excellence เมื่อเดือนพฤษภาคม 2559 ซึ่งข้อตกลงดังกล่าวได้กำหนดกรอบความร่วมมือระหว่างกระทรวงดิจิทัลฯ กับ ITU ในการดำเนินโครงการ ITU ASP CoE และกระทรวงดิจิทัลฯ ได้ดำเนินการจัดฝึกอบรมหลักสูตรต่างๆ ที่เกี่ยวข้องกับเรื่อง Policy and Regulation และ Broadband Access โดยให้สถาบันวิชาการทีโอทีดำเนินการจัดทำหลักสูตรร่วมกับ ITU รวมทั้งเป็นสถานที่ฝึกอบรม และมีสำนักงานคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) เป็นหุ้นส่วนความร่วมมือในการจัดฝึกอบรมภายใต้โครงการดังกล่าว สำหรับพิธีเปิดการประชุมฯ จัดขึ้นเมื่อวันที่ 12 ธันวาคม 2560 ณ ห้องวิทยุ โรงแรมแกรนด์ เซ็นเตอร์พอยท์ เพลินจิต กรุงเทพฯ
**********************

ที่มา : http://www.thaigov.go.th/news/contents/details/8734
