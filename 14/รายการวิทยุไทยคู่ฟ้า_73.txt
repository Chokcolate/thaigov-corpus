รัฐบาลไทย-ข่าวทำเนียบรัฐบาล-รัฐบาลหนุน SMEs ใน 5 กลุ่มอุตสาหกรรมหลัก ทำวิจัย

วันศุกร์ที่ 19 พฤษภาคม 2560
รัฐบาลหนุน SMEs ใน 5 กลุ่มอุตสาหกรรมหลัก ทำวิจัย
อาจเป็นเรื่องยากที่ผู้ประกอบการขนาดเล็ก จะสามารถนำงานวิจัยและพัฒนามาใช้ยกระดับคุณภาพสินค้าและบริการ เนื่องจากการทำวิจัยทางวิทยาศาสตร์และเทคโนโลยีจะต้องใช้เงินทุนสูง แต่บัดนี้เป็นจริงได้สำหรับ SMEs ในกลุ่ม 5 อุตสาหกรรมหลัก
ต่อจากนี้ไป ขอเชิญรับฟังไทยคู่ฟ้า ครับ
รัฐบาลส่งเสริมให้ผู้ประกอบการธุรกิจขนาดเล็กสามารถเข้าถึงงานวิจัย เพื่อพัฒนายกระดับสินค้าและบริการ โดยให้ผู้ประกอบการ 5 กลุ่มอุตสาหกรรมหลักสามารถรวมกลุ่มทำโครงการวิจัย ได้แก่ กลุ่มอาหารและเกษตร สุขภาพและการแพทย์ หุ่นยนต์ ดิจิทัล และอุตสาหกรรมสร้างสรรค์วัฒนธรรม เสนอต่อคณะกรรมการสานพลังประชารัฐที่กระทรวงวิทยาศาสตร์และเทคโนโลยีจัดตั้งขึ้น โดยสามารถนำค่าใช้จ่ายในการทำวิจัยในโครงการไปหักเป็นรายจ่ายเพื่อยกเว้นภาษีเงินได้นิติบุคคลสูงสุด 3 เท่า เป็นเวลา 3 รอบปีบัญชี เริ่มตั้งแต่ 1 ม.ค.60 – 31 ธ.ค. 62 โดยรัฐบาลตั้งเป้าเพิ่มเงินลงทุนด้านวิจัยของประเทศเป็น 1.3 แสนล้านบาทต่อปีในอีก 5 ปีข้างหน้า และส่งผลให้ SMEs กลุ่มอุตสาหกรรมหลักของไทยเติบโตได้อย่างก้าวกระโดด
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/3860
