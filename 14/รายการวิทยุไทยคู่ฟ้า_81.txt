รัฐบาลไทย-ข่าวทำเนียบรัฐบาล-รัฐบาลผลักดันโครงการสินเชื่อประชารัฐเพื่อ Micro SMEs

วันศุกร์ที่ 26 พฤษภาคม 2560
รัฐบาลผลักดันโครงการสินเชื่อประชารัฐเพื่อ Micro SMEs
ผู้ประกอบการรายย่อย และวิสาหกิจชุมชน ขนาดเล็ก มักประสบปัญหาในการเข้าถึงแหล่งเงินทุน วันนี้โครงการสินเชื่อประชารัฐ จะช่วยให้ผู้ประกอบการรายเล็กเข้าถึงแหล่งเงินทุน เพิ่มความสามารถในการแข่งขันได้มากขึ้น
ต่อจากนี้ไป ขอเชิญรับฟังไทยคู่ฟ้า ครับ
รัฐบาลผลักดันโครงการสินเชื่อประชารัฐเพื่อ Micro SMEs จัดสรรวงเงิน 500 ล้านบาทให้ผู้ประกอบการรายย่อยและวิสาหกิจชุมชนเข้าถึงแหล่งเงินทุนเพื่อนำไปใช้หมุนเวียนหรือปรับปรุงกิจการให้ดีขึ้น โดยให้สินเชื่อรายละไม่เกิน 2 แสนบาท ระยะเวลากู้ยืมนาน 10 ปี แบบไม่ต้องมีหลักประกันและไม่คิดดอกเบี้ย ซึ่งผู้ที่จะกู้ยืมจะต้องมีสถานประกอบการเป็นหลักแหล่ง มีการจดทะเบียนการค้าหรือทะเบียนพาณิชย์ ดำเนินกิจการมาแล้วไม่ต่ำกว่า 1 ปี และเป็นลูกค้าของสถาบันการเงินหรือธนาคารทุกประเภท ทั้งนี้ รัฐบาลตั้งเป้าให้ผู้ประกอบการอย่างน้อย 2,500 รายเป็นกลไกขับเคลื่อนเศรษฐกิจของประเทศ โดยผู้ที่สนใจสามารถสอบถามข้อมูลเพิ่มเติมได้ที่สำนักงานส่งเสริมวิสาหกิจขนาดกลางและขนาดย่อม หรือ โทร 1357
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/4048
