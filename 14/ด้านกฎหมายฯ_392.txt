รัฐบาลไทย-ข่าวทำเนียบรัฐบาล-“ยุติธรรม” แบ่งปันเพื่อการเปลี่ยนแปลง  ส่งมอบเสื้อผ้า-เครื่องนุ่งห่มให้แก่มูลนิธิกระจกเงา นำไปช่วยเหลือผู้ที่ขาดแคลนในสังคม

วันศุกร์ที่ 26 มกราคม 2561
“ยุติธรรม” แบ่งปันเพื่อการเปลี่ยนแปลง  ส่งมอบเสื้อผ้า-เครื่องนุ่งห่มให้แก่มูลนิธิกระจกเงา นำไปช่วยเหลือผู้ที่ขาดแคลนในสังคม
นายนิมิต ทัพวนานต์ ผู้ช่วยปลัดกระทรวงยุติธรรม เป็นประธานในกิจกรรม “กระทรวงยุติธรรม แบ่งปันเพื่อการเปลี่ยนแปลงเพื่อถวายพระกุศลเนื่องในโอกาส พระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุ ทรงเจริญพระชันษา ๖๐ ปี ๑๓ กรกฎาคม ๒๕๖๐”
ในวันศุกร์ที่ ๒๖ มกราคม ๒๕๖๑ เวลา ๑๐.๐๐ น.
นายนิมิต ทัพวนานต์ ผู้ช่วยปลัดกระทรวงยุติธรรม
เป็นประธานในกิจกรรม “กระทรวงยุติธรรม แบ่งปันเพื่อการเปลี่ยนแปลง
เพื่อถวายพระกุศลเนื่องในโอกาส พระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุ
ทรงเจริญพระชันษา ๖๐ ปี ๑๓ กรกฎาคม ๒๕๖๐”
โดยส่งมอบเสื้อผ้า - เครื่องนุ่งห่มสภาพดีที่ได้จากการรับบริจาคของข้าราชการในสังกัดกระทรวงยุติธรรม
และประชาชนทั่วไป เพื่อมอบให้แก่มูลนิธิกระจกเงาสำหรับนำไปช่วยเหลือให้ผู้ที่ขาดแคลนต่อไป
อันจะเป็นการลดความเหลื่อมล้ำและสร้างโอกาสให้แก่ผู้ด้อยโอกาสในสังคม
สามารถเข้าถึงเสื้อผ้าและเครื่องนุ่งห่มซึ่งถือเป็นหนึ่งในปัจจัยสี่ในการดำรงชีวิตได้อย่างเท่าเทียม
โดยมี นางสาวลัดดา ปัญญาวิชา ผู้จัดการมูลนิธิกระจกเงา เป็นผู้แทนรับมอบฯ
และมีผู้อำนวยการกอง/สำนัก และเจ้าหน้าที่หน่วยงานในสังกัดสำนักงานปลัดกระทรวงยุติธรรม
เข้าร่วมฯ ณ ห้องรับรองกระทรวงยุติธรรม ชั้น ๒ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ

ที่มา : http://www.thaigov.go.th/news/contents/details/9659
