รัฐบาลไทย-ข่าวทำเนียบรัฐบาล-รมว.ยุติธรรม ตรวจเยี่ยมสถาบันนิติวิทยาศาสตร์ พร้อมเน้นย้ำการบูรณาการข้อมูลอัตลักษณ์บุคคล และการพัฒนาศักยภาพงานนิติวิทยาศาสตร์ตามมาตรฐานสากล

วันศุกร์ที่ 26 พฤษภาคม 2560
รมว.ยุติธรรม ตรวจเยี่ยมสถาบันนิติวิทยาศาสตร์ พร้อมเน้นย้ำการบูรณาการข้อมูลอัตลักษณ์บุคคล และการพัฒนาศักยภาพงานนิติวิทยาศาสตร์ตามมาตรฐานสากล
นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม ได้เยี่ยมชมการดำเนินงาน พร้อมทั้งรับฟังปัญหาอุปสรรคในการปฏิบัติงานของสถาบันนิติวิทยาศาสตร์
นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม
ได้เยี่ยมชมการดำเนินงาน พร้อมทั้งรับฟังปัญหาอุปสรรคในการปฏิบัติงานของสถาบันนิติวิทยาศาสตร์
โดยรัฐมนตรีว่าการกระทรวงยุติธรรม ได้เน้นย้ำให้สถาบันนิติวิทยาศาสตร์เร่งขับเคลื่อน
นโยบายการบูรณาการข้อมูลอัตลักษณ์บุคคลตามข้อสั่งการของนายกรัฐมนตรีที่มอบหมาย
ให้กระทรวงยุติธรรม โดยสถาบันนิติวิทยาศาสตร์ เป็นเจ้าภาพหลัก
ในการจัดตั้งศูนย์ข้อมูลอัตลักษณ์บุคคลแห่งชาติร่วมกับหน่วยงานที่เกี่ยวข้อง
เพื่อให้เกิดความร่วมมือและพัฒนาศักยภาพด้านการพิสูจน์หลักฐาน
การเก็บวัตถุพยานเพื่อประกอบการสืบสวนสอบสวน การวิเคราะห์วัตถุพยาน
ซึ่งจะต้องมีฐานข้อมูลที่มีคุณภาพ และเป็นมาตรฐานสากล
เพื่อให้เกิดความเป็นธรรมแก่ประชาชน
ทั้งนี้ รัฐมนตรีว่าการกระทรวงยุติธรรม พร้อมสนับสนุนการดำเนินงาน
ตามนโยบายของรัฐบาลดังกล่าวให้ประสบผลสำเร็จ
โอกาสนี้ รัฐมนตรีว่าการกระทรวงยุติธรรม และคณะ ได้เยี่ยมชมการทำงานของเจ้าหน้าที่
ภายในห้องปฏิบัติการนิติวิทยาศาสตร์ ประกอบด้วย
๑) ห้องปฏิบัติการตรวจพิสูจน์ทางลายพิมพ์นิ้วมือและฝ่ามืออัตโนมัติ
เพื่อเยี่ยมชมการตรวจพิสูจน์เปรียบเทียบลายนิ้วมือ ฝ่ามือ ฝ่าเท้า
การตรวจพิสูจน์หารอยนิ้วมือแฝง ฝ่ามือแฝง ฝ่าเท้าแฝง
ตลอดจนการจัดเก็บฐานข้อมูลลายพิมพ์นิ้วมือ ฝ่ามือ และตรวจพิสูจน์ลายนิ้วมือด้วยระบบคอมพิวเตอร์
๒) ห้องปฏิบัติการกลุ่มตรวจสอบอาวุธปืนและวัตถุพยานทางฟิสิกส์
เพื่อเยี่ยมชมการตรวจพิสูจน์เขม่าปืน และวัตถุพยานต่าง ๆ
๓) ห้องปฏิบัติการกลุ่มตรวจพิสูจน์ทางเคมี เพื่อเยี่ยมชมการตรวจหาสารเสพติดจากเส้นผม
การตรวจหาสารพิษ และการตรวจพิสูจน์สารระเบิด
๔) ห้องปฏิบัติการตรวจสารพันธุกรรมทางคดี เพื่อเยี่ยมชมการตรวจหาสารพันธุกรรมจากวัตถุพยาน
ในคดีอาญา การจัดเก็บสารพันธุกรรมของผู้ต้องขังทั่วประเทศ
และการตรวจสารพันธุกรรมเพื่อให้สัญชาติแก่บุคคลที่อยู่ชายขอบของประเทศไทย เป็นต้น

ที่มา : http://www.thaigov.go.th/news/contents/details/4071
