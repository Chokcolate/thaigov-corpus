รัฐบาลไทย-ข่าวทำเนียบรัฐบาล-ปลัดกระทรวงดิจิทัลฯ ตรวจเยี่ยมให้กำลังใจข้าราชการและเจ้าหน้าที่ ที่ร่วมปฏิบัติภารกิจ กอร.

วันพฤหัสบดีที่ 2 พฤศจิกายน 2560
ปลัดกระทรวงดิจิทัลฯ ตรวจเยี่ยมให้กำลังใจข้าราชการและเจ้าหน้าที่ ที่ร่วมปฏิบัติภารกิจ กอร.
ปลัดกระทรวงดิจิทัลฯ
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม (ดีอี) ในฐานะประธานคณะทำงานบูรณาการด้านเทคโนโลยีสารสนเทศและการติดต่อสื่อสาร เดินทางตรวจเยี่ยมให้กำลังใจข้าราชการและเจ้าหน้าที่หน่วยงานในสังกัดกระทรวงดิจิทัลฯ ที่ร่วมปฏิบัติภารกิจในกองอำนวยการร่วมพระราชพิธีถวายพระเพลิง พระบรมศพพระบาทสมเด็จพระปรมินทรมหาภูมิพลอดุลยเดช บรมนาถบพิตร (กอร.) ทั้งนี้ ผู้แทนกระทรวงดิจิทัลฯ และหน่วยงานในสังกัดฯ ที่เกี่ยวข้อง ได้แก่ บริษัท ทีโอที จำกัด (มหาชน) และบริษัท กสท โทรคมนาคม จำกัด (มหาชน) ได้ร่วมปฏิบัติภารกิจใน กอร. ตั้งแต่วันที่ 26 กันยายน 2560 เป็นต้นมาจนถึงปัจจุบัน เมื่อวันที่ 29 ตุลาคม 2560 ณ ศาลาว่าการกลาโหม ถนนสนามไชย เขตพระนคร กรุงเทพฯ
***********************

ที่มา : http://www.thaigov.go.th/news/contents/details/7751
