รัฐบาลไทย-ข่าวทำเนียบรัฐบาล-จีดีพีภาคการเกษตรขยับร้อยละ 7.7 สูงสุดในรอบ 20 ไตรมาส

วันศุกร์ที่ 2 มิถุนายน 2560
จีดีพีภาคการเกษตรขยับร้อยละ 7.7 สูงสุดในรอบ 20 ไตรมาส
รัฐบาลปฏิรูปภาคเกษตรกรรมอย่างรอบด้าน ส่งผลให้ จีดีพีในภาคเกษตรกรรม ปรับตัวขึ้นสูงที่สุดในรอบ 5 ปีที่ผ่านมา
ต่อจากนี้ไป ขอเชิญรับฟังไทยคู่ฟ้า ครับ
จากความพยายามอย่างต่อเนื่องในการดำเนินนโยบายเชิงรุกและการปฏิรูปภาคการเกษตรอย่างจริงจังของรัฐบาล ส่งผลให้จีดีพีภาคการเกษตรขยับตัวสูงขึ้นร้อยละ 7.7 สูงสุดในรอบ 20 ไตรมาสที่ผ่านมา โดยเป็นผลมาจากแก้ไขปัญหาในหลายด้านภายใต้ 17 มาตรการ 50 แผนงาน เช่น การบริหารจัดการน้ำ การเพิ่มพื้นที่แหล่งน้ำที่ทำให้น้ำต้นทุนเพิ่มขึ้นกว่า 2,000 ล้านลบ.ม. การกระจายน้ำไปยังพื้นที่การเกษตรกว่า 1.5 ล้านไร่ ช่วยลดผลกระทบจากภัยแล้ง ช่วยให้เกษตรกรมีรายได้เพิ่มขึ้นปีละ 2,750 บาท/ไร่ ส่วนนโยบายเกษตรแปลงใหญ่ทำให้เกษตรกรมีรายได้เพิ่มขึ้น 1,600 บาท/ไร่ และยังช่วยให้พืชผลมีคุณภาพดีและมีราคาสูงขึ้น ทั้งนี้ รัฐบาลมุ่งมั่นยกระดับภาคการเกษตรให้ก้าวหน้าและช่วยเหลือให้เกษตรกรมีคุณภาพชีวิตที่ดีขึ้น
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/4230
