รัฐบาลไทย-ข่าวทำเนียบรัฐบาล-ก.ยุติธรรม หารือแนวทางการจัดทำมาตรฐานการจัดการรับเรื่องราวร้องทุกข์

วันพุธที่ 20 ธันวาคม 2560
ก.ยุติธรรม หารือแนวทางการจัดทำมาตรฐานการจัดการรับเรื่องราวร้องทุกข์
นายธวัชชัย ไทยเขียว รองปลัดกระทรวงยุติธรรม เป็นประธานการประชุมเรื่องแนวทางการจัดทำมาตรฐานการรับเรื่องราวร้องทุกข์
ในวันพุธที่ ๒๐ ธันวาคม ๒๕๖๐ เวลา ๑๐.๐๐ น.
ณ ห้องประชุมกระทรวงยุติธรรม ๒ ชั้น ๘
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพฯ
นายธวัชชัย ไทยเขียว รองปลัดกระทรวงยุติธรรม
เป็นประธานการประชุมเรื่องแนวทางการจัดทำมาตรฐานการรับเรื่องราวร้องทุกข์
เพื่อกำหนดแนวทางการจัดทำผังกระบวนงานและแนวทางการรับเรื่องราวร้องทุกข์
ของกระทรวงยุติธรรมในภาพรวม ให้เป็นไปในทิศทางเดียวกันและมีประสิทธิภาพสูงสุด
ทั้งนี้ เบื้องต้นที่ประชุมมอบหมายให้ศูนย์เทคโนโลยีสารสนเทศสำนักงานปลัดกระทรวงยุติธรรม
เพื่อศึกษาแนวทางการจัดการรับเรื่องราวร้องทุกข์  ๒ ประเด็น ได้แก่
๑) กรณีปรับปรุงระบบการรับเรื่องราวร้องทุกข์ของกรมคุ้มครองสิทธิและเสรีภาพว่าสามารถเชื่อมโยงข้อมูล
ระหว่างกองทุนยุติธรรม สำนักงานยุติธรรมจังหวัด และศูนย์บริการร่วมกระทรวงยุติธรรม ในภาพรวมได้หรือไม่
๒) กรณีให้ดำเนินการจัดสร้างระบบการจัดการรับเรื่องราวร้องทุกข์ขึ้นใหม่ โดยให้กรมคุ้มครองสิทธิและเสรีภาพ
กองทุนยุติธรรม สำนักงานยุติธรรมจังหวัด ศูนย์บริการร่วมกระทรวงยุติธรรม และส่วนนโยบายและยุทธศาสตร์
ยุติธรรมชุมชนและยุติธรรมจังหวัด สำนักงานกิจการยุติธรรม ร่วมกันกำหนดการเชื่อมโยงผังกระบวนการปฏิบัติงาน
ด้านการจัดการรับเรื่องราวร้องทุกข์ใหม่ ก่อนนำเสนอต่อปลัดกระทรวงยุติธรรมเพื่อพิจารณาต่อไป

ที่มา : http://www.thaigov.go.th/news/contents/details/8897
