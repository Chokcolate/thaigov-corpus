รัฐบาลไทย-ข่าวทำเนียบรัฐบาล-สธ. ขยายเวลาส่งผลงานประกวดพัฒนาซอฟต์แวร์ด้านสุขภาพ ถึง 19 พ.ค.60

วันอังคารที่ 2 พฤษภาคม 2560
สธ. ขยายเวลาส่งผลงานประกวดพัฒนาซอฟต์แวร์ด้านสุขภาพ ถึง 19 พ.ค.60
กระทรวงสาธารณสุข ขยายเวลาส่งผลงานเข้าประกวดออกแบบผลงานการพัฒนาซอฟต์แวร์ด้านสุขภาพ ชวนนักคิด นักพัฒนา ทั้งบุคลากรสาธารณสุข นิสิต/นักศึกษา ร่วมส่งผลงานเข้าประกวดชิงเงินรางวัล
รวมมูลค่า 570,000 บาท   ได้ที่ http://ict.moph.go.th ตั้งแต่วันนี้ถึงวันที่ 19 พฤษภาคม 2560
นายแพทย์สุวรรณชัย วัฒนายิ่งเจริญชัย รองปลัดกระทรวงสาธารณสุข  ให้สัมภาษณ์ว่า  กระทรวงสาธารณสุข ได้จัด “โครงการประกวดนวัตกรรมซอฟต์แวร์ด้านสุขภาพกระทรวงสาธารณสุข ประจำปี 2560 ภายใต้หัวข้อ “ICT Innovations for eHealth & mHealth เพื่อพัฒนารูปแบบโปรแกรมประยุกต์บริการเกี่ยวกับด้านสุขภาพของกระทรวงสาธารณสุข ให้ประชาชนเข้าใจด้านสุขภาพและดูแลตนเอง รวมถึงการพัฒนา Mobile Application และนวัตกรรมต่างๆ ที่พัฒนาให้ตรงกับความต้องการของประชาชน  ผ่านเทคโนโลยีเคลื่อนที่ช่วยลดค่าใช้จ่ายในการติดต่อสื่อสาร  ความเป็นธรรม  ความเสมอภาคในการขอใช้บริการ  อยู่ที่ไหนก็รู้ข้อมูลได้
สำหรับหัวข้อการประกวดผลงานดังนี้ 1. หมวดโปรแกรมโปรแกรมวิเคราะห์ข้อมูลสุขภาพ (เช่น Software ที่ให้ผลลัพธ์เป็นกระบวนการ การวิเคราะห์ข้อมูลเพื่อให้เกิดความรู้ใหม่) 2.หมวดสุขภาพประชาชน เป็น software ที่ให้ผลลัพธ์เป็นการทำให้ประชาชนมีสุขภาพดีขึ้นโดยตรง เช่น โดยการส่งเสริม ให้ข้อมูลความรู้ ป้องกัน ดูแลและรักษาสุขภาพ เป็นต้น ) และ 3. หมวดการให้บริการสุขภาพ         เป็น Software ที่ให้ผลลัพธ์ เป็นการให้บริการสุขภาพที่มีประสิทธิภาพมากขึ้น เช่น การเพิ่มประสิทธิภาพของการทำงานของระบบสาธารณสุข ให้เจ้าหน้าที่และประชาชนเข้าถึงและใช้บริการได้สะดวก รวดเร็ว ปลอดภัย ลดค่าใช้จ่ายหรือสร้าง Platform ใหม่ เป็นต้น
ผู้สนใจสามารถสมัครเข้าร่วมโครงการฯ ทั้งรายบุคคลและทีม โดยแบ่งออกเป็น  3 ประเภท ได้แก่  1.ประเภทประชาชนทั่วไป  2.ประเภทนิสิต นักศึกษา  และ 3.ประเภทบุคลากรกระทรวงสาธารณสุข   หากเป็นทีมเสนอได้ทีมละ 1 โครงการ โดยหลักเกณฑ์ในการพิจารณาตัดสินผลงาน จะยึดที่ 6 ด้านได้แก่ มีประโยชน์ต่อสุขภาพประชาชนหรือเพิ่มประสิทธิภาพในการรับและให้บริการด้านสาธารณสุข  ความสะดวกในการใช้งาน  เป็นนวัตกรรมใหม่ต่อการใช้งานของศูนย์ข้อมูลด้านสุขภาพ การออกแบบระบบความสมบูรณ์  และความเป็นไปได้ในการขยายผล  โดยมีผู้ทรงคุณวุฒิจากภาครัฐและเอกชน เป็นคณะกรรมการตัดสิน รางวัลมีทั้งหมด 15 รางวัล มูลค่ารวม 570,000 บาทได้แก่ รางวัลที่ 1 ทุนสนับสนุนกลุ่มละ 1 รางวัล  มูลค่า 70,000 บาท จำนวน 3 รางวัล,  รางวัลที่ 2  ทุนสนับสนุนกลุ่มละ 1 รางวัล มูลค่า 50,000 บาท จำนวน 3 รางวัล,   รางวัลที่ 3 ทุนสนับสนุนกลุ่มละ 1 รางวัล มูลค่า 20,000 บาท จำนวน 6 รางวัล   รางวัลชมเชยผลงานดีทุนสนับสนุนกลุ่มละ 5 รางวัล มูลค่า 6,000 บาท  จำนวน 15 รางวัล
ทั้งนี้ ผู้สมัครสามารถส่งใบสมัครและแนวคิดผลงานเบื้องต้น ทางไปรษณีย์ ไปยังศูนย์เทคโนโลยีสารสนเทศและการสื่อสาร  อาคาร 2   ชั้น 1  สำนักงานปลัดกระทรวงสาธารณสุข  ต.ตลาดขวัญ อ.เมือง นนทบุรี 11000 หรือที่ mHealth@moph.mail.go.th โดยขยายเวลารับผลงานไปจนถึงวันที่ 19 พฤษภาคม 2560 นี้ สอบถามรายละเอียดเพิ่มเติมที่ http:/ict.moph.go.th  โทร 02-590-1204 , 02-590-1207-8  ในวันเวลาราชการ
************************** 2 พฤษภาคม 256

ที่มา : http://www.thaigov.go.th/news/contents/details/3462
