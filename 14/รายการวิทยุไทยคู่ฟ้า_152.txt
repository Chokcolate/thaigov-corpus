รัฐบาลไทย-ข่าวทำเนียบรัฐบาล-รัฐบาลเชิญชวนประชาชนร่วมปลูกดาวเรืองน้อมสำนึกในพระมหากรุณาธิคุณ

วันศุกร์ที่ 10 พฤศจิกายน 2560
รัฐบาลเชิญชวนประชาชนร่วมปลูกดาวเรืองน้อมสำนึกในพระมหากรุณาธิคุณ
เลือกดอกไม้ที่มีสีเหลือง ซึ่งเป็นสีประจำวันจันทร์ วันเสด็จพระราชสมภพ เพื่อเป็นการร่วมกันแสดงออกถึงความสำนึกในพระมหากรุณาธิคุณอันหาที่สุดมิได้
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเชิญชวนประชาชน ส่วนราชการ และภาคเอกชน ร่วมกันปลูกดอกดาวเรือง ดอกไม้ประจำพระองค์พระบาทสมเด็จพระปรมินทรมหาภูมิพลอดุลยเดช หรือดอกไม้ที่มีสีเหลืองซึ่งเป็นสีประจำวันพระราชสมภพ เพื่อใช้ในการประดับตกแต่งสถานที่ราชการ สถานที่สำคัญประจำจังหวัดต่างๆ รวมถึงห้างร้าน บริษัทและอาคารบ้านเรือน โดยตั้งเป้าหมายให้ดอกดาวเรืองและดอกไม้สีเหลืองเริ่มผลิบานประมาณวันที่ 20 ต.ค. 2560 และบานสะพรั่งอย่างพร้อมเพรียงกันในช่วงระหว่างวันที่ 25 – 29 ต.ค. 2560 ซึ่งตรงกับช่วงพระราชพิธีถวายพระเพลิงพระบรมศพ ทั้งนี้ เพื่อเป็นการร่วมแสดงออกถึงความจงรักภักดีและน้อมรำลึกในพระมหากรุณาธิคุณแด่องค์พระมหากษัตริย์ผู้เป็นที่เคารพเทิดทูนยิ่งของพสกนิกรชาวไทย
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/7979
