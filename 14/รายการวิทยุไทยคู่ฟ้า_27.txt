รัฐบาลไทย-ข่าวทำเนียบรัฐบาล-รัฐบาลตั้งเป้าหมาย พัฒนาประเทศไปสู่ความมั่นคงให้คนไทยอยู่ดี มีสุข

วันศุกร์ที่ 31 มีนาคม 2560
รัฐบาลตั้งเป้าหมาย พัฒนาประเทศไปสู่ความมั่นคงให้คนไทยอยู่ดี มีสุข
รัฐบาลพัฒนาประเทศสู่ความมั่นคง ให้คนไทยอยู่ดี มีสุข และมีคุณภาพชีวิตที่ดี โดยปฏิรูปโครงสร้างทางเศรษฐกิจ ผ่านโครงการ Thailand 4.0 ภายใต้หลักปรัชญาเศรษฐกิจพอเพียง
ต่อจากนี้ไป ขอเชิญรับฟังไทยคู่ฟ้า ครับ
รัฐบาลขับเคลื่อนการพัฒนาประเทศสู่ความมั่นคงเพื่อให้คนไทยอยู่ดี มีสุข และมีคุณภาพชีวิตที่ดี โดยปฏิรูปโครงสร้างทางเศรษฐกิจใหม่ผ่านการขับเคลื่อนโครงการ Thailand 4.0 ภายใต้หลักปรัชญาเศรษฐกิจพอเพียง ด้วยการเปลี่ยนภาคการผลิตจากเดิมที่ใช้แรงงานและเครื่องจักรเป็นการผลิตบนฐานของความรู้ เทคโนโลยีและนวัตกรรม เน้นเพิ่มมูลค่าสินค้าและบริการใน 5 กลุ่มอุตสาหกรรมเป้าหมาย ได้แก่ กลุ่มอาหาร เกษตรและเทคโนโลยีชีวภาพ กลุ่มสุขภาพและเทคโนโลยีทางการแพทย์ กลุ่มหุ่นยนต์และอุปกรณ์อัจฉริยะ กลุ่มดิจิทัล อินเทอร์เน็ต และเทคโนโลยีสมองกลฝังตัว และกลุ่มเศรษฐกิจสร้างสรรค์วัฒนธรรมและบริการ ทั้งนี้ เพื่อเพิ่มขีดความสามารถในการแข่งขันและผลักดันให้ไทยก้าวพ้นจากกับดักรายได้ปานกลางอย่างยั่งยืน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/2792
