รัฐบาลไทย-ข่าวทำเนียบรัฐบาล-รมว.พิเชฐฯ เยี่ยมชมกิจกรรมวันเด็กแห่งชาติของกระทรวงดิจิทัลฯ ที่ทำเนียบรัฐบาล

วันจันทร์ที่ 15 มกราคม 2561
รมว.พิเชฐฯ เยี่ยมชมกิจกรรมวันเด็กแห่งชาติของกระทรวงดิจิทัลฯ ที่ทำเนียบรัฐบาล
รมว.พิเชฐฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เยี่ยมชมกิจกรรมวันเด็กแห่งชาติ ประจำปี 2561 ของกระทรวงดิจิทัลเพื่อเศรษฐกิจและสังคม ร่วมกับหน่วยงานในสังกัดฯ ได้แก่ บมจ.ทีโอที บมจ.กสท โทรคมนาคม บจ.ไปรษณีย์ไทย สำนักงานส่งเสริมเศรษฐกิจดิจิทัล และสำนักงานพัฒนาธุรกรรมทางอิเล็กทรอนิกส์ (องค์การมหาชน) จัดขึ้นภายในตึกสันติไมตรี (หลังใน) ทำเนียบรัฐบาล โดยมี นางสาวอัจฉรินทร์ พัฒนพันธ์ชัย ปลัดกระทรวงดิจิทัลฯ และผู้บริหารหน่วยงานในสังกัดกระทรวงฯ ให้การต้อนรับ พร้อมร่วมสนุกกับเด็ก เยาวชน และผู้ปกครองที่เข้าร่วมเล่นเกมและกิจกรรมเกี่ยวกับเทคโนโลยีดิจิทัลต่างๆ อาทิ กิจกรรม CAT e-sports ถ่ายภาพ Photo Digital เสริมความรู้ e-Education สัมผัส Lego Robot ตะลุยแดนเกม VR ฝึกเขียน Code กับเซียน ดวลบิน Mini Drone เกม Cybersecurity และ Post Land ดินแดนไปรษณีย์ เป็นต้น ซึ่งทั้ง 5 หน่วยงานในสังกัดฯ นำมาให้เด็กๆ ได้สัมผัสอย่างสนุกสนานมากมายตลอดทั้งวัน เมื่อวันที่ 13 มกราคม 2561 ณ ตึกสันติไมตรี (หลังใน) ทำเนียบรัฐบาล กรุงเทพฯ
*********************

ที่มา : http://www.thaigov.go.th/news/contents/details/9398
