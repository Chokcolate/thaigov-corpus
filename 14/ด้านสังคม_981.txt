รัฐบาลไทย-ข่าวทำเนียบรัฐบาล-รพ.ท่าศาลาเปิดให้บริการตามปกติหลังถูกน้ำท่วม เร่งสำรวจความเสียหาย

วันศุกร์ที่ 8 ธันวาคม 2560
รพ.ท่าศาลาเปิดให้บริการตามปกติหลังถูกน้ำท่วม เร่งสำรวจความเสียหาย
รพ.ท่าศาลา จ.นครศรีธรรมราช เปิดให้บริการตามปกติหลังถูกน้ำท่วม เร่งสำรวจความเสียหายเพื่อให้บริการได้ตามปกติ
รพ.ท่าศาลา จ.นครศรีธรรมราช เปิดให้บริการตามปกติหลังถูกน้ำท่วม เร่งสำรวจความเสียหายเพื่อให้บริการได้ตามปกติ
นายแพทย์โอภาส การย์กวินพงศ์ รองปลัดกระทรวงสาธารณสุขในฐานะโฆษกกระทรวงสาธารณสุขให้สัมภาษณ์ว่า นพ.เจษฎา โชคดำรงสุข ปลัดกระทรวงสาธารณสุข มีความเป็นห่วงกรณีน้ำท่วมรพ.ท่าศาลาได้มอบให้ได้มอบให้นายแพทย์สาธารณสุขจังหวัดนครศรีธรรมราชเร่งตรวจสอบให้ความช่วยเหลือและซ่อมแซม อุปกรณ์ทางการแพทย์ที่ได้รับความเสียหายจากน้ำท่วม
ทั้งนี้ได้รับแจ้งจากอธิบดีกรมสนับสนุนบริการสุขภาพ (สบส.) ว่า ได้ส่งทีมช่างจากกองวิศวกรรมการแพทย์ กองแบบแผน ไปประเมินความเสียหายสถานพยาบาลที่ได้รับผลกระทบจากน้ำท่วม รวมทั้งการเคลื่อนย้าย และซ่อมแซมอุปกรณ์ เครื่องมือแพทย์ ในโรงพยาบาล สถานีอนามัย ที่อยู่ในพื้นที่เสี่ยงภัยจากอุทกภัยจัดตั้งศูนย์ปฏิบัติการเฉพาะกิจระบบสื่อสารเคลื่อนที่ ให้สามารถรายงานสถานการณ์ ขอรับความช่วยเหลือได้ทันท่วงที  นอกจากนี้ กองสุขศึกษาได้จัดหน่วยสุขศึกษาเคลื่อนที่ ออกเผยแพร่ความรู้ในการป้องกันโรคจากภัยน้ำท่วม อาทิ น้ำกัดเท้า ตาแดง ไข้หวัด โรคอุจจาระร่วง ให้กับประชาชนในพื้นที่ประสบอุทกภัย เพื่อให้ปฏิบัติตัวถูกต้องตามสุขบัญญัติแห่งชาติ สามารถป้องกันการเกิดโรคต่างๆ ที่มาจากน้ำท่วม
นายแพทย์โอภาสกล่าวต่อว่า กองสาธารณสุขฉุกเฉิน ได้ส่งยาชุดช่วยเหลือน้ำท่วมเพิ่มอีก 21,000 ชุด แยกเป็นสุราษฎร์ธานี 4,000 ชุด  สงขลา 5,000 ชุด  นครศรีธรรมราช 5,000 ชุด  นราธิวาส 2,000 ชุด  ชุมพร 5,000 ชุด  และพร้อมสนับสนุนเพิ่มเติม โดยติดต่อที่กองสาธารณสุขฉุกเฉินได้โดยตรง
********************************  ธันวาคม 2560

ที่มา : http://www.thaigov.go.th/news/contents/details/8638
