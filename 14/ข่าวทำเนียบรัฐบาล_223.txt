รัฐบาลไทย-ข่าวทำเนียบรัฐบาล-นายกรัฐมนตรีขอให้ประชาชนช่วยกันเฝ้าระวัง รวมเป็นเครือข่ายไม่ให้เกิดเหตุร้าย

วันอังคารที่ 16 พฤษภาคม 2560
นายกรัฐมนตรีขอให้ประชาชนช่วยกันเฝ้าระวัง รวมเป็นเครือข่ายไม่ให้เกิดเหตุร้าย
นายกรัฐมนตรีขอให้ประชาชนช่วยกันเฝ้าระวัง รวมเป็นเครือข่ายไม่ให้เกิดเหตุร้าย
วันนี้ (16 พฤษภาคม 2560) เวลา 13.40 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีกรณีเหตุคล้ายระเบิดบริเวณหน้าโรงละครแห่งชาติ เขตพระนครว่า ไม่ต้องการให้ประชาชนตื่นตระหนกกับเหตุการณ์ดังกล่าว แต่ขอให้ช่วยกันเฝ้าระวัง รวมกันสร้างเครือข่ายเป็นหูเป็นตาทำงานร่วมกับเจ้าหน้าที่ของรัฐช่วยกันสอดส่องดูแลเพื่อป้องกันไม่เกิดเหตุการณ์ขึ้นอีก พร้อมกำชับเจ้าหน้าที่เฝ้าระวัง ลงพื้นที่ตรวจตราเพิ่มขึ้น รวมทั้งปรับปรุงกล้องซีซีทีวีของกรุงเทพมหาครให้สามารถใช้งานได้ปกติ ในส่วนของผู้สร้างความไม่สงบได้สั่งการให้เจ้าหน้าที่ตำรวจดำเนินการสืบสวนนำตัวมาดำเนินคดีตามกฎหมายต่อไป
---------------------------------------

ที่มา : http://www.thaigov.go.th/news/contents/details/3764
