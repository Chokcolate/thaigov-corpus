รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ นำคณะเยี่ยมชม “Phuket Smart City Innovation Park”

วันจันทร์ที่ 3 เมษายน 2560
รมว.กระทรวงดิจิทัลฯ นำคณะเยี่ยมชม “Phuket Smart City Innovation Park”
รมว.กระทรวงดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) นำคณะผู้บริหารหน่วยงานในสังกัดฯ เยี่ยมชม “Phuket Smart City Innovation Park” พร้อมรับฟังผู้ประกอบการนำเสนอโซลูชั่นต่างๆ ประกอบด้วย Travelism, Fourleaf, TAGO, Airport Tel, School Mate และรับฟังรายงานสรุปผลการดำเนินงาน Phuket Smart City รวมทั้งพบปะผู้ประกอบการดิจิทัลต่างประเทศ จากนั้นนำคณะเยี่ยมชม HATCH  Co-working Space และรถจำหน่ายประชารัฐสามัคคีภูเก็ตสินค้าและผลิตภัณฑ์ รวมทั้งรับฟังสรุปผลการดำเนินงานของ บริษัท ประชารัฐรักสามัคคี ภูเก็ต จำกัด โดยสำนักงานส่งเสริมเศรษฐกิจดิจิทัล (DEPA) สาขาภูเก็ต หน่วยงานในสังกัดกระทรวงดิจิทัลฯ เป็นหน่วยงานหลักรับผิดชอบประสานการดำเนินโครงการ “Phuket Smart City” เพื่อขับเคลื่อนตามแผนยุทธศาสตร์ร่วมกับหน่วยงานภาครัฐ ภาคเอกชน และพันธมิตรต่างประเทศมาอย่างต่อเนื่อง ตามนโยบายของรัฐบาลที่สนับสนุนเขตเศรษฐกิจพิเศษในรูปแบบคลัสเตอร์ เพื่อขับเคลื่อนเศรษฐกิจและสังคมดิจิทัล (Digital Economy) ของประเทศไทยต่อไป ณ จังหวัดภูเก็ต เมื่อวันที่ 31 มีนาคม 2560
***********************

ที่มา : http://www.thaigov.go.th/news/contents/details/2853
