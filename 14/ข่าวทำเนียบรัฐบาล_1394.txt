รัฐบาลไทย-ข่าวทำเนียบรัฐบาล-ครม.รับทราบการกำหนดอัตราค่าจ้างขั้นต่ำ

วันอังคารที่ 30 มกราคม 2561
ครม.รับทราบการกำหนดอัตราค่าจ้างขั้นต่ำ
คณะรัฐมนตรีมีมติรับทราบการกำหนดอัตราค่าจ้างขั้นต่ำ และมอบหมายหน่วยงานที่เกี่ยวข้อง ดำเนินการตามมาตรการเพื่อลดผลกระทบจากการปรับอัตราค่าจ้างขั้นต่ำต่อไป
วันนี้ (30 ม.ค. 61 ) เวลา 09.00 น. ณ ห้องประชุม 501 ชั้น 5 ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรี เป็นประธานการประชุมคณะรัฐมนตรี (ครม.) ซึ่งที่ประชุมคณะรัฐมนตรีมีมติรับทราบการกำหนดอัตราค่าจ้างขั้นต่ำ ตามมติคณะกรรมการค่าจ้าง (ชุดที่ 19) ตามที่กระทรวงแรงงาน (รง.) เสนอ และมอบหมายหน่วยงานที่เกี่ยวข้อง (เช่น กระทรวงการคลัง กระทรวงพาณิชย์  และกระทรวงอุตสาหกรรม เป็นต้น)  ดำเนินการตามมาตรการเพื่อลดผลกระทบจากการปรับอัตราค่าจ้างขั้นต่ำต่อไป
ทั้งนี้ คณะกรรมการค่าจ้างชุดที่ 19 ได้ดำเนินการกำหนดอัตราค่าจ้างขั้นต่ำ ปี 2561 โดยได้มีการศึกษาข้อมูลตามหลักเกณฑ์ที่กำหนด  และได้มีการกำหนดสูตรคำนวณอัตราค่าจ้างขั้นต่ำที่เหมาะสมสำหรับประเทศไทย   โดยเทียบเคียงกับสูตรการคำนวณอัตราค่าจ้างขั้นต่ำของต่างประเทศ  เช่น ฝรั่งเศส  มาเลเซีย  บราซิล  และคอสตาริกา  ซึ่งองค์การแรงงานระหว่างประเทศ (International  Labour  Organization : ILO)  ยอมรับว่าเป็นสูตรคำนวณอัตราค่าจ้างขั้นต่ำที่สามารถดูแลคุณภาพชีวิตของลูกจ้างได้
การขึ้นอัตราค่าจ้างขั้นต่ำ ปี 2561 มีดังนี้
อัตราค่าจ้างขั้นต่ำ
(บาท/วัน)
จำนวน
(จังหวัด)
จังหวัด
นราธิวาส ปัตตานี และยะลา
กำแพงเพชร  ชัยภูมิ ชุมพร เชียงราย ตรัง ตาก นครศรีธรรมราข พิจิตร  แพร่ มหาสารคาม แม่ฮ่องสอน ระนอง  ราชบุรี  ลำปาง ลำพูน ศรีสะเกษ สตูล สิงห์บุรี สุโขทัย หนองบัวลำภู  อำนาจเจริญ  และอุทัยธานี
กาญจนบุรี  ชัยนาท นครพนม  นครสวรรค์ น่าน บึงกาฬ บุรีรัมย์ ประจวบคีรีขันธ์  พะเยา  พัทลุง พิษณุโลก  เพชรบุรี  เพชรบูรณ์ ยโสธร  ร้อยเอ็ด  เลย สระแก้ว  สุรินทร์ อ่างทอง อุดรธานี  และอุตรดิตถ์
กาฬสินธุ์  จันทบุรี  นครนายก  ปราจีนบุรี  มุกดาหาร สกลนคร  และสมุทรสาคร
กระบี่ ขอนแก่น  เชียงใหม่ ตราด นครราขสีมา  พระนครศรีอยุธยา พังงา  ลพบุรี  สงขลา สระบุรี  สุพรรณบุรี  สุราษฎร์ธานี  หนองคาย  และอุบลราชธานี
กรุงเทพมหานคร  ฉะเชิงเทรา นครปฐม นนทบุรี  ปทุมธานี  สมุทรปราการ และสมุทรสาคร
ชลบุรี  ภูเก็ต  และระยอง
โดยให้มีผลบังคับตั้งแต่วันที่ 1 เมษายน 2561 เป็นต้นไป
-------------------
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/9714
