รัฐบาลไทย-ข่าวทำเนียบรัฐบาล-คณะผู้แทนจากบริษัท Fitch Rating เข้าเยี่ยมคารวะรองนายกรัฐมนตรี

วันพฤหัสบดีที่ 12 ตุลาคม 2560
คณะผู้แทนจากบริษัท Fitch Rating เข้าเยี่ยมคารวะรองนายกรัฐมนตรี
คณะผู้แทนจากบริษัท Fitch Rating เข้าเยี่ยมคารวะรองนายกรัฐมนตรี
วันนี้ (12 ตุลาคม 2560) เวลา 13.30 น. นาย Mark Oline กรรมการผู้จัดการใหญ่และหัวหน้าฝ่ายบริหารธุรกิจและธุรกิจต่างประเทศ บริษัท Fitch Rating เข้าเยี่ยมคารวะนายสมคิด จาตุศรีพิทักษ์ รองนายกรัฐมนตรี ณ ห้องรับรองของรองนายกรัฐมนตรี ตึกบัญชาการ 1 ทำเนียบรัฐบาล สรุปสาระสำคัญการหารือ ดังนี้
รองนายกรัฐมนตรีกล่าวต้อนรับนาย Mark Oline กรรมการผู้จัดการใหญ่และหัวหน้าฝ่ายบริหารธุรกิจและธุรกิจต่างประเทศ บริษัท Fitch Rating ในโอกาสเดินทางเยือนไทย และยินดีที่ได้พบกับคณะผู้แทนของบริษัทฯ ซึ่งคณะผู้แทนของบริษัทฯ แสดงความขอบคุณที่รองนายกรัฐมนตรีสละเวลามาพบในวันนี้
โอกาสนี้ รองนายกรัฐมนตรีเน้นย้ำถึงความมุ่งมั่นของรัฐบาลในการปฏิรูปประเทศอย่างรอบด้าน อาทิ ความมั่นคง เศรษฐกิจ และสังคม แต่ในด้านการศึกษา และสังคมผู้สูงอายุ จำเป็นต้องอาศัยเวลาในการปรับปรุง อย่างไรก็ดีรัฐบาลยินดีที่จะรับคำแนะนำจากบริษัทต่างประเทศ ทั้งนี้บริษัทฯ แสดงความประทับใจ และแสดงความเห็นว่าภูมิภาคอาเซียนเป็นภูมิภาคที่สำคัญของโลก มีการเติบโตทางเศรษฐกิจสูง และประเทศไทยก็มีความสำคัญอย่างมากในภูมิภาค ซึ่งบริษัทฯ พร้อมที่จะทำงานร่วมกับรัฐบาล เพื่อสนับสนุนให้ประเทศไทยสามารถพัฒนาได้ตามเป้าหมาย

ที่มา : http://www.thaigov.go.th/news/contents/details/7384
