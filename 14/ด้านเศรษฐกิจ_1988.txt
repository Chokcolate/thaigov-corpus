รัฐบาลไทย-ข่าวทำเนียบรัฐบาล-SME Development Bank แจกกระปุกออมทรัพย์น้องหมี 4.0 ปลูกจิตสำนึกเด็กไทยยุคใหม่ รักการออม

วันพฤหัสบดีที่ 11 มกราคม 2561
SME Development Bank แจกกระปุกออมทรัพย์น้องหมี 4.0 ปลูกจิตสำนึกเด็กไทยยุคใหม่ รักการออม
เนื่องในวันเด็กแห่งชาติซึ่งตรงกับวันเสาร์ที่ 13 มกราคม 2561 นี้ ธพว.จัดทำกระปุกออมทรัพย์น้องหมี 4.0 เพื่อมอบให้กับหน่วยงานต่างๆ ที่จะจัดกิจกรรมในวันเด็กแห่งชาติ
นายมงคล ลีลาธรรม กรรมการผู้จัดการ ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME Development Bank เปิดเผยว่า เนื่องในวันเด็กแห่งชาติซึ่งตรงกับวันเสาร์ที่ 13 มกราคม 2561 นี้ ธนาคารจัดทำกระปุกออมทรัพย์น้องหมี 4.0 เพื่อมอบให้กับหน่วยงานต่างๆ ประกอบด้วย โรงเรียน มูลนิธิ สำนักงานเขตต่างๆ ในกรุงเทพฯ และหน่วยงานทหารและตำรวจ ที่จะจัดกิจกรรมในวันเด็กแห่งชาติสำหรับกิจกรรมในส่วนของธนาคารนั้น ในวันเสาร์ที่ 13 มกราคม 2561 ที่จะถึงนี้ธนาคารจะร่วมจัดกิจกรรมวันเด็กโดยจะแจกกระปุกออมทรัพย์น้องหมี 4.0 ในทำเนียบรัฐบาลที่เปิดให้เด็กๆเข้าร่วมกิจกรรมเป็นประจำทุกปี เพื่อปลูกจิตสำนึกให้เยาวชน ซึ่งเป็นกำลังของชาติมีนิสัยรักการออมเงิน
นายมงคล กล่าวเพิ่มเติมว่า ในวันเด็กปีนี้อยากเด็ก ๆ ทุกคนยึดปฏิบัติตามหลักคำขวัญวันเด็กประจำปี 2561 “รู้คิด รู้เท่าทัน สร้างสรรค์เทคโนโลยี” ซึ่งจะช่วยสร้างความเข้มแข็งให้เศรษฐกิจของประเทศต่อไปในอนาคต ธนาคารจึงขอเชิญผู้ปกครองนำน้อง ๆ มาร่วมกิจกรรม ซึ่งนอกจากเด็กๆจะได้ความสนุกจากกิจกรรมแล้ว ยังได้ความรู้ดี ๆ จากหน่วยงานที่มาร่วมกิจกรรมอีกด้วย
ข้อมูลเพิ่มเติมติดต่อ :
นางอุบลรัตน์ ค่าแพง ผู้อำนวยการฝ่ายส่งเสริมการตลาดลูกค้าสัมพันธ์และกิจกรรมเพื่อสังคม
โทร. 085-980-7861 0-265-4574-5

ที่มา : http://www.thaigov.go.th/news/contents/details/9334
