รัฐบาลไทย-ข่าวทำเนียบรัฐบาล-ท่านผู้หญิงบุตรีฯ ประชุมสรุปผลการดำเนินงานบูรณะและปรับปรุงอาคารราชวัลลภ (วังจันทรเกษม)

วันจันทร์ที่ 25 ธันวาคม 2560
ท่านผู้หญิงบุตรีฯ ประชุมสรุปผลการดำเนินงานบูรณะและปรับปรุงอาคารราชวัลลภ (วังจันทรเกษม)
ท่านผู้หญิงบุตรี วีระไวทยะ ประธานกรรมการมูลนิธิพระบรมราชานุสรณ์ พระบาทสมเด็จพระมงกุฎเกล้าเจ้าอยู่หัวในพระบรมราชูปถัมภ์ เป็นประธานการประชุมสรุปผลการดำเนินงานบูรณะและปรับปรุงอาคารราชวัลลภ (วังจันทรเกษม)
วันนี้ (22 ธันวาคม 2560) ท่านผู้หญิงบุตรี วีระไวทยะ ประธานกรรมการมูลนิธิพระบรมราชานุสรณ์ พระบาทสมเด็จพระมงกุฎเกล้าเจ้าอยู่หัวในพระบรมราชูปถัมภ์ เป็นประธานการประชุมสรุปผลการดำเนินงานบูรณะและปรับปรุงอาคารราชวัลลภ (วังจันทรเกษม) โดยมี มล.ปริยดา ดิศกุล เลขานุการรัฐมนตรีว่าการกระทรวงศึกษาธิการ นายการุณ สกุลประดิษฐ์ ปลัดกระทรวงศึกษาธิการ และผู้เกี่ยวข้องเข้าร่วมประชุม ณ ห้องประชุมราชวัลลภ ชั้น 2 อาคารราชวัลลภ กระทรวงศึกษาธิการ
ท่านผู้หญิงบุตรี วีระไวทยะ กล่าวถึงความคืบหน้าการดำเนินงานบูรณะและปรับปรุงอาคารราชวัลลภ (วังจันทรเกษม) กระทรวงศึกษาธิการ ว่าการดำเนินงานระยะที่ 1 และระยะที่ 2 เสร็จสิ้นแล้ว ซึ่งเป็นส่วนของโครงสร้างหลังคา วัสดุมุงหลังคา งานบูรณะอาคารและตกแต่งภายใน ตลอดจนการปรับปรุงภูมิทัศน์รอบตัวอาคาร พร้อมทั้งส่งมอบพื้นที่คืนให้กับกระทรวงศึกษาธิการแล้ว
ในส่วนที่ยังต้องดำเนินการเพิ่มเติม จะเป็นรายละเอียดการตกแต่งภายในอาคาร ทางเดินและสิ่งอำนวยความสะดวกสำหรับผู้พิการ รวมทั้งงานติดตั้งระบบการจัดการแสดงนิทรรศการและห้องสมุด ชั้น 1 ภายในอาคารราชวัลลภ โดยบริษัท โอเวชั่น สตูดิโอ จำกัด เป็นผู้รับจ้าง ซึ่งจะเริ่มดำเนินการภายในเดือนมกราคม 2561 และทั้งหมดจะแล้วเสร็จเพื่อเปิดอาคารอย่างเป็นทางการได้ในช่วงปลายเดือนกุมภาพันธ์ 2561
ปารัชญ์ ไชยเวช: สรุป
กิตติกร แซ่หมู่, ธเนศ งานสถิร: ถ่ายภาพ
บัลลังก์ โรหิตเสถียร: เรียบเรียง
กลุ่มสารนิเทศ สอ.สป.: รายงาน

ที่มา : http://www.thaigov.go.th/news/contents/details/8967
