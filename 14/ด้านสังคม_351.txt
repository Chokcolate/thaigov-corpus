รัฐบาลไทย-ข่าวทำเนียบรัฐบาล-กระทรวงดิจิทัลฯ นำคาราวาน “ดิจิทัลทรานส์ฟอร์เมชั่น สัญจร 2017” สู่ชาวกาญจนบุรี

วันจันทร์ที่ 19 มิถุนายน 2560
กระทรวงดิจิทัลฯ นำคาราวาน “ดิจิทัลทรานส์ฟอร์เมชั่น สัญจร 2017” สู่ชาวกาญจนบุรี
กระทรวงดิจิทัลฯ
นางสาวรัจนา เนตรแสงทิพย์ รองปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานเปิดงาน “ดิจิทัลทรานส์ฟอร์เมชั่น สัญจร 2017” ที่จังหวัดกาญจนบุรี โดยมี นายรณชัย จิตรวิเศษ รองผู้ว่าราชการจังหวัดกาญจนบุรีให้การต้อนรับ ซึ่งภายในงานได้เชิญวิทยากรชื่อดังมาให้ความรู้ในเรื่องของการทำตลาดออนไลน์ การสร้างเพจขายสินค้า และการใช้เครื่องมือดิจิทัลให้ทันโลกในปัจจุบัน พร้อมกันนี้ยังมีกิจกรรมให้ประชาชนได้ร่วมสนุกและลุ้นรับของรางวัลมากมาย โดยการจัดคาราวานดังกล่าว ให้ความสำคัญในการสร้างความเข้าใจเรื่องเทคโนโลยีดิจิทัลที่ไม่ใช่เรื่องไกลตัวอีกต่อไป เนื่องจากอินเทอร์เน็ตเข้ามามีอิทธิพลในการใช้ชีวิตประจำวันของประชาชนเป็นอย่างมาก ทั้งนี้ ยังถือเป็นการเตรียมความพร้อมให้กับประชาชนเพื่อร่วมกันขับเคลื่อนเศรษฐกิจดิจิทัลและผลักดันเศรษฐกิจของประเทศให้มีความแข็งแกร่งในอนาคต เมื่อวันที่ 17 มิถุนายน 2560 ณ ลานหน้าศูนย์การค้าโรบินสัน ไลฟ์สไตล์ จังหวัดกาญจนบุรี
********************

ที่มา : http://www.thaigov.go.th/news/contents/details/4630
