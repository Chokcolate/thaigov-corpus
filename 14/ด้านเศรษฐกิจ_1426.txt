รัฐบาลไทย-ข่าวทำเนียบรัฐบาล-“พาณิชย์”จับมือ”บิ๊กซี”เปิดโครงการ ธุรกิจไทย โตไปด้วยกัน

วันพุธที่ 4 ตุลาคม 2560
“พาณิชย์”จับมือ”บิ๊กซี”เปิดโครงการ ธุรกิจไทย โตไปด้วยกัน
นางนันทวัลย์ ศกุนตนาค ปลัดกระทรวงพาณิชย์ พร้อมด้วยนายเจริญ สิริวัฒนภักดี ประธานกรรมการ บริษัท เบอร์ลี่ ยุคเกอร์ จำกัด (มหาชน) หรือบีเจซี
และนายอัศวิน เตซะเจริญวิกุล ประธานเจ้าหน้าที่บริหารและกรรมการผู้จัดการใหญ่ บริษัท บิ๊กซี ซูเปอร์เซ็นเตอร์ จำกัด (มหาชน) ห้างค้าปลีกในกลุ่มบีเจซี ได้ร่วมกันเปิดตัวโครงการ “Big C Big Success ธุรกิจไทย โตไปด้วยกัน (Big C SME Matching Day 2017)” เมื่อวันที่ 3 ต.ค.2560 ณ บิ๊กซี สาขารังสิต 2 (โซนอะคาเดมี่) หลังจากที่ได้ลงนามในบันทึกข้อตกลงความร่วมมือ (MOU) กับ 5 กรมหลักของกระทรวงพาณิชย์ ได้แก่ กรมการค้าต่างประเทศ กรมการค้าภายใน กรมทรัพย์สินทางปัญญา กรมพัฒนาธุรกิจการค้า และกรมส่งเสริมการค้าระหว่างประเทศ เมื่อวันที่ 29 ก.ย.2560 ที่ผ่านมา ที่กระทรวงพาณิชย์
สำหรับการดำเนินโครงการดังกล่าว บิ๊กซีจะเปิดโอกาสให้ผู้ประะกอบการขนาดกลางและเล็ก (SMEs) ของไทยที่มีสินค้า มีความฝัน และมีความพร้อมที่จะเติบโตไปด้วยกันกับบิ๊กซี ที่มีช่องทางการจัดจำหน่ายที่หลากหลาย และครอบคลุมทั้งในประเทศและต่างประเทศ ไม่ว่าจะเป็นสินค้าโอทอป สินค้าสิ่งบ่งชี้ทางภูมิศาสตร์ไทย (GI) หรือสินค้าของSMEs ที่มีแหล่งผลิตในท้องถิ่น ได้มีโอกาสในการเรียนรู้ และพัฒนาเพื่อเพิ่มศักยภาพของผู้ประกอบการ ทั้งนี้ ตามเป้าหมาย จะทำการคัดเลือกผู้ประกอบการให้มาเข้าร่วมโครงการมากกว่า 1000 ราย

ที่มา : http://www.thaigov.go.th/news/contents/details/7168
