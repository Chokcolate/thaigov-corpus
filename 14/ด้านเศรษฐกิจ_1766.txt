รัฐบาลไทย-ข่าวทำเนียบรัฐบาล-รัฐมนตรีช่วยว่าการกระทรวงอุตสาหกรรมเข้าสักการะสิ่งศักดิ์สิทธิ์ประจำกระทรวง

วันศุกร์ที่ 1 ธันวาคม 2560
รัฐมนตรีช่วยว่าการกระทรวงอุตสาหกรรมเข้าสักการะสิ่งศักดิ์สิทธิ์ประจำกระทรวง
รัฐมนตรีช่วยว่าการกระทรวงอุตสาหกรรมเข้าสักการะสิ่งศักดิ์สิทธิ์ประจำกระทรวง โดยถือฤกษ์เวลา 9.00 น.
เมื่อวันที่ 30 พฤศจิกายน 2560 เวลา 9.00 น. นายสมชาย หาญหิรัญ รัฐมนตรีช่วยว่าการกระทรวงอุตสาหกรรม โดยถือฤกษ์เวลา 9.00 น. เข้าสักการะสิ่งศักดิ์สิทธิ์ประจำกระทรวง ซึ่งมีผู้บริหารระดับสูง ให้การต้อนรับ อาทิ นายสุรพล ชามาตย์ หัวหน้าผู้ตรวจราชการกระทรวงอุตสาหกรรมและรองโฆษกกระทรวงอุตสาหกรรม นายณัฐพล รังสิตพล เลขาธิการสำนักงานมาตรฐานผลิตภัณฑ์อุตสาหกรรม (สมอ.) และนางสาวทัศนียา ลัธธนันท์ ผู้อำนวยการกองกลาง สำนักงานปลัดกระทรวงอุตสาหกรรม พร้อมด้วยข้าราชการและเจ้าหน้าที่กระทรวงอุตสาหกรรม
โดยนายสมชาย ได้ให้สัมภาษณ์สื่อมวลชน ว่า เมื่อเข้ารับตำแหน่งจะทำงานในเชิงรุกมากขึ้นตามนโยบายของรัฐบาล โดยเฉพาะการพัฒนาผู้ประกอบการเอสเอ็มอี และยกระดับการให้บริการเอสเอ็มอี การเชื่อมโยงนโยบายรัฐกับชุมชนเพื่อสร้างรายได้ ด้วยการพัฒนาเอสเอ็มอีควบคู่กันไป และทำงานร่วมกับเครือข่ายมากขึ้น
ทั้งนี้นายสมชายได้เคยดำรงตำแหน่งปลัดกระทรวงอุตสาหกรรม ในช่วงเดือนมิถุนายน 2560 ถึง กันยายน 2560 จนเกษียณอายุราชการ และก่อนจะเข้ารับตำแหน่งรัฐมนตรีช่วยว่าการกระทรวงอุตสาหกรรมในครั้งนี้
-------------------------------------

ที่มา : http://www.thaigov.go.th/news/contents/details/8480
