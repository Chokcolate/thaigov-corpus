รัฐบาลไทย-ข่าวทำเนียบรัฐบาล-ปลัดกระทรวงมหาดไทยคนใหม่เข้าไหว้สิ่งศักดิ์สิทธิ์ประจำกระทรวงในโอกาสเข้ารับตำแหน่งใหม่ มีข้าราชการ ร่วมต้อนรับคับคั่ง

วันจันทร์ที่ 2 ตุลาคม 2560
ปลัดกระทรวงมหาดไทยคนใหม่เข้าไหว้สิ่งศักดิ์สิทธิ์ประจำกระทรวงในโอกาสเข้ารับตำแหน่งใหม่ มีข้าราชการ ร่วมต้อนรับคับคั่ง
ปลัดกระทรวงมหาดไทยคนใหม่เข้าไหว้สิ่งศักดิ์สิทธิ์ประจำกระทรวงในโอกาสเข้ารับตำแหน่งใหม่ มีข้าราชการ ร่วมต้อนรับคับคั่ง
วันนี้ (1 ต.ค. 60) เวลา 10.00 น. ที่กระทรวงมหาดไทย นายฉัตรชัย พรหมเลิศ ปลัดกระทรวงมหาดไทย ได้เข้ากราบสักการะสิ่งศักดิ์สิทธิ์ประจำกระทรวงมหาดไทย ได้แก่ ศาลพระชัยมงคล พระบรมราชานุสาวรีย์ สมเด็จพระเจ้าบรมวงศ์เธอ กรมพระยาดำรงราชานุภาพ และศาลพระกาฬไชยศรี ในโอกาสเข้าดำรงตำแหน่งปลัดกระทรวงมหาดไทย โดยมี นายนิสิต จันทร์สมวงศ์ รองปลัดกระทรวงมหาดไทยซึ่งเข้ารับตำแหน่งรองปลัดกระทรวงและผู้บริหารระดับสูงของกระทรวงมหาดไทย อาทิ ร.ต.ท.อาทิตย์ บุญโสภัต อธิบดีกรมการปกครอง (ปค.) นายชยพล ธิติศักดิ์ อธิบดีกรมป้องกันและบรรเทาสาธารณภัย (ปภ.) นายมณฑล สุดประเสริฐ อธิบดีกรมโยธาธิการและผังเมือง (ยผ.) นายสุทธิพงษ์ จุลเจริญ อธิบดีกรมส่งเสริมการปกครองท้องถิ่น (สถ.) นายประทีป กีรติเรขา อธิบดีกรมที่ดิน นายอภิชาต โตดิลกเวชช์ อธิบดีกรมการพัฒนาชุมชน (พช.) และหัวหน้าหน่วยงานรัฐวิสาหกิจในสังกัด พร้อมเหล่าข้าราชการ และคณะทำงานเข้าร่วมแสดงความยินดีอย่างคับคั่ง
โอกาสนี้ ปลัดกระทรวงมหาดไทย ได้กล่าวว่า ภารกิจสำคัญในการดำรงตำแหน่งปลัดกระทรวงมหาดไทย ตนพร้อมจะนำนโยบายของรัฐบาลมาแปลงไปสู่การปฏิบัติผ่านกลไกของกระทรวงมหาดไทย โดยเฉพาะการดำเนินงานตามนโยบายสำคัญของรัฐบาลที่ได้มอบหมายให้กระทรวงมหาดไทยดำเนินการ รวมถึงการแก้ไขปัญหาความเดือดร้อนของประชาชน เพื่อให้พี่น้องประชาชนกินดีอยู่ที่ดีมีความสุข ซึ่งสอดคล้องกับภารกิจหน้าที่ของกระทรวงมหาดไทย ในการ “บำบัดทุกข์ บำรุงสุข"
อย่างไรก็ตามงานที่สำคัญที่สุดในช่วงนี้คือการดำเนินการจัดงานพระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพลอดุลยเดช.
ครั้งที่ 143/2560

ที่มา : http://www.thaigov.go.th/news/contents/details/7103
