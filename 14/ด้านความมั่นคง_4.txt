รัฐบาลไทย-ข่าวทำเนียบรัฐบาล-พ.อ.วินธัย สุวารี โฆษก ทบ. กระทรวงกลาโหม รายงานผลการชี้แจง (ประเด็นที่ 1 ของ 20 มีนาคม 2560)

วันอังคารที่ 21 มีนาคม 2560
พ.อ.วินธัย สุวารี โฆษก ทบ. กระทรวงกลาโหม รายงานผลการชี้แจง (ประเด็นที่ 1 ของ 20 มีนาคม 2560)
พ.อ.วินธัย สุวารี โฆษก ทบ. กระทรวงกลาโหม รายงานผลการชี้แจง (ประเด็นที่ 1 ของ 20 มีนาคม 2560)
พ.อ.วินธัย สุวารี โฆษก ทบ. ชี้แจงกรณี นายวีระ สมความคิด ได้โพสต์เฟซบุ๊ก นำเสนอข้อมูลว่าว่าที่ตนถูกออกหมายจับ ในฐานความผิดตาม พ.ร.บ.คอมพิวเตอร์ เพราะเชื่อว่าถูกปิดปาก ไม่ให้มาเปิดโปง  เรื่องการเปิดบ่อนกาสิโนบนพื้นที่ทับซ้อนไทย-กัมพูชา เขตอุทยานแห่งชาติตาพระยา บริเวณ อ.บ้านกรวด จ.บุรีรัมย์  รวมถึงกล่าวถึงว่ารัฐบาลไทย โดย พล.อ.ประยุทธ์ฯ และ พล.อ.ประวิตรฯ ยินยอมให้กัมพูชาเข้ามาก่อสร้างบ่อนกาสิโนบนพื้นที่อ้างสิทธิทับซ้อนนี้  จึงอาจเข้าข่ายมีความผิดตาม ป.อาญา มาตรา 157
ต่อประเด็นดังกล่าวขอเรียนชี้แจงดังนี้ กรณีการออกหมายจับนายวีระฯ เป็นผลของพฤติกรรมส่วนบุคคลที่ไปเข้าข่ายความผิดตาม พ.ร.บ.คอมพิวเตอร์ ตามระบบของการรักษากฎหมายบ้านเมืองปกติทั่วไป.  คงไม่ใช่เพื่อต้องการจะปิดปากของนายวีระฯ แต่อย่างใด. เชื่อว่าความคิดดังกล่าวเป็นเพียงมุมความคิดเฉพาะตัวนายวีระฯ ที่มักจะทำให้สถานการณ์ต่างๆ ดูออกไปในแนวทางที่เป็นลบ
สำหรับที่มีอ้างถึงเกี่ยวกับบ่อนกาสิโนในประเทศกัมพูชานั้น  จากหลักฐานก็พบว่าไม่ได้ตั้งอยู่ในเขตฝั่งประเทศไทย  เมื่ออ้างอิงจากแนวที่ทั้งสองประเทศยึดถือ  เชื่อว่าอาจเป็นลักษณะที่คาดเดาไปเอง เพราะนายวีระ ฯ ไม่ได้เอกสารหรือหลักฐานที่เป็นของทางการ.  รวมถึงไม่เคยได้รับข้อมูลว่ามีนายทหารคนใดไปยุ่งเกี่ยวกับการลงทุนกาสิโนของประเทศกัมพูชา
การให้ข้อมูลใดๆ อยากให้ใช้ความระมัดระวัง  เพราะการมีข้อมูลไม่สมบูรณ์แล้วไปนำเสนอ อาจทำให้สังคมสับสนได้

ที่มา : http://www.thaigov.go.th/news/contents/details/2518
