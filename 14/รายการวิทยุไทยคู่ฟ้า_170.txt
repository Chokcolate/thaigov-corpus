รัฐบาลไทย-ข่าวทำเนียบรัฐบาล-รัฐบาลเห็นชอบมาตรการภาษีลดภาระผู้ประสบภัยน้ำท่วม

วันศุกร์ที่ 5 มกราคม 2561
รัฐบาลเห็นชอบมาตรการภาษีลดภาระผู้ประสบภัยน้ำท่วม
ให้ประชาชนที่ประสบอุทกภัยได้มีเงินหมุนเวียนเพื่อฟื้นฟูสภาพอาคารบ้านเรือนและทรัพย์สินได้มากขึ้น
ต่อจากนี้ไป ขอเชิญรับฟังไทยคู่ฟ้า ครับ
รัฐบาลอนุมัติมาตรการทางภาษีเพื่อบรรเทาความเดือดร้อนให้แก่ประชาชนที่ประสบอุทกภัย เช่น ให้ผู้ประสบอุทกภัยสามารถนำค่าใช้จ่ายในการซ่อมแซมทรัพย์สินที่เสียหายจากน้ำท่วม ที่จ่ายในช่วงวันที่ 5 ก.ค. – 31 ธ.ค. 60 ไปหักลดหย่อนภาษีได้ โดยค่าซ่อมแซมอาคารบ้านเรือนหักได้ไม่เกิน 100,000 บาท รถยนต์ไม่เกิน 30,000 บาท รวมทั้งให้ผู้บริจาคทรัพย์สินเพื่อช่วยเหลือผู้ประสบอุทกภัยสามารถนำมูลค่าทรัพย์สินที่บริจาคไปหักลดหย่อนภาษีได้ 1.5 เท่า ส่วนผู้ประสบอุทกภัยจะได้รับการยกเว้นภาษีสำหรับทรัพย์สินหรือเงินที่ได้รับเพื่อช่วยเยียวยาความเสียหาย ทั้งนี้ นายกรัฐมนตรีห่วงใยประชาชนที่ประสบภัยโดยสั่งการให้ทุกหน่วยงานเร่งให้ความช่วยเหลืออย่างเต็มที่ เพื่อฟื้นฟูสภาพความเป็นอยู่และคลี่คลายสถานการณ์ให้ได้โดยเร็ว
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/9200
