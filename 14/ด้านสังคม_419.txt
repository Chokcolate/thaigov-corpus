รัฐบาลไทย-ข่าวทำเนียบรัฐบาล-กระทรวงดิจิทัลฯ สนับสนุนโครงการแข่งขัน “สุดยอดฝีมือสายสัญญาณ ปี 5 (Cabling Contest)”

วันศุกร์ที่ 7 กรกฎาคม 2560
กระทรวงดิจิทัลฯ สนับสนุนโครงการแข่งขัน “สุดยอดฝีมือสายสัญญาณ ปี 5 (Cabling Contest)”
กระทรวงดิจิทัลฯ
นางสาวรัจนา เนตรแสงทิพย์ รองปลัดกระทรวงดิจิทัลเพื่อเศรษฐกิจและสังคม (ดีอี) ร่วมเป็นประธานเปิดโครงการแข่งขัน “สุดยอดฝีมือสายสัญญาณ ปี 5 (Cabling Contest)” รอบคัดเลือกภาคกลางและกรุงเทพฯ โดย บริษัท อินเตอร์ลิ้งค์ คอมมิวนิเคชั่น จำกัด (มหาชน) ร่วมกับ กระทรวงดิจิทัลฯ กระทรวงการศึกษาธิการ และกระทรวงแรงงาน จัดขึ้นเพื่อเปิดโอกาสให้นิสิต นักศึกษาทั่วประเทศได้เรียนรู้เทคโนโลยีสายสัญญาณที่ดีที่สุดในยุคปัจจุบัน ผ่านกิจกรรมการอบรมและแข่งขัน โดยคัดเลือกตัวแทนจากทุกภาค เพื่อเข้าไปแข่งขันรอบสุดท้าย ชิงถ้วยรางวัลพระราชทาน สมเด็จพระเทพรัตนราชสุดาฯ สยามบรมราชกุมารี พร้อมเงินรางวัลรวมมูลค่ากว่า 400,000 บาท และมีโอกาสเป็นตัวแทนของประเทศไทยในการแข่งขันระดับโลก World Skills ASEAN ที่เมืองดูไบ ประเทศสหรัฐอาหรับเอมิเรตส์ ทั้งนี้ จากความสำเร็จของโครงการฯ ตลอด 4 ปีที่ผ่านมา นับเป็นการเปิดประสบการณ์ใหม่ให้กับวงการการศึกษาด้านเทคโนโลยีการสื่อสารของประเทศไทย โดยโครงการดังกล่าวจัดขึ้น เมื่อวันที่ 7 กรกฎาคม 2560 ณ โรงแรมเจ้าพระยาปาร์ค ถนนรัชดาภิเษก กรุงเทพฯ
***********************************

ที่มา : http://www.thaigov.go.th/news/contents/details/5106
