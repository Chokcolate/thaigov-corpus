รัฐบาลไทย-ข่าวทำเนียบรัฐบาล-หารือกับศึกษาธิการภาคเพื่อติดตามความก้าวหน้าผลการดำเนินงาน

วันอังคารที่ 25 กรกฎาคม 2560
หารือกับศึกษาธิการภาคเพื่อติดตามความก้าวหน้าผลการดำเนินงาน
ดร.ชัยพฤกษ์ เสรีรักษ์ ปลัดกระทรวงศึกษาธิการประชุมการขับเคลื่อนการปฏิรูปการศึกษาในภูมิภาคของกระทรวงศึกษาธิการ ร่วมกับศึกษาธิการภาค 18 ภาค และผู้บริหารส่วนกลางของสำนักงานปลัดกระทรวงศึกษาธิการ
เพื่อติดตามความคืบหน้าในการดำเนินงาน และความพร้อมในการทำงานของสำนักงานฯ ทั้งเรื่องของสถานที่สถานที่ทำงานวัสดุครุภัณฑ์บุคลากร ซึ่งพบว่าสำนักงานศึกษาธิการภาคเดิมทั้ง 12 ภาคมีความพร้อมสูง ส่วนสำนักงานศึกษาธิการภาคที่เป็นตั้งใหม่อีก 6 ภาคนั้นมีความพร้อมระดับปานกลางแต่ไม่เป็นอุปสรรคในการทำงานในส่วนการเบิกจ่ายงบประมาณในช่วงต้นอาจจะยังไม่คล่องตัวเนื่องจากปัญหาของระบบและบุคคลากร แต่ก็จะสามารถดำเนินการได้ เพียงแต่ประสิทธิภาพอาจจะยังไม่ดีเท่าที่ควรส่วนนี้กำลังดำเนินการแก้ไขเพื่อให้สามารถใช้ได้อย่างมีประสิทธิภาพส่วนเรื่องบุคลากรในอาทิตย์หน้าจะมีการเปิดเกลี่ยอัตรากำลังอีกครั้ง หากยังมีตำแหน่งว่างจะเปิดรับโอนจากข้าราชการพลเรือนต่อไป คาดว่าทุกอย่างจะแล้วเสร็จภายในเดือนตุลาคมนี้
ปลัดกระทรวงศึกษาธิการ กล่าวต่อไปว่า สำนักงานศึกษาธิการภาคได้ทำงานเชิงนโยบายสำเร็จไปแล้วบ้าง เช่น การคัดเลือกนักเรียนทุนการศึกษาพระราชทานฯ ภายใต้มูลนิธิ ทุนการศึกษาพระราชทานสมเด็จพระบรมโอรสาธิราชฯ สยามมกุฎราชกุมาร (ม.ท.ศ.) งานลูกเสือ การทำงานร่วมกับผู้ว่าราชการจังหวัดมีความก้าวหน้าไปด้วยดี ทั้งนี้ที่ประชุมได้กำหนดเป้าหมายความสำเร็จเป็นรายเดือน นอกจากนี้ยังได้มอบหมายให้ศึกษาธิการภาค ลงพื้นที่ตรวจเยี่ยมศึกษาธิการจังหวัด พร้อมทั้งเร่งดำเนินการสำรวจความจำเป็นที่จะปรับปรุงสำนักงานศึกษาธิการแต่ละจังหวัด การจัดทำแผน การติดตามประเมินผล การเตรียมความพร้อมการจัดการศึกษาปฐมวัย และกิจการลูกเสือ
อิชยา/สรุป,กิตติกร/ภาพ
กลุ่มสารนิเทศ สอ.สป.

ที่มา : http://www.thaigov.go.th/news/contents/details/5437
