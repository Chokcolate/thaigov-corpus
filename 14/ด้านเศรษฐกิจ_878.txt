รัฐบาลไทย-ข่าวทำเนียบรัฐบาล-รมว.ดิจิทัลฯ ร่วมหารือกับอธิบดีสำนักงานคณะกรรมการเศรษฐกิจฯ เมืองเซินเจิ้น

วันพุธที่ 19 กรกฎาคม 2560
รมว.ดิจิทัลฯ ร่วมหารือกับอธิบดีสำนักงานคณะกรรมการเศรษฐกิจฯ เมืองเซินเจิ้น
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ให้การต้อนรับ นายลีมิน กัว (Mr.Limin Guo) อธิบดีสำนักงานคณะกรรมการเศรษฐกิจการค้าและสารสนเทศแห่งเทศบาลเมืองเซินเจิ้น (Economy, Trade and Information Commission of Shenzhen Municipality) พร้อมด้วยเจ้าหน้าที่ที่เกี่ยวข้องจากสำนักงานฯ ในโอกาสการเข้าเยี่ยมคารวะ และร่วมหารือเกี่ยวกับความคืบหน้าการดำเนินโครงการความร่วมมือฯ  ที่ นางวรรณพร เทพหัสดิน ณ อยุธยา เลขาธิการคณะกรรมการดิจิทัลเพื่อเศรษฐกิจและสังคมแห่งชาติ และนายเกา หลิน (Mr.Gao Lin) รองอธิบดีสำนักงานคณะกรรมการเศรษฐกิจ การค้าและสารสนเทศแห่งเทศบาลเมือง  เซินเจิ้น ได้ร่วมลงนามในบันทึกความร่วมมือว่าด้วยเรื่อง Smart city และ Startup ในเดือนเมษายน 2560 ที่เมืองเซินเจิ้น ประเทศจีน เมื่อวันที่ 17 กรกฎาคม 2560 ณ ห้องรับรอง ชั้น 9 กระทรวงดิจิทัลฯ อาคารรัฐประศาสนภักดี ศูนย์ราชการเฉลิมพระเกียรติฯ ถนนแจ้งวัฒนะ กรุงเทพฯ
**********************************

ที่มา : http://www.thaigov.go.th/news/contents/details/5319
