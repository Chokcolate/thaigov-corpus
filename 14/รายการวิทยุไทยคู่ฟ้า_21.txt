รัฐบาลไทย-ข่าวทำเนียบรัฐบาล-รัฐบาลเร่งปรับคุณภาพรถตู้โดยสารเพิ่มความปลอดภัยให้ประชาชน

วันพฤหัสบดีที่ 23 มีนาคม 2560
รัฐบาลเร่งปรับคุณภาพรถตู้โดยสารเพิ่มความปลอดภัยให้ประชาชน
รัฐบาลเห็นชอบให้ผู้ประกอบการรถตู้โดยสารสาธารณะเร่งปรับปรุงคุณภาพตัวรถและการให้บริการ ให้มีความปลอดภัย ก่อนเทศกาลสงกรานต์ 2560
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบมาตรการเพิ่มความปลอดภัยในการใช้บริการรถตู้โดยสารของประชาชน โดยให้ผู้ประกอบการรถตู้โดยสารสาธารณะเร่งปรับปรุงคุณภาพตัวรถและการให้บริการ เช่น ให้ปรับปรุงลักษณะเบาะนั่ง ประตู หน้าต่าง กลอนล็อค และจำนวนที่นั่ง เพื่อให้ผู้โดยสารสามารถเปิดออกมาจากรถได้ เมื่อเกิดเหตุฉุกเฉิน รวมทั้งให้ควบคุมดูแลความพร้อมของพนักงานขับรถทั้งร่างกายและจิตใจ เช่น บันทึกชั่วโมงการขับขี่และชั่วโมงการพักผ่อน ติดตามพฤติกรรมการขับขี่ และกำหนดให้พนักงานขับรถมีหน้าที่แจ้งและดูแลให้ผู้โดยสารคาดเข็มขัดนิรภัยทุกที่นั่ง เป็นต้น ทั้งนี้ รัฐบาลคาดหวังว่ามาตรการดังกล่าวจะช่วยลดความเสี่ยงการเกิดอุบัติเหตุและเพิ่มความปลอดภัยได้มากขึ้น โดยจะดำเนินการให้เป็นรูปธรรมก่อนเทศกาลสงกรานต์นี้
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/2623
