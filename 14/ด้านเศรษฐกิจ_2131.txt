รัฐบาลไทย-ข่าวทำเนียบรัฐบาล-นายกรัฐมนตรี ลงพื้นที่เยี่ยมชมวิถีชีวิตชุมชนริมน้ำจันทบูร และวิสาหกิจเพื่อสังคม “จันทบูรโมเดล” จังหวัดจันทบุรี

วันอังคารที่ 6 กุมภาพันธ์ 2561
นายกรัฐมนตรี ลงพื้นที่เยี่ยมชมวิถีชีวิตชุมชนริมน้ำจันทบูร และวิสาหกิจเพื่อสังคม “จันทบูรโมเดล” จังหวัดจันทบุรี
นายกรัฐมนตรี ลงพื้นที่เยี่ยมชมวิถีชีวิตชุมชนริมน้ำจันทบูร และวิสาหกิจเพื่อสังคม “จันทบูรโมเดล” จังหวัดจันทบุรี
เมื่อวันที่ 5 กุมภาพันธ์ 2561 เวลา 18.30 น. พลเอก ประยุทธ์ จันทร์โอชา นายกรัฐมนตรี พร้อมด้วยนายอุตตม สาวนายน รัฐมนตรีว่าการกระทรวงอุตสาหกรรม นายพสุ โลหารชุน ปลัดกระทรวงอุตสาหกรรม และคณะรัฐมนตรี ลงพื้นที่พบปะเยี่ยมชุมชนริมน้ำจันทบูร จังหวัดจันทบุรี เป็นชุมชนที่ใช้วิธีและกระบวนการเพื่อสร้างทางเลือกใหม่ในการอนุรักษ์ โดยใช้หลักคิดคือชุมชนจะต้องร่วมรับผลประโยชน์โดยตรง เพื่อให้เกิดรายได้แก่ชุมชนได้ดำเนินการอนุรักษ์โดยใช้ วิธีการอนุรักษ์อย่างมีส่วนร่วมด้วยแนวคิดกิจการเพื่อสังคม (Social Enterprise) ออกแบบปรับปรุง ฟื้นฟู ตัวอาคารสถาปัตยกรรมเรือนไม้เก่าแก่ ดำเนินการเป็นโรงแรมและแหล่งเรียนรู้ประวัติศาสตร์ (Historic Inn) โดยที่ชุมชนร่วมเป็นเจ้าของ และปรับชุมชนกลายเป็นแหล่งท่องเที่ยวเชิงประวัติศาสตร์แห่งใหม่ สร้าง รายได้ให้กับคนในชุมชน เกิดเป็นตัวอย่างการอนุรักษ์ย่านชุมชนเก่า หรือเรียกอีกอย่างว่า “จันทบูรโมเดล”

ที่มา : http://www.thaigov.go.th/news/contents/details/9887
