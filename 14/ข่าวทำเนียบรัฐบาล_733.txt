รัฐบาลไทย-ข่าวทำเนียบรัฐบาล-นายกรัฐมนตรีให้สัมภาษณ์เกี่ยวกับกรณีสถานการณ์รัฐยะไข่

วันอังคารที่ 29 สิงหาคม 2560
นายกรัฐมนตรีให้สัมภาษณ์เกี่ยวกับกรณีสถานการณ์รัฐยะไข่
นายกรัฐมนตรีให้สัมภาษณ์เกี่ยวกับกรณีสถานการณ์รัฐยะไข่
วันนี้ (29 สิงหาคม 2560) เวลา 14.30 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรี ให้สัมภาษณ์แก่สื่อมวลชนเกี่ยวกับ สถานการณ์ความรุนแรงที่เกิดขึ้นในรัฐยะไข่ สาธารณรัฐแห่งสหภาพเมียนมา ว่าเป็นเรื่องภายในประเทศของเมียนมา โดยนายกรัฐมนตรีหวังว่าสถานการณ์จะมีความสงบเรียบร้อยโดยเร็ว และรัฐบาลไทยพร้อมให้การสนับสนุน ดูแลแก่ผู้อพยพชาวรัฐยะไข่ที่ได้รับผลกระทบ
โอกาสนี้นายกรัฐมนตรีกล่าวว่าได้มอบหมายกระทรวงกลาโหมให้ชี้แจง หากเกิดความรุนแรงขึ้นประเทศไทยก็พร้อมที่จะรับผู้อพยพจากรัฐยะไข่เพื่อให้การพักพิงชั่วคราว และจะทยอยส่งผู้อพยพกลับหลังจากสถานการณ์คลี่คลายไปในทิศทางที่ดีขึ้น อย่างไรก็ตามต้องเคารพการตัดสินใจของผู้อพยพ ซึ่งรัฐบาลไทยได้ปฏิบัติตามการคุ้มครองสิทธิและความเป็นอยู่ของผู้ลี้ภัย (UNHCR)

ที่มา : http://www.thaigov.go.th/news/contents/details/6285
