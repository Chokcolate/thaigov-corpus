รัฐบาลไทย-ข่าวทำเนียบรัฐบาล-มาตรการภาษีเพื่อช่วยเหลือผู้ประสบภัยอุทกภัย 2560

วันศุกร์ที่ 18 สิงหาคม 2560
มาตรการภาษีเพื่อช่วยเหลือผู้ประสบภัยอุทกภัย 2560
มาตรการภาษี เพื่อช่วยแบ่งเบาภาระหนี้สินให้แก่ผู้ประสบอุทกภัย และให้สินเชื่อเพื่อเป็นทุนไปซ่อมแซมอาคารบ้านเรือน และยานพาหนะ ที่เสียหาย
ต่อจากนี้ไป ขอเชิญรับฟังไทยคู่ฟ้า ครับ
รัฐบาลอนุมัติมาตรการทางภาษีเพื่อส่งเสริมการบริจาคเงินและสิ่งของช่วยเหลือผู้ประสบอุทกภัยในภาคอีสานและภาคเหนือ โดยบุคคลธรรมดาหรือนิติบุคคลที่บริจาคเงินในระหว่างวันที่ 5 ก.ค. – 31 ต.ค.60 ผ่านหน่วยงานราชการหรือกองทุนต่าง ๆ ที่ได้ขึ้นทะเบียนไว้กับกรมสรรพากร สามารถนำจำนวนเงินหรือมูลค่าสิ่งของที่บริจาคไปหักลดหย่อนภาษีได้ 1.5 เท่าของมูลค่าที่จ่ายจริง รวมทั้งได้อนุมัติมาตรการช่วยเหลือและฟื้นฟูผู้ประสบภัยให้สามารถนำค่าใช้จ่ายจากการซ่อมแซมอาคารบ้านเรือนไม่เกิน 1 แสนบาท และการซ่อมรถยนต์หรือรถจักรยานยนต์ไม่เกิน 3 หมื่นบาท ในระหว่างวันที่ 5 ก.ค. – 31 ธ.ค.60 ไปหักลดหย่อนภาษีได้เท่ากับจำนวนที่จ่ายจริงเช่นเดียวกัน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/6025
