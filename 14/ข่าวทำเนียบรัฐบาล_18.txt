รัฐบาลไทย-ข่าวทำเนียบรัฐบาล-นายกรัฐมนตรีขอความร่วมมือสื่อมวลชนอย่าประโคมข่าวการลอบทำร้ายผู้นำ และการจับอาวุธสงคราม เกรงกระทบต่อความเชื่อมั่นการลงทุนในประเทศ

วันอังคารที่ 21 มีนาคม 2560
นายกรัฐมนตรีขอความร่วมมือสื่อมวลชนอย่าประโคมข่าวการลอบทำร้ายผู้นำ และการจับอาวุธสงคราม เกรงกระทบต่อความเชื่อมั่นการลงทุนในประเทศ
นายกรัฐมนตรีขอความร่วมมือสื่อมวลชนอย่าประโคมข่าวการลอบทำร้ายผู้นำ และการจับอาวุธสงคราม เกรงกระทบต่อความเชื่อมั่นการลงทุนในประเทศ
วันนี้ (21 สิงหาคม 2560) เวลา 14.30 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีถึงความคืบหน้าการตรวจยึดอาวุธสงครามจำนวนมากจากบ้านพักของเครือข่ายนายวุฒิพงศ์ กชธรรมคุณ (โกตี๋) แกนนำเสื้อแดงปทุมธานี ภายในบริษัท ไทยแม็กซ์กรุ๊ป จำกัด จ.ปทุมธานี และบ้านปูน 2 ชั้น ซึ่งขณะนี้หลบหนีอยู่ที่สาธารณรัฐประชาธิปไตยประชาชนลาวว่า เป็นเรื่องของการติดตามอยู่แล้ว ซึ่งได้มีการประสานความร่วมมือในระดับรัฐบาล และฝ่ายความมั่นคงของทั้ง 2 ประเทศมาโดยตลอด ความร่วมมือต่าง ๆ ดีขึ้น ส่วนจะได้ตัวนายโกตี๋หรือไม่ ต้องใช้เวลาต่อไป ส่วนข่าวการลอบสังหารนายกรัฐมนตรีนั้น มีการระวังตัวอยู่แล้วเป็นปกติ ไม่ว่าจะมีหรือไม่มี ก็มีเจ้าหน้าที่รักษาความปลอดภัยอยู่แล้ว
นายกรัฐมนตรีกล่าวแสดงความเป็นห่วงต่อการนำเสนอข่าว กรณีเรื่องการลอบทำร้ายผู้นำ รวมถึงการจับอาวุธสงครามว่า ขอให้สื่ออย่าประโคมข่าวมากนัก เพราะจะส่งผลกับความเชื่อของนักลงทุนต่างประเทศ และผลกระทบต่อภาพลักษณ์ของประเทศไทย
----------------------------------------

ที่มา : http://www.thaigov.go.th/news/contents/details/2537
