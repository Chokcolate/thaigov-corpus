รัฐบาลไทย-ข่าวทำเนียบรัฐบาล-รัฐบาลมุ่งมั่นวางแนวทางพัฒนาประเทศอย่างยั่งยืน

วันศุกร์ที่ 2 มิถุนายน 2560
รัฐบาลมุ่งมั่นวางแนวทางพัฒนาประเทศอย่างยั่งยืน
นอกจากการแก้ปัญหาของประเทศที่ยืดเยื้อยาวนานแล้ว อีกงานที่รัฐบาลต้องดำเนินการควบคู่กัน ก็คือการวางรากฐานให้สิ่งที่แก้ไขแล้วคงอยู่ต่อไปอย่างยั่งยืน
ต่อจากนี้ไป ขอเชิญรับฟังไทยคู่ฟ้า ครับ
รัฐบาลกำลังสร้างกลไกในการบริหารจัดการและแก้ไขปัญหาต่างๆ ของประเทศอย่างยั่งยืน โดยมองปัญหาอย่างครบทุกมิติรอบด้านและสร้างความร่วมมือจากทุกหน่วยงานที่เกี่ยวข้อง เช่น การจัดทำ One Map ให้ทุกหน่วยงานในประเทศใช้แผนที่ในมาตราส่วนเดียวกันและการทำแผนผังของเมืองและจังหวัดขึ้น เพื่อใช้ในการวางแผนพัฒนาเมือง เช่น กำหนดตำแหน่งในการวางอาคารและสิ่งปลูกสร้างให้ไม่ขวางทางระบายน้ำ หรือใช้ในการวางแผนบริหารจัดการน้ำทั้งระบบเพื่อแก้ปัญหาน้ำแล้งน้ำท่วมซ้ำซากในระยะยาว นอกจากนี้ยังสามารถใช้ในการวางแผนพัฒนาเมืองอุตสาหกรรมต่างๆ แบบเป็นคลัสเตอร์ตามความเหมาะสมกับสภาพภูมิประเทศและวัตถุดิบในแต่ละพื้นที่ ซึ่งจะช่วยให้ทุกพื้นที่ในประเทศไทยสามารถเติบโตได้อย่างเต็มศักยภาพ
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/4224
