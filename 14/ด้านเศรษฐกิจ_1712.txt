รัฐบาลไทย-ข่าวทำเนียบรัฐบาล-รองนายกฯ ประจิน หนุนกระทรวงดิจิทัลฯ จับมือ หัวเว่ย ร่วมพัฒนาอุตสาหกรรมดิจิทัล

วันพุธที่ 22 พฤศจิกายน 2560
รองนายกฯ ประจิน หนุนกระทรวงดิจิทัลฯ จับมือ หัวเว่ย ร่วมพัฒนาอุตสาหกรรมดิจิทัล
รองนายกฯ
พลอากาศเอก ดร.ประจิน จั่นตอง รองนายกรัฐมนตรี พร้อมด้วย ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม(ดีอี) ร่วมเป็นสักขีพยานการลงนามบันทึกความเข้าใจว่าด้วยความร่วมมือระหว่างภาครัฐและภาคเอกชนด้านการเปลี่ยนผ่านทางดิจิทัลเพื่อขับเคลื่อนนโยบายไทยแลนด์ 4.0 (Public-Private Collaboration on Digital Transformation to Move Thailand 4.0 Forward) ระหว่างสำนักงานปลัดกระทรวงดิจิทัลฯ กับ บริษัท หัวเว่ย เทคโนโลยี่ (ประเทศไทย) จำกัด โดยมีวัตถุประสงค์เพื่อการพัฒนาข้อมูลเชิงลึกเกี่ยวกับขอบเขตเรื่อง Cloud และ Big Data ให้เป็นไปตามแผนพัฒนาเศรษฐกิจและสังคมแห่งชาติของไทย รวมทั้งการพัฒนาแพลตฟอร์มแลกเปลี่ยนข้อมูล Big Data และการลงทุนในอนาคตด้าน Cloud Computing พร้อมส่งเสริมการเป็นหุ้นส่วนภาครัฐและภาคเอกชนในด้านการพัฒนาทุนมนุษย์ระหว่างหัวเว่ยและหน่วยงานต่างๆ ตลอดจนการเพิ่มขีดความสามารถด้านเทคโนโลยีสารสนเทศและการสื่อสาร เมื่อวันที่ 17 พฤศจิกายน 2560 ณ โรงแรมเดอะระวีกัลยา แบงค็อก เวลล์เนส คูซีน รีสอร์ท ถนนกรุงเกษม เขตพระนคร กรุงเทพฯ
*************************

ที่มา : http://www.thaigov.go.th/news/contents/details/8280
