รัฐบาลไทย-ข่าวทำเนียบรัฐบาล-รมว.ดิจิทัลฯ ต้อนรับนายกรัฐมนตรี ในโอกาสลงพื้นที่ติดตามการดำเนินโครงการ “เน็ตประชารัฐ”

วันพุธที่ 23 สิงหาคม 2560
รมว.ดิจิทัลฯ ต้อนรับนายกรัฐมนตรี ในโอกาสลงพื้นที่ติดตามการดำเนินโครงการ “เน็ตประชารัฐ”
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) พร้อมคณะผู้บริหารกระทรวงฯ และหน่วยงานในสังกัด ให้การต้อนรับ พลเอก ประยุทธ์ จันทร์โอชา นายกรัฐมนตรี และคณะ ในโอกาสลงพื้นที่ตรวจเยี่ยมและติดตามผลการดำเนินงานโครงการยกระดับโครงสร้างพื้นฐานโทรคมนาคมเพื่อขับเคลื่อนเศรษฐกิจของประเทศ หรือ “เน็ตประชารัฐ” ในพื้นที่จังหวัดนครราชสีมา และโครงการต่างๆ ของกระทรวงดิจิทัลฯ ตามนโยบาย “ไทยแลนด์ 4.0” ก่อนการประชุม ครม.สัญจร โดยโครงการดังกล่าว ได้ดำเนินการติดตั้งอินเทอร์เน็ตความเร็วสูง FTTx ไปแล้ว 11,933 หมู่บ้าน จากเป้าหมาย 24,700 หมู่บ้านทั่วประเทศ โดยภาคตะวันออกเฉียงเหนือ กำหนดการติดตั้งมากที่สุด 13,435 หมู่บ้าน ซึ่งได้ติดตั้งไปแล้ว 6,567 หมู่บ้าน สร้างประโยชน์ให้กับประชาชนในพื้นที่เป็นอย่างยิ่ง เมื่อวันที่ 21 สิงหาคม 2560 ณ หมู่บ้านหนองขี้เหล็ก หมู่ 4 ต.วังหิน อ.โนนแดง จ.นครราชสีมา
********************

ที่มา : http://www.thaigov.go.th/news/contents/details/6144
