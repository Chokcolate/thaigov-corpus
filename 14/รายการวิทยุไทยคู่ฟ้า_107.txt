รัฐบาลไทย-ข่าวทำเนียบรัฐบาล-รัฐบาลเดินหน้าตลาดเคหะประชารัฐ เพื่อพัฒนาชุมชนให้เข็มแข็ง

วันศุกร์ที่ 7 กรกฎาคม 2560
รัฐบาลเดินหน้าตลาดเคหะประชารัฐ เพื่อพัฒนาชุมชนให้เข็มแข็ง
เพื่อให้ประชาชนที่มีรายได้น้อย - ปานกลาง เข้าถึงตลาดที่จำหน่ายสินค้าราคาย่อมเยาได้มากขึ้น
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเตรียมเดินหน้า “ตลาดเคหะประชารัฐ” โดยยกระดับตลาดภายในชุมชนเคหะของการเคหะแห่งชาติให้มีคุณภาพ ได้มาตรฐาน เพื่อเป็นแหล่งจำหน่ายสินค้าราคาถูกให้แก่ชุมชน เช่น สินค้าจากโครงการธงฟ้าประชารัฐที่มีราคาถูกกว่าในท้องตลาดร้อยละ 15 – 20 ช่วยลดภาระค่าครองชีพให้แก่ประชาชนผู้มีรายได้น้อยทั้งในและนอกพื้นที่ชุมชนเคหะ โดยภายในเดือน ก.ย. 2560 จะดำเนินการนำร่องในเคหะชุมชน ที่อยู่ในเขตกรุงเทพมหานครจำนวน 4 แห่ง ได้แก่ เคหะชุมชนดินแดง ห้วยขวาง บ่อนไก่ และคลองจั่น และเมื่อพัฒนาจนได้รูปแบบที่เหมาะสมแล้วจะขยายไปยังพื้นที่หัวเมืองต่าง ๆ เช่น จ.เชียงใหม่ อุดรธานี สงขลา ทั้งนี้ รัฐบาลมุ่งหวังให้เกิดการกระตุ้นเศรษฐกิจระดับฐานรากทั่วประเทศอย่างยั่งยืน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/5083
