รัฐบาลไทย-ข่าวทำเนียบรัฐบาล-สธ.ย้าย ผอ.รพ.ปากพนังออกจากพื้นที่ เร่งสอบข้อเท็จจริง พร้อมให้ความเป็นธรรมทั้ง 2 ฝ่าย

วันศุกร์ที่ 3 พฤศจิกายน 2560
สธ.ย้าย ผอ.รพ.ปากพนังออกจากพื้นที่ เร่งสอบข้อเท็จจริง พร้อมให้ความเป็นธรรมทั้ง 2 ฝ่าย
กระทรวงสาธารณสุข สั่งย้าย ผอ.รพ.ปากพนัง ออกจากพื้นที่ เร่งตรวจสอบข้อเท็จจริงกรณีเจ้าหน้าที่โรงพยาบาล ยื่นหนังสือขอความเป็นธรรม ยืนยันให้ความเป็นธรรมทั้ง 2 ฝ่าย
กระทรวงสาธารณสุข สั่งย้าย ผอ.รพ.ปากพนัง ออกจากพื้นที่ เร่งตรวจสอบข้อเท็จจริงกรณีเจ้าหน้าที่โรงพยาบาล ยื่นหนังสือขอความเป็นธรรม ยืนยันให้ความเป็นธรรมทั้ง 2 ฝ่าย
นพ.เจษฎา โชคดำรงสุข  ปลัดกระทรวงสาธารณสุขให้สัมภาษณ์กรณี แพทย์ พยาบาลและเจ้าหน้าที่โรงพยาบาลปากพนัง อ.ปากพนัง จ.นครศรีธรรมราช   ยื่นหนังสือขอความเป็นธรรมในการปฏิบัติราชการ และขอให้ย้ายนายแพทย์ไพศาล แก้วนพรัตน์  ผู้อำนวยการโรงพยาบาลปากพนัง ออกจากพื้นที่ว่า  ได้รับรายงานจากผู้ตรวจราชการเขตสุขภาพที่ 11  ในวันนี้ (3 พฤศจิกายน 2560) ผู้ว่าราชการจังหวัดนครศรีธรรมราชและสาธารณสุขจังหวัดกำลังดำเนินการตรวจสอบข้อเท็จจริง  เบื้องต้นได้สั่งการให้ย้ายผู้อำนวยการโรงพยาบาลปากพนังออกจากพื้นที่ โดยให้ไปปฏิบัติงานที่สำนักงานสาธารณสุขจังหวัดนครศรีธรรมราชก่อน เพื่อให้ทีมตรวจสอบได้ดำเนินการด้วยความสะดวกและเรียบร้อย
“บ่ายวันนี้ ตนจะลงพื้นที่ด้วยตนเองเพื่อเร่งดำเนินการให้เร็วที่สุด ตรวจสอบข้อเท็จจริงถึงสาเหตุที่เกิดขึ้น ทั้งในประเด็นที่เกี่ยวข้องกับการบริหาร ความโปร่งใส หรือการสื่อสารที่อาจเกิดความผิดพลาด โดยจะดำเนินการตรวจสอบข้อเท็จจริงอย่างตรงไปตรงมาและให้ความเป็นธรรมทั้ง 2 ฝ่าย” นายแพทย์เจษฎากล่าว
พฤศจิกายน /7**********************************************  3 พฤศจิกายน 2560

ที่มา : http://www.thaigov.go.th/news/contents/details/7800
