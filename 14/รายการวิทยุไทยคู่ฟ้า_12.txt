รัฐบาลไทย-ข่าวทำเนียบรัฐบาล-รัฐบาลใช้กลไกคณะกรรมการหมู่บ้าน ขับเคลื่อนการพัฒนาตามความต้องการประชาชน

วันจันทร์ที่ 20 มีนาคม 2560
รัฐบาลใช้กลไกคณะกรรมการหมู่บ้าน ขับเคลื่อนการพัฒนาตามความต้องการประชาชน
รัฐบาลปฏิรูประบบการบริหารจัดการท้องถิ่น โดยใช้กลไกคณะกรรมการหมู่บ้านเป็นศูนย์กลางในการดำเนินงาน เพื่อให้ได้แผนพัฒนาหมู่บ้านที่เกิดขึ้นจากประชาชนและเป็นไปตามความต้องการของประชาชนอย่างแท้จริง
ต่อจากนี้ไป ขอเชิญรับฟังไทยคู่ฟ้า ครับ
รัฐบาลปฏิรูประบบการบริหารจัดการท้องถิ่น โดยใช้กลไกคณะกรรมการหมู่บ้านเป็นศูนย์กลางในการดำเนินงาน เพื่อให้ได้แผนพัฒนาหมู่บ้านที่เกิดขึ้นจากประชาชนและเป็นไปตามความต้องการของประชาชนอย่างแท้จริง ซึ่งส่วนราชการ หน่วยงานรัฐ และองค์กรปกครองส่วนท้องถิ่น จะนำแผนพัฒนาของคณะกรรมการหมู่บ้านไปเป็นข้อมูลประกอบการวางแผนในการพัฒนาท้องถิ่น อำเภอ จังหวัดและกลุ่มจังหวัด โดยให้มีการจัดสรรงบประมาณเพื่อสนับสนุนการทำงานของคณะกรรมการหมู่บ้านด้วย นอกจากนี้ ยังให้ส่วนราชการในพื้นที่จัดทำโครงการเพื่อสนับสนุนการพัฒนาศักยภาพของคณะกรรมการหมู่บ้านให้สามารถปฏิบัติหน้าที่ได้อย่างมีประสิทธิภาพ เพื่อให้ประชาชนทุกคนได้มีส่วนในการแก้ไขปัญหาและพัฒนาหมู่บ้านของตนเองร่วมกัน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/2494
