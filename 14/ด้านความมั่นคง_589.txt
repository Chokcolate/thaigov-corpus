รัฐบาลไทย-ข่าวทำเนียบรัฐบาล-ออท.สาธารณรัฐอินเดีย/ไทย เข้าเยี่ยมคำนับ รอง นรม. และ รมว.กห. โดย รมช.กห.เป็นผู้แทน ให้การต้อนรับ

วันจันทร์ที่ 22 มกราคม 2561
ออท.สาธารณรัฐอินเดีย/ไทย เข้าเยี่ยมคำนับ รอง นรม. และ รมว.กห. โดย รมช.กห.เป็นผู้แทน ให้การต้อนรับ
ออท.สาธารณรัฐอินเดีย/ไทย เข้าเยี่ยมคำนับ รอง นรม. และ รมว.กห. โดย รมช.กห.เป็นผู้แทน ให้การต้อนรับ
พล.อ.ประวิตร วงษ์สุวรรณ รอง นรม.และ รมว.กห. ได้มอบให้ พล.อ.ชัยชาญ ช้างมงคล รมช.กห. เป็นผู้แทน ให้การต้อนรับ นาย Bhagwant Singh Bishnoi (ภควันต สิงห พิศโนอี) ออท.สาธารณรัฐอินเดีย/ไทย เข้าเยี่ยมคำนับ ณ ศาลาว่าการกลาโหม เพื่อหารือถึงความร่วมมือทางทหารระหว่างทั้งสองประเทศและแลกเปลี่ยนข้อคิดเห็นในประเด็นต่างๆ ร่วมกัน
ทั้งสองฝ่ายได้หารือแลกเปลี่ยนร่วมกันในประเด็นด้านความมั่นคงและการทหาร ซึ่งตลอดเวลาของความสัมพันธ์ระหว่างไทย – อินเดีย ที่พัฒนามาอย่างแนบแน่นต่อเนื่องครบ 70 ปี ทั้งในระดับรัฐบาลและ กห. โดยมีการประชุมร่วมกันทุกปี ทั้งนี้ ไทยและอินเดียต่างให้ความสำคัญในความร่วมมือด้านความมั่นคงและทางทหารระหว่างกัน ทั้งในด้านการฝึกและการศึกษาระหว่างเหล่าทัพของทั้งสองประเทศ ความมั่นคงในกรอบอาเซียน การฝึกร่วม/ผสม ความมั่นคงทางทะเล อุตสาหกรรมป้องกันประเทศ ความมั่นคงด้านไซเบอร์และการแบ่งปันข้อมูลข่าวกรอง ซึ่งอินเดียพร้อมให้ความร่วมมือและให้การช่วยเหลืออย่างเต็มศักยภาพ ทั้งสองฝ่ายเห็นพ้องที่จะดำเนินความร่วมมือระหว่างกันในเรื่องเทคโนโลยีเกี่ยวกับเรดาร์ชายฝั่ง รวมถึงการจัดทำร่างความตกลงทางเทคนิคในการแลกเปลี่ยนข้อมูลข่าวสารเกี่ยวกับเรือพาณิชย์ที่ประกอบอาชีพโดยสุจริต (Draft Technical Agreement for Exchange of White Shipping Information) โดยไทยจะได้นำไปพิจารณาดำเนินการในส่วนที่เกี่ยวข้องต่อไป เมื่อ 19 ม.ค.61

ที่มา : http://www.thaigov.go.th/news/contents/details/9520
