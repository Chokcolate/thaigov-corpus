รัฐบาลไทย-ข่าวทำเนียบรัฐบาล-ออมสิน เปิดตัว Infinite Banking เอกสิทธิพิเศษสำหรับกลุ่มลูกค้าเงินฝาก 50 ล้านบาทขึ้นไป

วันศุกร์ที่ 22 ธันวาคม 2560
ออมสิน เปิดตัว Infinite Banking เอกสิทธิพิเศษสำหรับกลุ่มลูกค้าเงินฝาก 50 ล้านบาทขึ้นไป
ธนาคารออมสิน ตั้งกลุ่มลูกค้าใหม่ Infinite Banking  “ชีวิตเอกสิทธิ์ ไร้ขีดจำกัด” เน้นกลุ่มลูกค้าที่มี High Net worth เงินฝาก 50 ล้านบาทขึ้นไป รับสิทธิพิเศษยิ่งขึ้น สำหรับลูกค้าที่ถือบัตรเครดิตธนาคารออมสิน World Elite คุ้มครองดูแลตลอดการเดินทางสูงสุด
นายชาติชาย พยุหนาวีชัย ผู้อำนวยการธนาคารออมสิน เปิดเผยว่า ธนาคารออมสินในฐานะสถาบันการออมที่ใหญ่ที่สุดในประเทศไทยทำให้มีลูกค้ากลุ่มที่มีรายได้สูงไว้วางใจนำเงินมาฝากกับธนาคารเป็นจำนวนมาก ธนาคารจึงได้มีบริการลูกค้ากลุ่มนี้เป็นพิเศษ ภายใต้ชื่อ Premier Banking เมื่อหลายปีมาแล้ว และปัจจุบันได้มีการแบ่งกลุ่มลูกค้าที่ชัดเจนมากขึ้น เพื่อให้บริการเป็นพิเศษแก่กลุ่มลูกค้าที่มี High Net worth เงินฝาก 10 ล้านบาทขึ้นไป ซึ่งมีสินทรัพย์กับธนาคารมากว่า 500,000 ล้านบาท จึงเป็นที่มาของการตั้งกลุ่มลูกค้าใหม่ หรือ Segment ใหม่ เรียกว่า Infinite Banking
“ลูกค้า Infinite Banking  เน้นให้บริการกลุ่มลูกค้าที่มีเงินฝากตั้งแต่ 50 ล้านบาทขึ้นไป เพื่อมอบสิทธิพิเศษ “ชีวิตเอกสิทธิ์ ไร้ขีดจำกัด” ที่เหนือกว่า ไม่ว่าจะเป็นในส่วนของธุรกรรมทางการเงิน จะได้สิทธิพิเศษ ในการยกเว้นค่าธรรมเนียมต่างๆ และยิ่งพริวิลเลจมากยิ่งขึ้น สำหรับลูกค้าที่ถือบัตรเครดิตธนาคารออมสิน World Elite โดยมอบความคุ้มครองการเดินทางสูงสุด 40 ล้านบาท พร้อมมอบประสบการณ์ Global Exclusive ในการใช้บริการห้องรับรองพิเศษจากสนามบินทั่วโลกเพียงแสดงบัตรนี้บัตรเดียว พร้อมคืนเงินสด Cash back 1% จากยอดใช้จ่ายสกุลเงินต่างประเทศ หรือ Cash Back 1% จากโรงพยาบาล สโมสรกีฬา สถาบันความงาม เป็นต้น รวมถึง ที่จอดรถ VIP Reserved Parking ณ ห้างสรรพสินค้าดังใจกลางเมือง The EmQuartier และ GSB Infinite Lounge บริการ Concierge Assistance 24 ชั่วโมง ทั้งในและนอกประเทศ บริการ Limousine รับส่งสนามบิน และบริการให้คำปรึกษาทางการเงินส่วนบุคคล Relationship Manager ฯลฯ”
ผู้อำนวยการธนาคารออมสิน กล่าวเพิ่มเติมถึงสิทธิพิเศษของบัตรเครดิตธนาคารออมสิน World Elite ว่า Ultimate Rewards Point 1 คะแนน แลกรับ ROP 1 ไมล์  และ 1,000 คะแนน จะแลกรับสลากออมสิน 100 บาท หรืออาจร่วมทำบุญจากการใช้จ่ายทุก 25 บาท เท่ากับ 1 แต้มบุญบริจาคเพื่อสังคม ซึ่งทั้งหมดเป็น GSB Infinite Banking Privilege ที่ลูกค้าจะได้สัมผัสและได้รับประสบการณ์ที่น่าประทับใจ ด้วยชีวิตเอกสิทธิ์ ไร้ขีดจำกัดจริงๆ”
สอบถามรายละเอียดเพิ่มเติมได้ที่ศูนย์ยริการลูกค้า Infinite Banking  โทร 02 299 9999 หรือ ศูนย์ลูกค้าสัมพันธ์ธนาคารออมสิน Call Center โทร.1115  ทั้งนี้ สามารถติดตามสื่อประชาสัมพันธ์ของธนาคารออมสินได้ช่องทาง ได้แก่ Website : www.gsb.or.th, Line Official, Facebook : GSB Society

ที่มา : http://www.thaigov.go.th/news/contents/details/8939
