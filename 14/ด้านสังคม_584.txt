รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ ร่วมงานเสวนาเรื่อง “บทบาทวิศวกรกับ New S-Curve”

วันจันทร์ที่ 28 สิงหาคม 2560
รมว.กระทรวงดิจิทัลฯ ร่วมงานเสวนาเรื่อง “บทบาทวิศวกรกับ New S-Curve”
รมว.กระทรวงดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เข้าร่วมงานเสวนาเรื่อง “บทบาทวิศวกรกับ New S-Curve” และบรรยายพิเศษในหัวข้อ “บทบาทวิศวกรกับ New S-Curve” โดยคณะอนุกรรมการสวัสดิการและสมาชิกสัมพันธ์ สภาวิศวกร จัดขึ้นเพื่อให้วิศวกรไทยได้รับรู้ความก้าวหน้าของเทคโนโลยีและการนำไปใช้งานได้อย่างถูกต้องเหมาะสม รวมถึงรับทราบนโยบายแนวทางการดำเนินงานของภาครัฐ โดยเฉพาะกระทรวงดิจิทัลเพื่อเศรษฐกิจและสังคม ซึ่งมีบทบาทสำคัญในการขับเคลื่อนการพัฒนาเศรษฐกิจและสังคมดิจิทัลของประเทศ เมื่อวันที่ 25 สิงหาคม 2560 ณ ห้องคอนเวนชั่น ฮอลล์ โรงแรมแอมบาสซาเดอร์ สุขุมวิท กรุงเทพฯ
********************

ที่มา : http://www.thaigov.go.th/news/contents/details/6239
