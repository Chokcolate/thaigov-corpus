รัฐบาลไทย-ข่าวทำเนียบรัฐบาล-การประชุมทางวิชาการ Inclusive Green Growth: Investing for a Sustainable Future

วันอังคารที่ 30 มกราคม 2561
การประชุมทางวิชาการ Inclusive Green Growth: Investing for a Sustainable Future
กระทรวงทรัพยากรธรรมชาติและสิ่งแวดล้อม เป็นเจ้าภาพจัดการประชุมระดับรัฐมนตรีด้านสิ่งแวดล้อมของกลุ่มประเทศอนุภูมิภาคลุ่มน้ำโขง ครั้งที่ ๕ และการประชุมที่เกี่ยวข้อง  ในระหว่างวันที่ ๓๐ มกราคม – ๑ กุมภาพันธ์ ๒๕๖๑
กระทรวงทรัพยากรธรรมชาติและสิ่งแวดล้อม เป็นเจ้าภาพจัดการประชุมระดับรัฐมนตรีด้านสิ่งแวดล้อมของกลุ่มประเทศอนุภูมิภาคลุ่มน้ำโขง ครั้งที่ ๕ และการประชุมที่เกี่ยวข้อง  ในระหว่างวันที่ ๓๐ มกราคม – ๑ กุมภาพันธ์ ๒๕๖๑ โดยในวันนี้ (๓๐ มกราคม ๒๕๖๑) นายพงศ์บุณย์ ปองทอง รองปลัดกระทรวงทรัพยากรธรรมชาติและสิ่งแวดล้อม เป็นประธานในพิธีเปิดการประชุมทางวิชาการ Inclusive Green Growth: Investing for a Sustainable Future เพื่อแลกเปลี่ยนเรียนรู้ ในประเด็นเกี่ยวกับแนวทางในการจัดการปัญหาที่สำคัญของลุ่มแม่น้ำโขงเพื่อให้มีการพัฒนาอย่างยั่งยืน อาทิ แนวทางการพัฒนาที่เป็นมิตรต่อสิ่งแวดล้อม  การดำเนินแผนงานด้านสิ่งแวดล้อมในลุ่มแม่น้ำโขง ซึ่งมองอดีตเพื่อวางแนวทางสู่อนาคตต่อไป ทั้งนี้ ในโอกาสเดียวกัน นายพงศ์บุณย์ ฯ ได้ร่วมเวทีเสวนาและพิธีเปิดนิทรรศการ Green Growth โดยในส่วนของประเทศไทยได้จัดนิทรรศการเทิดพระเกียรติ ในหลวงรัชกาลที่ ๙ กับสิ่งแวดล้อม เพื่อเผยแพร่ พระราชกรณียกิจที่สำคัญทางด้านสิ่งแวดล้อม และเผยแพร่แนวทางการพัฒนาตามหลักปรัชญาเศรษฐกิจพอเพียงเพื่อเป็นแบบแนวทางการพัฒนาอย่างยั่งยืนในอนุภูมิภาคลุ่มน้ำโขง
ภาพ/ข่าว/เผยแพร่ :จันทร์เพ็ญ

ที่มา : http://www.thaigov.go.th/news/contents/details/9731
