รัฐบาลไทย-ข่าวทำเนียบรัฐบาล-นายกรัฐมนตรี เป็นประธานเปิดงาน Digital Thailand Big Bang 2017

วันอังคารที่ 26 กันยายน 2560
นายกรัฐมนตรี เป็นประธานเปิดงาน Digital Thailand Big Bang 2017
นายกรัฐมนตรี
พลเอกประยุทธ์ จันทร์โอชา นายกรัฐมนตรี เป็นประธานเปิดงานการจัดนิทรรศการนานาชาติ “Digital Thailand Big Bang 2017” ภายใต้แนวคิด “Digital Transformation Thailand โลกเปิด เราปรับ ประเทศเปลี่ยน” ซึ่งกระทรวงดิจิทัลเพื่อเศรษฐกิจและสังคม โดยสำนักงานส่งเสริมเศรษฐกิจดิจิทัล (ดีป้า) และสำนักงานคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช) จัดขึ้น ซึ่งถือเป็นเวทีที่จะทำให้ผู้เข้าร่วมงานมองเห็นภาพการเปลี่ยนผ่านประเทศไทยสู่ “ไทยแลนด์ 4.0”ด้วยการนำเทคโนโลยีดิจิทัลเข้ามามีบทบาทในการขับเคลื่อนประเทศไทยในทุกมิติ เพื่อลดความเหลื่อมล้ำ สร้างโอกาส และเชื่อมโยงประเทศไทยสู่เวทีโลก ตามนโยบายรัฐบาลที่ต้องการให้ปี 2560 เป็นปีแห่งการขับเคลื่อนประเทศไทยด้วยเทคโนโลยีดิจิทัลอย่างเป็นรูปธรรม เมื่อวันที่ 21 กันยายน 2560 ณ อาคารชาเลนเจอร์ 1-2 ศูนย์แสดงสินค้าและการประชุมอิมแพ็ค เมืองทองธานี ถนนแจ้งวัฒนะ กรุงเทพฯ
*********************

ที่มา : http://www.thaigov.go.th/news/contents/details/6966
