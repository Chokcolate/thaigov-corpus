รัฐบาลไทย-ข่าวทำเนียบรัฐบาล-รัฐบาลเดินหน้าปรับภูมิทัศน์ทางเท้าในเขต กทม.

วันศุกร์ที่ 10 พฤศจิกายน 2560
รัฐบาลเดินหน้าปรับภูมิทัศน์ทางเท้าในเขต กทม.
การปรับภูมิทัศน์ในเขตเมืองให้สวยงามสบายตา และปลอดภัยด้วยการจัดระเบียบสายไฟฟ้าและสายโทรคมนาคม เป็นอีกหนึ่งภารกิจที่รัฐบาลกำลังเดินหน้า
ต่อจากนี้ไป ขอเชิญรับฟังไทยคู่ฟ้า ครับ
รัฐบาลจัดระเบียบทางเท้าใน กทม. ให้มีความปลอดภัยและสวยงาม โดยนำสายสาธารณูปโภคลงใต้ดินแล้วรวม 41.9 กม. อยู่ระหว่างดำเนินการอีก 45.4 กม. คาดว่าจะแล้วเสร็จภายในปี 2561 โดยขณะนี้เร่งดำเนินการบริเวณถนนพหลโยธิน ตั้งแต่คลองสามเสน-ห้าแยกลาดพร้าว ระยะทาง 2 ฝั่งรวม 16 กม. แบ่งการดำเนินงานออกเป็น 2 ส่วน คือ ตั้งแต่ห้าแยกลาดพร้าว-คลองบางซื่อ ดำเนินการเสร็จเรียบร้อยแล้ว เหลืออีกร้อยละ 55 ของงาน คือ จากคลองบางซื่อ-คลองสามเสน และบริเวณอนุสาวรีย์ชัยสมรภูมิ ซึ่งเมื่อดำเนินการเสร็จทั้งหมดจะถอนเสาไฟฟ้าจำนวน 600 ต้นออกจากพื้นที่และติดตั้งเสาไฟส่องสว่างพร้อมหลอดประหยัดไฟ ทั้งนี้ เพื่อความเป็นระเบียบสวยงามและสร้างความปลอดภัยในชีวิตและทรัพย์สินของประชาชน
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/7968
