รัฐบาลไทย-ข่าวทำเนียบรัฐบาล-พลตรี คงชีพ ตันตระวาณิชย์ โฆษกกระทรวงกลาโหม

วันพุธที่ 22 มีนาคม 2560
พลตรี คงชีพ ตันตระวาณิชย์ โฆษกกระทรวงกลาโหม
พลตรี คงชีพ ตันตระวาณิชย์ โฆษกกระทรวงกลาโหม
พลตรี คงชีพ ตันตระวาณิชย์ โฆษกกระทรวงกลาโหม
ในฐานะประธานคณะอนุกรรมการด้านการประชาสัมพันธ์เพื่อสร้างความสามัคคีปรองดอง แถลงภาพรวมประจำสัปดาห์ ตลอด 3 วันตั้งแต่วันที่ 20-22 มีนาคม 2560 ในการพูดคุย แนวทางปรองดอง ต่อคณะอนุกรรมการ ป.ย.ป.ในส่วนภาคประชาสังคมว่า ขณะนี้มีองค์กร เข้ามาร่วมเสนอแนวทางปรองดองแล้ว 11 องค์กร ได้แก่ สภาสังคมสงเคราะห์แห่งประเทศไทย/คณะกรรมการสิทธิมนุษยชนแห่งชาติ /สถาบันอนาคตศึกษาเพื่อการพัฒนา /สภาทนายความในพระบรมราชูปถัมภ์/สถาบันสิทธิมนุษยชนและสันติศึกษา /เครือข่ายยุวทัศน์แห่งประเทศไทย /สถาบันสิทธิมนุษยชนและสันติศึกษา/ภาคีเครือข่ายต่อต้านการทุจริตคอรัปชั่น/ มูลนิธิคุ้มครองสัตว์ป่าและพรรณพืชแห่งชาติ / มูลนิธิสืบนาคะเสถียร/มูลนิธิกระจกเงา ซึ่งภาพรวมบรรยากาศเป็นไปด้วยดี และสร้างสรรค์ โดยทุกองค์กรมีความเข้าใจและมั่นใจในการเสนอข้อมูล ซึ่งเป็นประโยชน์ต่อประเทศ. ซึ่งมองเรื่องปรองดองว่าทุกฝ่ายต้องเป็นกลาง เปิดใจตัวเองโดยไม่มีอคติ เพื่อการอยู่ร่วมกันอย่างสงบ พร้อมมองถึงความขัดแย้ง ความเหลื่อมล้ำ เป็นเรื่องปกติของสังคม แต่บนความขัดแย้งต้องไม่มีเรื่องรุนแรง และทุจริต โดยมุ่งไปที่คนที่ต้องไม่ละเมิดสิทธิ์ของคนอื่น  การแก้ปัญหาจึงจำเป็นต้องแก้ที่คน เน้นปฎิรูปการศึกษา กระตุ้นจิตสำนึก ยอมรับสิทธิผู้อื่น รัฐเองต้องให้ความรู้ประชาชนมากขึ้น เพื่อสร้างโอกาสเท่าเทียมกันพร้อมจำเป็นต้องสร้างเด็กรุ่นใหม่ ให้ตระหนักประโยชน์ส่วนรวมมากกว่าส่วนตน
ทั้งนี้ยอมรับความรุนแรงที่เกิดขึ้น ต้องอาศัยเวลา และความเข้าใจ ให้อภัยกัน และสร้างความไว้ใจ ส่วนการเลือกตั้ง ยังมองว่าเป็นเพียงกระแสสังคม ที่พูดกันไปเอง ขณะนี้สังคมยังมีปัญหา ความรุนแรงอยู่ โดยเฉพาะความรุนแรงทางใจ พร้อมเสนอคณะรักษาความสงบแห่งชาติหรือ คสช.ให้มีการเจรจา เปิดเวที ผู้มีส่วนได้ส่วนเสียได้ทำความเข้าใจกันมากขึ้น และบริหารความขัดแย้งของโครงสร้างทุกองค์กร อย่างไรก็ตามเน้นย้ำว่า คณะกรรมการ ป.ย.ป  มีความตั้งใจ และพร้อมเปิดกว้างพูดคุย รับฟังความเห็นทั้งส่วนกลาง และภูมิภาคได้พูดคุย เพราะการให้ความเห็นเป็นประโยชน์ต่อความขัดแย้งที่ผ่านมา  วอนทุกฝ่ายอย่าสร้างเงื่อนไขแนวทางสร้างความปรองดอง  โดยในวันศุกร์นี้ (24 มีนาคม 2560) ได้เชิญ สถาบันวิจัยเพื่อการพัฒนาประเทศไทย หรือ TDRI และ กลุ่มปฏิรูปพลังงานเพื่อความยั่งยืนให้ข้อคิดเห็นด้วย

ที่มา : http://www.thaigov.go.th/news/contents/details/2569
