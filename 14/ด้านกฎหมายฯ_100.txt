รัฐบาลไทย-ข่าวทำเนียบรัฐบาล-“ยุติธรรม” เปิดเวทีระหว่างประเทศว่าด้วยการบังคับคดีแพ่ง  เพื่อแลกเปลี่ยนประสบการณ์สู่แนวปฏิบัติที่ดีเลิศ

วันพฤหัสบดีที่ 8 มิถุนายน 2560
“ยุติธรรม” เปิดเวทีระหว่างประเทศว่าด้วยการบังคับคดีแพ่ง  เพื่อแลกเปลี่ยนประสบการณ์สู่แนวปฏิบัติที่ดีเลิศ
นายสมชาย เสียงหลาย ที่ปรึกษารัฐมนตรีว่าการกระทรวงยุติธรรม เป็นประธานเปิดการประชุมระหว่างประเทศว่าด้วยการบังคับคดีแพ่ง : การแลกเปลี่ยนประสบการณ์เพื่อนำไปสู่แนวปฏิบัติที่ดีเลิศ
เมื่อวันพฤหัสบดีที่ ๘ มิถุนายน ๒๕๖๐ เวลา ๐๙.๐๐ น.
นายสมชาย เสียงหลาย ที่ปรึกษารัฐมนตรีว่าการกระทรวงยุติธรรม
เป็นประธานเปิดการประชุมระหว่างประเทศว่าด้วยการบังคับคดีแพ่ง :
การแลกเปลี่ยนประสบการณ์เพื่อนำไปสู่แนวปฏิบัติที่ดีเลิศ
(International Conference on Enforcement of Civil Judgment :
Sharing Experiences towards Best Practices)
เพื่อเป็นเวทีแลกเปลี่ยนความรู้ และประสบการณ์เกี่ยวกับกฎหมาย กฎระเบียบ ระบบ
และแนวทางปฏิบัติที่ดีเลิศ (best practice) ด้านการบังคับคดีแพ่งของประเทศสมาชิกอาเซียน
และประเทศคู่เจรจาของอาเซียน (จีน ญี่ปุ่น และเกาหลีใต้) สาธารณรัฐฝรั่งเศส ประเทศเบลเยี่ยม
และสหพันธรัฐรัสเซีย และองค์การระหว่างประเทศที่มีความเกี่ยวข้องกับการบังคับคดีแพ่ง
อันจะเป็นการพัฒนาเครือข่ายและความสัมพันธ์ที่ดีในการร่วมมือด้านการบังคับคดีแพ่ง
ตลอดจนเพื่อนำความรู้เกี่ยวกับการบังคับคดีแพ่งมาใช้ในการพัฒนาระบบการบังคับคดี
เพื่อให้การจัดอันดับตามกรอบความยาก-ง่ายในการประกอบธุรกิจ (Ease of Doing Business) ของธนาคารโลก
ในตัวชี้วัดที่ ๙ เรื่องการบังคับให้เป็นไปตามข้อตกลง (Enforcing Contrast) ของประเทศไทยได้อันดับที่ดีขึ้น
โดยมี นางสาวรื่นวดี สุวรรณมงคล อธิบดีกรมบังคับคดี
พร้อมด้วยผู้บริหารกระทรวงยุติธรรม ผู้แทนองค์การระหว่างประเทศที่เกี่ยวข้องกับการบังคับคดีแพ่ง ประกอบด้วย
ธนาคารโลก สภาเจ้าพนักงานบังคับคดีระหว่างประเทศ สำนักเลขาธิการอาเซียน
ผู้แทนคณะกรรมาธิการสหประชาชาติว่าด้วยกฎหมายการค้าระหว่างประเทศ (ประจำภูมิภาคเอเชียและแปซิฟิก)
รวมถึงหน่วยงานภาครัฐ เอกชน สถาบันการศึกษา และบริษัทที่ปรึกษากฎหมายในประเทศไทย เข้าร่วมฯ
ณ โรงแรม เดอะเบอร์เคลีย์ ประตูน้ำ กรุงเทพมหานคร

ที่มา : http://www.thaigov.go.th/news/contents/details/4397
