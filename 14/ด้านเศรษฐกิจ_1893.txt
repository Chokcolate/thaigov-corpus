รัฐบาลไทย-ข่าวทำเนียบรัฐบาล-รัฐมนตรีช่วย ก.อุตฯ และคณะผู้บริหารกระทรวงอุตสาหกรรม เปิดศูนย์ ITC พร้อมเยี่ยมชมศูนย์ ITC  และศูนย์ SME Support &Rescue Center

วันจันทร์ที่ 25 ธันวาคม 2560
รัฐมนตรีช่วย ก.อุตฯ และคณะผู้บริหารกระทรวงอุตสาหกรรม เปิดศูนย์ ITC พร้อมเยี่ยมชมศูนย์ ITC  และศูนย์ SME Support &Rescue Center
รัฐมนตรีช่วย ก.อุตฯ และคณะผู้บริหารกระทรวงอุตสาหกรรม เปิดศูนย์ ITC พร้อมเยี่ยมชมศูนย์ ITC  และศูนย์ SME Support &Rescue Center  ตั้งอยู่ภายในศูนย์ส่งเสริมอุตสาหกรรมภาคที่ 2 จังหวัดพิษณุโลก
วันนี้ (25  ธันวาคม 2560)  นายสมชาย หาญหิรัญ รัฐมนตรีช่วยว่าการกระทรวงอุตสาหกรรม พร้อมคณะผู้บริหารกระทรวงอุตสาหกรรม ประกอบด้วย นางสาวนิสากร จึงเจริญธรรม รองปลัดกระทรวงอุตสาหกรรม นายกอบชัย สังสิทธิสวัสดิ์ อธิบดีกรมส่งเสริมอุตสาหกรรม  นายณัฐพล รังสิตพล เลขาธิการสำนักงานมาตรฐานผลิตภัณฑ์อุตสาหกรรม เป็นประธานเปิดศูนย์ ITC พร้อมเยี่ยมชมงานบริการศูนย์ ITC และศูนย์ SME Support &Rescue Center
ศูนย์ ITC ตั้งอยู่ภายในศูนย์ส่งเสริมอุตสาหกรรมภาคที่ 2 จังหวัดพิษณุโลก โดยได้เริ่มเปิดให้บริการด้านการออกแบบผลิตภัณฑ์และบรรจุภัณฑ์ครบวงจร บริการเครื่องมืออุปกรณ์เพื่อผลิตสินค้าต้นแบบ มีที่ปรึกษาจากสถาบันการศึกษาในพื้นที่ ซึ่งมีผลงานวิจัยและองค์ความรู้ด้านอุตสาหกรรมเกษตรแปรรูป และมีเครื่องจักรกลางไว้บริการ เช่น เครื่องคอมพิวเตอร์สำหรับงานออกแบบพร้อมซอฟแวร์ เครื่องพิมพ์สามมิติ เครื่องเจาะผิวชิ้นงานด้วยเลเซอร์ เครื่องตัดต้นแบบบรรจุภัณฑ์ เครื่องพิมพ์สติ๊กเกอร์/ไวนิลระบบอิงค์เจ็ท และเครื่องมือและอุปกรณ์สำหรับโรงงานต้นแบบ

ที่มา : http://www.thaigov.go.th/news/contents/details/8978
