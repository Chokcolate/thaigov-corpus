รัฐบาลไทย-ข่าวทำเนียบรัฐบาล-รัฐมนตรีว่าการกระทรวงอุตสาหกรรม กล่าวปาฐกถาพิเศษ "การพัฒนาอุตสาหกรรม 4.0 เพื่อขับเคลื่อนการปฏิรูปประเทศสู่ Thailand 4.0"

วันจันทร์ที่ 29 มกราคม 2561
รัฐมนตรีว่าการกระทรวงอุตสาหกรรม กล่าวปาฐกถาพิเศษ "การพัฒนาอุตสาหกรรม 4.0 เพื่อขับเคลื่อนการปฏิรูปประเทศสู่ Thailand 4.0"
รัฐมนตรีว่าการกระทรวงอุตสาหกรรม กล่าวปาฐกถาพิเศษ "การพัฒนาอุตสาหกรรม 4.0 เพื่อขับเคลื่อนการปฏิรูปประเทศสู่ Thailand 4.0" ณ โรงแรมพลาซ่า แอทธีนี กรุงเทพฯ
วันนี้ (29 มกราคม 2561) นายอุตตม สาวนายน รัฐมนตรีว่าการกระทรวงอุตสาหกรรมและประธานคณะกรรมการพัฒนาระเบียงเศรษฐกิจพิเศษภาคตะวันออก กล่าวปาฐกถาพิเศษในหัวเรื่อง "การพัฒนาอุตสาหกรรม 4.0 เพื่อขับเคลื่อนการปฏิรูปประเทศสู่ Thailand 4.0" ในงานสัมมนาทิศทางเศรษฐกิจในหัวข้อ "EEC ไม่มีไม่ได้"  โดยมีเนื้อหาในตอนหนึ่งว่า“การขับเคลื่อนเศรษฐกิจประเทศในยุคอุตสาหกรรม 4.0 จะไปสู่เป้าหมายร่วมกันได้ ทุกฝ่ายต้องตื่นตัวและวางแนวทางขับเคลื่อนธุรกิจให้ก้าวทันกับการเปลี่ยนแปลงของ โลกอนาคต ดังนั้น EEC จะเป็นจุดเริ่มต้นการเปลี่ยนแปลงที่สำคัญเพื่อการก้าวไปข้างหน้าของประเทศไทย”
โดยมี นายสมคิด จาตุศรีพิทักษ์ รองนายกรัฐมนตรี เป็นประธานในงาน และมีนายสมชาย หาญหิรัญ รัฐมนตรีช่วยว่าการกระทรวงอุตสาหกรรม นายคณิศ  แสงสุพรรณ เลขาธิการ EEC พร้อมทั้งผู้บริหาร ผู้เชี่ยวชาญจากภาครัฐและเอกชน ร่วมเป็นเกียรติ ณ โรงแรมพลาซ่า แอทธีนี กรุงเทพฯ

ที่มา : http://www.thaigov.go.th/news/contents/details/9692
