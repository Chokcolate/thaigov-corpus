รัฐบาลไทย-ข่าวทำเนียบรัฐบาล-“ก.ยุติธรรม” เตรียมพัฒนาระบบ IT เน้นงานบริการประชาชน

วันพฤหัสบดีที่ 7 กันยายน 2560
“ก.ยุติธรรม” เตรียมพัฒนาระบบ IT เน้นงานบริการประชาชน
นายธวัชชัย ไทยเขียว รองปลัดกระทรวงยุติธรรม เป็นประธานการประชุมผังกระบวนงานที่ให้บริการประชาชนหรือผู้มีส่วนได้เสีย เพื่อพัฒนาระบบสารสนเทศรองรับการให้บริการแก่ประชาชนให้เข้าสามารถเข้าถึงงานบริการของกระทรวงยุติธรรมได้อย่างรวดเร็ว ทั่วถึง และเป็นธรรม
เมื่อวันพฤหัสบดีที่ ๗ กันยายน ๒๕๖๐ เวลา ๑๓.๓๐ น.
นายธวัชชัย ไทยเขียว รองปลัดกระทรวงยุติธรรม
เป็นประธานการประชุมผังกระบวนงานที่ให้บริการประชาชนหรือผู้มีส่วนได้เสีย
เพื่อพัฒนาระบบสารสนเทศรองรับการให้บริการแก่ประชาชนให้เข้าสามารถเข้าถึงงานบริการ
ของกระทรวงยุติธรรมได้อย่างรวดเร็ว ทั่วถึง และเป็นธรรม
โดยมีข้าราชการ เจ้าหน้าที่ สำนักงานปลัดกระทรวงยุติธรรม
และผู้แทนจากส่วนราชการในสังกัดกระทรวงยุติธรรม พร้อมด้วยผู้ที่เกี่ยวข้อง เข้าร่วมฯ
ณ ห้องประชุมกระทรวงยุติธรรม ๒ ชั้น ๘
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
โอกาสนี้ รองปลัดกระทรวงยุติธรรม ได้มอบหมายให้ทุกหน่วยงาน
จัดทำคำอธิบายผังกระบวนงานเพื่อพัฒนาเป็นระบบสารสนเทศรองรับการให้บริการแก่ประชาชน
ผ่านทางระบบอินเทอร์เน็ต และแอฟพลิเคชั่นบนโทรศัพท์เคลื่อนที่ หน่วยงานละไม่น้อยกว่า ๒ กระบวนงาน
พร้อมทั้งให้ทุกส่วนราชการในสังกัดกระทรวงยุติธรรมจัดทำกระบวนงานรับเรื่องราวร้องทุกข์จากประชาชน
โดยสามารถให้บริการแก่ประชาชนได้จริง ภายในไตรมาสที่ ๑ ของปีงบประมาณ พ.ศ ๒๕๖๑

ที่มา : http://www.thaigov.go.th/news/contents/details/6517
