รัฐบาลไทย-ข่าวทำเนียบรัฐบาล-ยุติธรรม หารือคณะอนุกรรมการฯ พิจารณาให้ความช่วยเหลือ ตาม พ.ร.บ.กองทุนยุติธรรม

วันศุกร์ที่ 16 มิถุนายน 2560
ยุติธรรม หารือคณะอนุกรรมการฯ พิจารณาให้ความช่วยเหลือ ตาม พ.ร.บ.กองทุนยุติธรรม
นายธวัชชัย ไทยเขียว รองปลัดกระทรวงยุติธรรม เป็นประธานการประชุมคณะอนุกรรมการให้ความช่วยเหลือกรุงเทพมหานคร และที่เกินอำนาจของคณะอนุกรรมการให้ความช่วยเหลือประจำจังหวัด ครั้งที่ ๖/๒๕๖๐
เมื่อวันพฤหัสบดีที่ ๑๕ มิถุนายน ๒๕๖๐ เวลา ๑๓.๓๐ น.
ณ ห้องประชุมสำนักงานกองทุนยุติธรรม ชั้น ๒๒ อาคารซอฟต์แวร์ปาร์ค
อำเภอปากเกร็ด จังหวัดนนทบุรี
นายธวัชชัย ไทยเขียว รองปลัดกระทรวงยุติธรรม
เป็นประธานการประชุมคณะอนุกรรมการให้ความช่วยเหลือกรุงเทพมหานคร
และที่เกินอำนาจของคณะอนุกรรมการให้ความช่วยเหลือประจำจังหวัด ครั้งที่ ๖/๒๕๖๐
เพื่อพิจารณาคำขอรับความช่วยเหลือที่เสนอคณะอนุกรรมการฯ ประจำเดือนพฤษภาคม ๒๕๖๐
ประกอบด้วย การขอรับความช่วยเหลือในการดำเนินคดี จำนวน ๓ ราย ๖ เรื่อง
และการขอรับความช่วยเหลือขอปล่อยตัวชั่วคราวผู้ต้องหาหรือจำเลย จำนวน ๑๔ ราย ๑๖ เรื่อง
ให้เป็นไปตามหลักเกณฑ์ของพระราชบัญญัติกองทุนยุติธรรม พ.ศ. ๒๕๕๘
และระเบียบคณะกรรมการกองทุนยุติธรรมว่าด้วยหลักเกณฑ์ วิธีการ และเงื่อนไขในการขอปล่อยชั่วคราว
ผู้ต้องหาหรือจำเลย พ.ศ.๒๕๕๙
โดยมีคณะอนุกรรมการผู้ทรงคุณวุฒิและเจ้าหน้าที่ที่เกี่ยวข้อง เข้าร่วมประชุมฯ

ที่มา : http://www.thaigov.go.th/news/contents/details/4562
