รัฐบาลไทย-ข่าวทำเนียบรัฐบาล-ปลัด ยธ. นำทีมลงพื้นที่ จ.น่าน รับฟังปัญหาและช่วยเหลือประชาชนให้เข้าถึงการบริการอย่างทั่วถึง

วันศุกร์ที่ 31 มีนาคม 2560
ปลัด ยธ. นำทีมลงพื้นที่ จ.น่าน รับฟังปัญหาและช่วยเหลือประชาชนให้เข้าถึงการบริการอย่างทั่วถึง
นายชาญเชาวน์ ไชยานุกิจ ปลัดกระทรวงยุติธรรม นำคณะผู้บริหารกระทรวงยุติธรรม หัวหน้าส่วนราชการและเจ้าหน้าที่ที่เกี่ยวข้องของหน่วยงานในสังกัดกระทรวงยุติธรรมในจังหวัดน่าน ลงพื้นที่ ณ ชุมชนมลาบรี (ชนเผ่าตองเหลือง) อำเภอเวียงสา จังหวัดน่าน
เมื่อวันศุกร์ที่ ๓๑ มีนาคม ๒๕๖๐ เวลา ๐๙.๓๐ น.
นายชาญเชาวน์ ไชยานุกิจ ปลัดกระทรวงยุติธรรม
นำคณะผู้บริหารกระทรวงยุติธรรม หัวหน้าส่วนราชการและเจ้าหน้าที่ที่เกี่ยวข้อง
ของหน่วยงานในสังกัดกระทรวงยุติธรรมในจังหวัดน่าน ลงพื้นที่ ณ ชุมชนมลาบรี
(ชนเผ่าตองเหลือง) ตำบลแม่ขะนิง อำเภอเวียงสา จังหวัดน่าน เพื่อพบปะ พูดคุย
และสอบถามถึงปัญหาความเดือดร้อนของประชาชน
โดยมีนายชาญนรินทร์ ลาภิยะ นายกองค์การบริหารส่วนตำบลแม่ขะนิง ให้การต้อนรับ
ในการนี้ ปลัดกระทรวงยุติธรรม และคณะ ได้มอบข้าวสาร อาหารแห้ง
และของใช้จำเป็นให้แก่ชาวบ้านในชุมชนดังกล่าวด้วย
ต่อมาเวลา ๑๐.๓๐ น. ปลัดกระทรวงยุติธรรม และคณะ ได้เดินทางต่อไปยังโรงเรียนบ้านแม่ขะนิง
อำเภอเวียงสา จังหวัดน่าน เพื่อรับฟังปัญหาความเดือดร้อนของประชาชน
และการให้บริการของกระทรวงยุติธรรมในระดับพื้นที่ จากประชาชนในพื้นที่ตำบลแม่ขะนิง
อันจะนำไปสู่การแก้ไขปัญหาให้ประชาชนสามารถเข้าถึงงานบริการของกระทรวงยุติธรรมต่อไป
โดยมี นายวรกิตติ ศรีทิพากร รองผู้ว่าราชการจังหวัดน่าน ให้การต้อนรับ
ทั้งนี้ จากการตรวจเยี่ยมประชาชนในพื้นที่พบว่า ประชาชนส่วนใหญ่มีปัญหาการไร้ที่ดินทำกิน
การไม่ได้รับการศึกษา การไม่ได้รับความช่วยเหลือด้านคดีความ และการไม่รู้ข้อกฎหมาย
สำหรับการแก้ไขปัญหาดังกล่าว
เบื้องต้นปลัดกระทรวงยุติธรรมได้มอบหมายให้ สำนักงานยุติธรรมจังหวัดน่าน
ดำเนินการให้ความช่วยเหลือในประเด็นที่เกี่ยวข้องกับกระทรวงยุติธรรม
และสำหรับปัญหาที่อยู่นอกเหนืออำนาจหน้าที่
จะประสานหน่วยงานที่เกี่ยวข้องเพื่อให้ความช่วยเหลือต่อไป

ที่มา : http://www.thaigov.go.th/news/contents/details/2815
