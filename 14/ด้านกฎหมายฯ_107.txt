รัฐบาลไทย-ข่าวทำเนียบรัฐบาล-กรมบังคับคดี เปิดประมูลสังหาริมทรัพย์ขายทอดตลาดล็อตใหญ่ที่สุด

วันพุธที่ 14 มิถุนายน 2560
กรมบังคับคดี เปิดประมูลสังหาริมทรัพย์ขายทอดตลาดล็อตใหญ่ที่สุด
นางสาวรื่นวดี สุวรรณมงคล อธิบดีกรมบังคับคดี พร้อมผู้บริหารกรมบังคับคดี แถลงข่าวการขายทอดตลาดทรัพย์สินในคดีศาลล้มละลายกลาง หมายเลขคดีแดงที่ ล.๘๑๙๔/๒๕๕๐ ประเภทวัตถุลักษณะคล้ายพลอย ด้วยราคาทรัพย์เริ่มต้นนัดแรก จำนวน ๓๑๖,๐๗๒,๕๖๐ บาท
เมื่อวันพุธที่ ๑๔ มิถุนายน ๒๕๖๐ เวลา ๑๑.๐๐ น.
ณ ศูนย์บังคับคดีล้มละลายส่วนหน้า อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพฯ
นางสาวรื่นวดี สุวรรณมงคล อธิบดีกรมบังคับคดี
พร้อมผู้บริหารกรมบังคับคดี
แถลงข่าวการขายทอดตลาดทรัพย์สินในคดีศาลล้มละลายกลาง หมายเลขคดีแดงที่ ล.๘๑๙๔/๒๕๕๐
ประเภทวัตถุลักษณะคล้ายพลอย ด้วยราคาทรัพย์เริ่มต้นนัดแรก จำนวน ๓๑๖,๐๗๒,๕๖๐ บาท
ทั้งนี้ ผู้ประสงค์จะเข้าสู้ราคาต้องวางหลักประกันการเข้าสู้ราคาต่อเจ้าพนักงานพิทักษ์ทรัพย์เป็นเงินสด
หรือแคชเชียร์เช็คสั่งจ่ายกรมบังคับคดีเป็นผู้รับเงิน หรือหนังสือค้ำประกันของธนาคารโดยไม่มีเงื่อนไข
หรือใช้วิธีทำรายการผ่านระบบ EDC (Electronic Data Capture) เป็นเงินจำนวน ๑๖,๐๐๐,๐๐๐ บาท
โดยกรมบังคับคดีได้กำหนดการขายทั้งหมดจำนวน ๘ นัด ประกอบด้วย นัดที่ ๑ วันที่ ๑๗ มิถุนายน ๒๕๖๐
นัดที่ ๒ วันที่ ๘ กรกฎาคม ๒๕๖๐ นัดที่ ๓ วันที่ ๒๙ กรกฎาคม ๒๕๖๐ นัดที่ ๔ วันที่ ๑๙ สิงหาคม ๒๕๖๐
นัดที่ ๕ วันที่ ๙ กันยายน ๒๕๖๐ นัดที่ ๖ วันที่ ๓๐ กันยายน ๒๕๖๐ นัดที่ ๗ วันที่ ๒๑ ตุลาคม ๒๕๖๐
และนัดที่ ๘ วันที่ ๑๑ พฤศจิกายน ๒๕๖๐
ณ ห้องขายทอดตลาด อาคารอสีติพรรษ กรมบังคับคดี กรุงเทพฯ

ที่มา : http://www.thaigov.go.th/news/contents/details/4531
