รัฐบาลไทย-ข่าวทำเนียบรัฐบาล-ยธ. ขับเคลื่อนภารกิจกองทุนยุติธรรม เพื่อให้ประชาชนเข้าถึงความยุติธรรมในทุกพื้นที่

วันศุกร์ที่ 28 เมษายน 2560
ยธ. ขับเคลื่อนภารกิจกองทุนยุติธรรม เพื่อให้ประชาชนเข้าถึงความยุติธรรมในทุกพื้นที่
นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม เป็นประธานการประชุมคณะกรรมการกองทุนยุติธรรม ครั้งที่ ๓/๒๕๖๐
เมื่อวันพฤหัสบดีที่ ๒๗ เมษายน ๒๕๖๐ เวลา ๐๙.๐๐ น.
ณ ห้องประชุมกระทรวงยุติธรรม ๑ ชั้น ๙ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม
เป็นประธานการประชุมคณะกรรมการกองทุนยุติธรรม ครั้งที่ ๓/๒๕๖๐
เพื่อติดตามความคืบหน้าในการดำเนินงานของกองทุนยุติธรรม ดังนี้
๑. การขับเคลื่อนการดำเนินงานของกองทุนยุติธรรมทุกพื้นที่
เพื่อให้ประชาชนเข้าถึงกระบวนการยุติธรรมอย่างรวดเร็ว มีประสิทธิภาพ และเสียค่าใช้จ่ายน้อยที่สุด
๒. การบูรณาการการทำงานร่วมกับกระทรวงมหาดไทย
เพื่อประสานความร่วมมือในการเชื่อมโยงคลินิกยุติธรรม ศูนย์ยุติธรรมชุมชน
เพื่อให้ภารกิจของกองทุนยุติธรรมเข้าถึงประชาชนทุกพื้นที่
รวมทั้งความร่วมมือกับสำนักงานอัยการสูงสุด โดยยึดประโยชน์ของประชาชน
และ ๓. การเร่งรัดการเสนอโครงสร้างส่วนราชการในสังกัดกระทรวงยุติธรรม
ซึ่งอยู่ระหว่างการพิจารณาของสำนักงาน ก.พ.ร.

ที่มา : http://www.thaigov.go.th/news/contents/details/3364
