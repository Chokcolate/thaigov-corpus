รัฐบาลไทย-ข่าวทำเนียบรัฐบาล-กองทุนยุติธรรมสรุปผลการช่วยเหลือประชาชนในรอบปีที่ผ่านมา

วันพฤหัสบดีที่ 9 พฤศจิกายน 2560
กองทุนยุติธรรมสรุปผลการช่วยเหลือประชาชนในรอบปีที่ผ่านมา
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานประชุมคณะกรรมการกองทุนยุติธรรม ครั้งที่ ๙/๒๕๖๐
ในวันพฤหัสบดีที่ ๙ พฤศจิกายน ๒๕๖๐ เวลา ๐๙.๓๐ น.
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานประชุมคณะกรรมการกองทุนยุติธรรม ครั้งที่ ๙/๒๕๖๐
โดยที่ประชุมได้รับทราบผลการช่วยเหลือเงินกองทุนยุติธรรมทั้งในส่วนกลางและส่วนภูมิภาค ประจำปี ๒๕๖๐
(ตั้งแต่ ๑ ตุลาคม ๒๕๕๙- ๓๐ กันยายน ๒๕๖๐) ซึ่งมีผู้ยื่นคำขอรับความช่วยเหลือ จำนวนทั้งสิ้น ๗,๗๘๕ ราย
ดำเนินการแล้วเสร็จ จำนวน ๗,๑๙๑ ราย อยู่ระหว่างการพิจารณา จำนวน ๕๙๔ ราย
รวมเงินให้ความช่วยเหลือทั้งสิ้น ๑๕๖,๒๐๙,๙๙๐.๗๐ บาท และรับทราบผลการช่วยเหลือเยียวยาผู้เสียหายและจำเลย
ในคดีอาญา ตามพระราชบัญญัติค่าตอบแทนผู้เสียหายและค่าทดแทน และค่าใช้จ่ายแก่จำเลยในคดีอาญา พ.ศ. ๒๕๔๔
(และที่แก้ไขเพิ่มเติม (ฉบับที่ ๒) พ.ศ. ๒๕๕๙ ประจำปีงบประมาณ ๒๕๖๐ (ระหว่างเดือนตุลาคม ๒๕๕๙ – กันยายน ๒๕๖๐)
โดยมีผู้ยื่นคำขอ จำนวน ๙,๕๐๙ ราย จำแนกเป็น ผู้เสียหาย จำนวน ๙,๐๒๔ ราย จำเลย จำนวน ๔๘๕ ราย
ดำเนินการแล้วเสร็จ จำนวน ๑๔,๔๘๑ ราย อยู่ระหว่างดำเนินการ ๑,๒๖๗ ราย
จ่ายเงินช่วยเยียวยา จำนวนทั้งสิ้น ๖๐๐,๘๐๐,๐๐๐ บาท
นอกจากนี้ ที่ประชุมยังรับทราบความคืบหน้าการจัดตั้งสำนักงานกองทุนยุติธรรม
ซึ่งขณะนี้อยู่ระหว่างการพิจารณาของสำนักงานคณะกรรมการพัฒนาระบบราชการ (กพร.)
ขั้นตอนต่อไปจะส่งให้กับสำนักงานคณะกรรมการกฤษฎีกาพิจารณาร่างกฎกระทรวงแบ่งส่วนราชการ
สำนักงานปลัดกระทรวงยุติธรรม พ.ศ. .... ต่อไป
ทั้งนี้ ปลัดกระทรวงยุติธรรม ได้เน้นย้ำเรื่องการให้ความช่วยเหลือประชาชน โดยเฉพาะในพื้นที่ห่างไกล
ต้องได้รับความช่วยเหลืออย่างเท่าเทียมกัน โดยขอให้วิเคราะห์สถานการณ์ในพื้นที่ เช่น ประเภทคดีความ
ที่ประชาชนขอรับความช่วยเหลือ สภาพปัญหาและอุปสรรคในการปฏิบัติงาน
เพื่อให้การช่วยเหลือประชาชนเป็นไปด้วยความรวดเร็ว ทั่วถึง และเป็นธรรม
โดยมีนายธวัชชัย ไทยเขียว รองปลัดกระทรวงยุติธรรม พร้อมด้วยคณะกรรมการผู้ทรงคุณวุฒิ
ข้าราชการและเจ้าหน้าที่ที่เกี่ยวข้อง เข้าร่วมประชุมฯ
ณ ห้องประชุมกระทรวงยุติธรรม ๑ ชั้น ๙ อาคารราชบุรีดิเรกฤทธิ์
ศูนย์ราชการเฉลิมพระเกียรติฯ กรุงเทพฯ

ที่มา : http://www.thaigov.go.th/news/contents/details/7949
