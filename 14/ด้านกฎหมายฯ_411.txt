รัฐบาลไทย-ข่าวทำเนียบรัฐบาล- รองนายกรัฐมนตรีและรัฐมนตรีว่าการกระทรวงยุติธรรม ตรวจเยี่ยมกรมคุ้มครองสิทธิและเสรีภาพ พร้อมมอบเงินช่วยเหลือเยียวยาแก่ผู้เสียหายและทายาท จำนวน ๕ ราย

วันศุกร์ที่ 9 กุมภาพันธ์ 2561
รองนายกรัฐมนตรีและรัฐมนตรีว่าการกระทรวงยุติธรรม ตรวจเยี่ยมกรมคุ้มครองสิทธิและเสรีภาพ พร้อมมอบเงินช่วยเหลือเยียวยาแก่ผู้เสียหายและทายาท จำนวน ๕ ราย
พลอากาศเอก ประจิน จั่นตอง รองนายกรัฐมนตรีและรัฐมนตรีว่าการกระทรวงยุติธรรม พร้อมด้วยคณะผู้บริหารกระทรวงยุติธรรม เข้าตรวจเยี่ยมกรมคุ้มครองสิทธิและเสรีภาพ
ในวันศุกร์ที่ ๙ กุมภาพันธ์ ๒๕๖๑ เวลา ๑๕.๓๐ น.
ณ กรมคุ้มครองสิทธิและเสรีภาพ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
พลอากาศเอก ประจิน จั่นตอง รองนายกรัฐมนตรีและรัฐมนตรีว่าการกระทรวงยุติธรรม
พร้อมด้วยคณะผู้บริหารกระทรวงยุติธรรม เข้าตรวจเยี่ยมกรมคุ้มครองสิทธิและเสรีภาพ
พร้อมเยี่ยมชมนิทรรศการแบบมีชีวิตและกิจกรรมต่างๆ อาทิ นิทรรศการด้านการไกล่เกลี่ยระงับข้อพิพาท
การให้ความช่วยเหลือทางกฎหมาย และด้านการคุ้มครองพยาน ฯลฯ
โดยมีนางสาวปิติกาญจน์ สิทธิเดช อธิบดีกรมคุ้มครองสิทธิและเสรีภาพ พร้อมด้วยคณะผู้บริหาร
ข้าราชการ และเจ้าหน้าที่ของกรมคุ้มครองสิทธิและเสรีภาพ ให้การต้อนรับ
นอกจากนี้ รองนายกรัฐมนตรีและรัฐมนตรีกระทรวงยุติธรรม
เป็นประธานมอบเงินเยียวยาแก่ผู้เสียหายในคดีอาญาและทายาท ตามพระราชบัญญัติค่าตอบแทนผู้เสียหาย
และค่าทดแทนและค่าใช้จ่ายแก่จำเลยในคดีอาญา พ.ศ.๒๕๔๔ และที่แก้ไขเพิ่มเติม (ฉบับที่ ๒) พ.ศ.๒๕๕๙
จากกรณีความเสียหายต่อชีวิตและร่างกาย จำนวน ๕ ราย รวมเป็นเงินทั้งสิ้น ๕๓๖,๐๗๓.๕๐ บาท
โอกาสนี้ รองนายกรัฐมนตรีและรัฐมนตรีกระทรวงยุติธรรม ได้รับฟังสรุปผลการดำเนินงานของกรมสิทธิและเสรีภาพ
และรับฟังปัญหาการดำเนินงานของส่วนภูมิภาค จากผู้อำนวยการสำนักงานคุ้มครองสิทธิและเสรีภาพ พื้นที่ ๑-๔
พร้อมทั้ง กล่าวชื่นชมการทำงานของข้าราชการ เจ้าหน้าที่ ที่ทำงานอย่างเต็มความสามารถ
โดยเน้นย้ำเรื่องการสร้างเครือข่ายในพื้นที่ เพื่อให้การช่วยเหลือประชาชนในพื้นที่ห่างไกล
ด้วยความรวดเร็วและมีประสิทธิภาพมากยิ่งขึ้น

ที่มา : http://www.thaigov.go.th/news/contents/details/9988
