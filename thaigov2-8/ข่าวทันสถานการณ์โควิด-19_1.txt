รัฐบาลไทย-ข่าวทำเนียบรัฐบาล-กรมทางหลวงประกาศปิดบริการมอเตอร์เวย์หมายเลข 7 และหมายเลข 9 ชั่วคราว ตั้งแต่เวลา 22.00 - 04.00 น. ของวันรุ่งขึ้น พร้อมระดมกำลังเจ้าหน้าที่ตรวจเข้มคัดกรองรถ [กระทรวงคมนาคม]

วันอังคารที่ 7 เมษายน 2563
พิมพ์
กรมทางหลวงประกาศปิดบริการมอเตอร์เวย์หมายเลข 7 และหมายเลข 9 ชั่วคราว ตั้งแต่เวลา 22.00 - 04.00 น. ของวันรุ่งขึ้น พร้อมระดมกำลังเจ้าหน้าที่ตรวจเข้มคัดกรองรถ [กระทรวงคมนาคม]
กรมทางหลวงประกาศปิดบริการมอเตอร์เวย์หมายเลข 7 และหมายเลข 9 ชั่วคราว ตั้งแต่เวลา 22.00 - 04.00 น. ของวันรุ่งขึ้น พร้อมระดมกำลังเจ้าหน้าที่ตรวจเข้มคัดกรองรถ
ฉบับที่ 343/2563
กรมทางหลวงประกาศปิดบริการมอเตอร์เวย์หมายเลข 7 และหมายเลข 9 ชั่วคราว ตั้งแต่เวลา 22.00 - 04.00 น. ของวันรุ่งขึ้น พร้อมระดมกำลังเจ้าหน้าที่ตรวจเข้มคัดกรองรถ
นายศักดิ์สยาม ชิดชอบ รัฐมนตรีว่าการกระทรวงคมนาคม กล่าวว่า ตามที่ พลเอก ประยุทธ์  จันทร์โอชา นายกรัฐมนตรี ได้มีประกาศสถานการณ์ฉุกเฉิน ห้ามบุคคลใดทั่วราชอาณาจักรออกนอกเคหสถาน ระหว่างเวลา 22.00 - 04.00 น. ของวันรุ่งขึ้น โดยเริ่มตั้งแต่คืนวันที่ 3 เมษายน 2563 เนื่องจากสถานการณ์การแพร่ระบาดของโรคติดเชื้อไวรัส COVID-19 จึงได้สั่งการให้หน่วยงานในสังกัดปฏิบัติตามอย่างเคร่งครัด พร้อมกำหนดมาตรการต่าง ๆ ให้สอดคล้องกับประกาศดังกล่าว
นายสราวุธ ทรงศิวิไล อธิบดีกรมทางหลวง กล่าวว่า กรมทางหลวง (ทล.) ได้ดำเนินการตามนโยบายของรัฐบาลและข้อสั่งการของรัฐมนตรีว่าการกระทรวงคมนาคมด้วยการปิดการจราจรบนทางหลวงพิเศษระหว่างเมือง (มอเตอร์เวย์) ทั้ง 2 สายทางบางส่วนชั่วคราว ได้แก่ มอเตอร์เวย์หมายเลข 7 กรุงเทพฯ - ชลบุรี - พัทยา และมอเตอร์เวย์หมายเลข 9 ช่วงบางปะอิน - บางพลี และช่วงสุขสวัสดิ์ - บางขุนเทียน ตั้งแต่เวลา 22.00 - 04.00 น. ของวันรุ่งขึ้น ตั้งแต่วันที่ 3 เมษายน 2563 เป็นต้นมา โดยเปิดให้ยานพาหนะที่ได้รับอนุญาตผ่านทางในช่วงเวลาดังกล่าวใช้บริการเฉพาะช่องเงินสด ซึ่งสถานการณ์ภาพรวมหลังจากที่เริ่มใช้มาตรการดังกล่าวพบว่า ปริมาณรถที่วิ่งผ่านแต่ละด่านน้อยมาก โดย ทล. ได้จัดเจ้าหน้าปฏิบัติงานร่วมกับตำรวจทางหลวงตั้งจุดคัดกรองบริเวณด่านเก็บค่าผ่านทางต่าง ๆ ตั้งแต่เวลา 22.00 น. พร้อมทั้งจัดเจ้าหน้าที่เฝ้าระวังเหตุการณ์ผ่านระบบกล้อง CCTV ตลอดสายทาง และแจ้งเตือนผู้ใช้ทางเกี่ยวกับการปิดการให้บริการผ่านสื่อต่าง ๆ และป้าย VMS บนเส้นทาง สำหรับรถที่ได้รับอนุญาตตามข้อกำหนด เช่น รถขนส่งสินค้า อุปโภคบริโภค รถขนเวชภัณฑ์ เครื่องมือทางการแพทย์ รถขนส่งน้ำมันเชื้อเพลิง รถขนส่งผลผลิตทางการเกษตร รถขนส่งผู้โดยสารไป - กลับสนามบิน และรถที่ได้รับอนุญาตอื่น  ๆ รวมถึงรถฉุกเฉิน รถพยาบาลของเจ้าหน้าที่ สามารถแจ้งเจ้าหน้าที่บริเวณด่านเก็บเงินค่าผ่านทางฯ เพื่อขออนุญาตใช้เส้นทางเป็นกรณีไป สอบถามข้อมูลเพิ่มเติมได้ที่สายด่วนมอเตอร์เวย์ 1586 กด 7 ตลอด 24 ชั่วโมง

ที่มา : https://www.thaigov.go.th/news/contents/details/28599
