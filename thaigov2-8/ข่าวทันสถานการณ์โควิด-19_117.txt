รัฐบาลไทย-ข่าวทำเนียบรัฐบาล-กรุงไทยชวนทำบุญสุขใจ ปีใหม่ไทย ไร้โควิด ผ่าน songkran2563.com [กระทรวงการคลัง]

วันเสาร์ที่ 11 เมษายน 2563
พิมพ์
กรุงไทยชวนทำบุญสุขใจ ปีใหม่ไทย ไร้โควิด ผ่าน songkran2563.com [กระทรวงการคลัง]
กรุงไทยชวนทำบุญสุขใจ ปีใหม่ไทย ไร้โควิด ผ่าน songkran2563.com
ธนาคารกรุงไทย ร่วมอนุรักษ์และสืบสานประเพณีขึ้นปีใหม่ไทย และสนับสนุนการเว้นระยะห่างทางสังคม หรือ Social Distancing  โดยจัดทำเว็บไซต์พิเศษ ภายใต้แนวคิด ทำบุญสุขใจ ปีใหม่ไทย ไร้โควิด  เชิญชวนลูกค้าและประชาชนร่วมต้อนรับปีใหม่ไทย 2563 ผ่าน songkran2563.com  ใน 3 กิจกรรม ได้แก่  “ทำบุญ” สรงน้ำพระ ไหว้พระพุทธสิหิงค์ อธิษฐานขอพร เพื่อเป็นสิริมงคลให้กับตนเองและครอบครัว  “บริจาค” ให้กับ 7 โรงพยาบาลที่ดูแลผู้ป่วยติดเชื้อไวรัสโควิด-19 ด้วยกรุงไทย E-donation  และ "แชร์ภาพ" ของตนเองเป็นที่ระลึก เพื่อแบ่งปันความสุขให้กับผู้อื่น
ทำบุญสุขใจ ปีใหม่ไทย ไร้โควิด  เป็นหนึ่งในกิจกรรมที่ร่วมรณรงค์การอยู่บ้าน หยุดเชื้อ เพื่อชาติ  ซึ่งขณะนี้ทุกคนต่างตระหนักถึงความสำคัญ เพื่อหยุดการแพร่ระบาดของไวรัสโควิด- 19 และธนาคารกรุงไทย ขอบคุณที่ห่ า ง กัน  โดยพร้อมเคียงข้างคนไทย และขอส่งกำลังใจให้ประชาชนร่วมผ่านวิกฤตในครั้งนี้ไปด้วยกัน

ที่มา : https://www.thaigov.go.th/news/contents/details/28849
