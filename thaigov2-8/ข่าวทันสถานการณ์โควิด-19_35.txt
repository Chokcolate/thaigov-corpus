รัฐบาลไทย-ข่าวทำเนียบรัฐบาล-กทพ. เชิญชวนผู้ใช้ทางพิเศษเปลี่ยนมาใช้บัตร Easy Pass ช่วยลดการแพร่กระจายปลอดภัยจาก COVID-19 [กระทรวงคมนาคม]

วันพุธที่ 8 เมษายน 2563
พิมพ์
กทพ. เชิญชวนผู้ใช้ทางพิเศษเปลี่ยนมาใช้บัตร Easy Pass ช่วยลดการแพร่กระจายปลอดภัยจาก COVID-19 [กระทรวงคมนาคม]
กทพ. เชิญชวนผู้ใช้ทางพิเศษเปลี่ยนมาใช้บัตร Easy Pass ช่วยลดการแพร่กระจายปลอดภัยจาก COVID-19
การทางพิเศษแห่งประเทศไทย (กทพ.) เชิญชวนผู้ใช้ทางพิเศษเปลี่ยนมาใช้บัตร Easy Pass ในการผ่านทางแทนการใช้เงินสดเพื่อหลีกเลี่ยงการสัมผัสกับธนบัตรหรือเหรียญที่อาจจะเป็นแหล่งสะสมของเชื้อไวรัสโคโรน่า COVID-19 ซึ่งอาจจะทำให้เกิดการแพร่กระจายไปยังผู้ใช้ทางพิเศษเองหรือตัวพนักงานเก็บค่าผ่านทางพิเศษที่ปฏิบัติงานอยู่ในช่องเก็บค่าผ่านทาง
ทั้งนี้สามารถสมัครใช้บัตร Easy Pass ได้ที่ด่านเก็บค่าผ่านทางพิเศษทุกด่าน ทุกสายทางพิเศษ (ยกเว้นทางพิเศษศรีรัช - วงแหวนรอบนอกฯ) ระหว่างเวลา 05.00 - 22.00 น. หรือที่จุดพักรถสถานีบริการน้ำมันปตท.บางนา (ขาออก ) โดยใช้แค่บัตรประชาชนหรือสำเนาอย่างใดอย่างหนึ่งพร้อมเงินจำนวน 500 บาท (ซึ่ง 500 บาทนี้คือเงินค่าผ่านทางทั้งหมดไม่มีค่าประกันบัตร)
นอกจากนี้ยังสามารถสมัครออนไลน์ผ่าน True Money wallet ซึ่งจะจัดส่งบัตร Easy Pass ให้ถึงบ้าน
สอบถามรายละเอียดเพิ่มเติมโทร 1543 ตลอด 24 ชั่วโมง

ที่มา : https://www.thaigov.go.th/news/contents/details/28679
