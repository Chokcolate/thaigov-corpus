รัฐบาลไทย-ข่าวทำเนียบรัฐบาล-พระบาทสมเด็จพระเจ้าอยู่หัว ทรงมีกระแสพระราชดำรัสชื่นชมการทำงานของรัฐบาล และทุกภาคส่วนที่ร่วมกันทำงานอย่างหนัก ทำให้สถานการณ์แพร่ระบาดโควิด-19 ดีขึ้น

วันจันทร์ที่ 13 เมษายน 2563
พิมพ์
พระบาทสมเด็จพระเจ้าอยู่หัว ทรงมีกระแสพระราชดำรัสชื่นชมการทำงานของรัฐบาล และทุกภาคส่วนที่ร่วมกันทำงานอย่างหนัก ทำให้สถานการณ์แพร่ระบาดโควิด-19 ดีขึ้น
พระบาทสมเด็จพระเจ้าอยู่หัว ทรงมีกระแสพระราชดำรัสชื่นชมการทำงานของรัฐบาล และทุกภาคส่วนที่ร่วมกันทำงานอย่างหนัก ทำให้สถานการณ์แพร่ระบาดโควิด-19 ดีขึ้น
วันที่ 13 เมษายน 2563 พลเอก ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหมเผย พระบาทสมเด็จพระเจ้าอยู่หัว ทรงมีกระแสพระราชดำรัส ชื่นชมผลการปฏิบัติงานของรัฐบาล คณะรัฐมนตรี ข้าราชการพลเรือน ตำรวจ ทหาร เจ้าหน้าที่แพทย์ พยาบาล สาธารณสุข เจ้าหน้าที่ส่วนท้องถิ่น อาสาสมัครสาธารณสุข จิตอาสา ตลอดจนภาคธุรกิจเอกชน และประชาชนที่ร่วมกันทำงานอย่างหนัก ด้วยความอดทน เสียสละ ร่วมมือกันจนทำให้สถานการณ์โควิด-19 ในประเทศไทยดีขึ้นตามลำดับเป็นที่น่าพอใจ
พร้อมกับพระราชทานกำลังใจให้ทุกคนหากมีสิ่งหนึ่งสิ่งใด ที่ประสงค์ให้พระองค์และสมเด็จพระนางเจ้าฯ พระบรมราชินี พระราชทานเพิ่มเติม ขอให้กราบบังคมทูลได้ตลอดเวลา ซึ่งนับเป็นพระมหากรุณาธิคุณอย่างหาที่สุดมิได้ ขอให้ทั้งสองพระองค์ทรงพระเจริญยิ่งยืนนาน

ที่มา : https://www.thaigov.go.th/news/contents/details/28908
