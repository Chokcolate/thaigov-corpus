รัฐบาลไทย-ข่าวทำเนียบรัฐบาล-กระทรวงยุติธรรม ประชุมคณะกรรมการตรวจสอบทรัพย์สิน ครั้งที่ ๕/๒๕๖๓

วันอังคารที่ 14 เมษายน 2563
กระทรวงยุติธรรม ประชุมคณะกรรมการตรวจสอบทรัพย์สิน ครั้งที่ ๕/๒๕๖๓
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม ในฐานะประธานกรรมการตรวจสอบทรัพย์สิน เป็นประธานการประชุมคณะกรรมการตรวจสอบทรัพย์สิน ครั้งที่ ๕/๒๕๖๓
ในวันศุกร์ที่ ๑๐ เมษายน ๒๕๖๓ เวลา ๐๘.๓๐ น. ณ ห้องประชุมกฤษณะ ผลอนันต์ อาคาร ๓ ชั้น ๒ สำนักงาน ป.ป.ส. ถนนดินแดง กรุงเทพฯ ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม ในฐานะประธานกรรมการตรวจสอบทรัพย์สิน เป็นประธานการประชุมคณะกรรมการตรวจสอบทรัพย์สิน ครั้งที่ ๕/๒๕๖๓ ซึ่งเป็นการดำเนินการตามพระราชบัญญัติมาตรการในการปราบปรามผู้กระทำความผิดเกี่ยวกับยาเสพติด พ.ศ.๒๕๓๔ โดยมี นายนิยม เติมศรีสุข เลขาธิการ ป.ป.ส. ทำหน้าที่เลขานุการ และนายไพศาล กันทะเตียน ผู้ช่วยเลขานุการคณะกรรมการตรวจสอบทรัพย์สินคดียาเสพติด ทำหน้าที่ผู้ช่วยเลขานุการ พร้อมคณะกรรมการฯ ซึ่งเป็นผู้แทนส่วนราชการต่าง ๆ ที่เกี่ยวข้อง ร่วมพิจารณา
โดยที่ประชุมคณะกรรมการฯ ได้พิจารณาสำนวนคดีตรวจสอบทรัพย์สิน จำนวน ๑๓๙ คดีทรัพย์สิน จำนวน ๕๔๒ รายการ รวมมูลค่า ๘๐,๔๑๗,๐๐๐ บาท ซึ่งการประชุมคณะกรรมการตรวจสอบทรัพย์สินเป็นกระบวนการในการบังคับใช้กฎหมายตามมาตรการริบทรัพย์สินในคดียาเสพติด มีวัตถุประสงค์เพื่อตัดโอกาสในการกลับมาเป็นผู้กระทำความผิดเกี่ยวกับยาเสพติดซ้ำ และไม่ให้ผู้กระทำความผิดเกี่ยวกับยาเสพติดได้รับประโยชน์ใดจากทรัพย์สินที่ได้มาจากค้ายาเสพติด อันจะนำมาซึ่งความมั่นคงปลอดภัยของประชาชนและสังคมจากปัญหายาเสพติด

ที่มา : https://www.thaigov.go.th/news/contents/details/29058
