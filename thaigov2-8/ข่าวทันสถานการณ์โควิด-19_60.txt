รัฐบาลไทย-ข่าวทำเนียบรัฐบาล-SME D Bank ร่วมช่วยเหลือผู้ประกอบการ SMEs แจกคอร์สเรียนออนไลน์สายธุรกิจ ฟรี! [กระทรวงการคลัง]

วันพฤหัสบดีที่ 9 เมษายน 2563
SME D Bank ร่วมช่วยเหลือผู้ประกอบการ SMEs แจกคอร์สเรียนออนไลน์สายธุรกิจ ฟรี! [กระทรวงการคลัง]
SME D Bank ร่วมช่วยเหลือผู้ประกอบการ SMEs แจกคอร์สเรียนออนไลน์สายธุรกิจ ฟรี!
ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank ช่วยเหลือลูกค้าธนาคาร และผู้ประกอบการเอสเอ็มอีทั่วไป ที่ได้รับผลกระทบจากวิกฤตการณ์โควิด 19 ทั้งทางตรงและทางอ้อม โดยเปิดหลักสูตร E-learning เกี่ยวกับธุรกิจ 4 หลักสูตร ให้เรียนฟรี ผ่านระบบออนไลน์ เพื่อพัฒนาทักษะระหว่างอยู่บ้าน โดยแต่ละหลักสูตรล้วนมีเนื้อหาเข้มข้น สั้น กระชับ เข้าใจง่าย เหมาะกับการเรียนรู้ได้ด้วยตัวเอง ประกอบด้วย
1. ศาสตร์การวางแผนเชิงกลยุทธ์ สร้างธุรกิจให้ติดปีก (Business Plan)
2. การวางแผนธุรกิจด้วยกระดาษแผ่นเดียว (Business Model Canvas)
3. บัญชีง่ายๆสำหรับผู้บริหาร 1 (Accounting for Non-Accountant)
4. บัญชีง่ายๆ สำหรับผู้บริหาร 2 (Advanced Accounting for Non-Accountant)
ผู้ที่สนใจเข้าร่วมโครงการสามารถลงทะเบียนผ่านออนไลน์ ได้ที่ https://bit.ly/2xAPWbo ตั้งแต่วันนี้ - 15 เมษายน 63 ฟรีไม่มีค่าใช้จ่าย รับจำนวนจำกัด ขอสงวนสิทธิ์การรับเข้าร่วมกิจกรรมตามลำดับการสมัครลงทะเบียน
สอบถามข้อมูลเพิ่มเติมได้ที่ฝ่ายส่งเสริมกิจกรรมพัฒนาผู้ประกอบการ โทร. 081-483-5524
Facebook Page : powersmethai (ศูนย์นวัตกรรมทางเทคโนโลยี) Line : @powersmethai
#คลังรวมใจสู้ภัยโควิด19

ที่มา : https://www.thaigov.go.th/news/contents/details/28731
