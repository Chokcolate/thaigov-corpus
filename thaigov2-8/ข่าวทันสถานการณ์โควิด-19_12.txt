รัฐบาลไทย-ข่าวทำเนียบรัฐบาล-พระบาทสมเด็จพระเจ้าอยู่หัว ทรงพระกรุณาโปรดเกล้าฯ พระราชทานเครื่องมือแพทย์พระราชทาน เพื่อรับมือสถานการณ์โควิด-19 ให้แก่โรงพยาบาลพระมงกุฏเกล้า กรมแพทย์ทหารบก [กระทรวงกลาโหม]

วันพุธที่ 8 เมษายน 2563
พิมพ์
พระบาทสมเด็จพระเจ้าอยู่หัว ทรงพระกรุณาโปรดเกล้าฯ พระราชทานเครื่องมือแพทย์พระราชทาน เพื่อรับมือสถานการณ์โควิด-19 ให้แก่โรงพยาบาลพระมงกุฏเกล้า กรมแพทย์ทหารบก [กระทรวงกลาโหม]
พระบาทสมเด็จพระวชิรเกล้าเจ้าอยู่หัวทรงพระกรุณาโปรดเกล้าฯ พระราชทานเครื่องช่วยหายใจและอุปกรณ์ทางการแพทย์ ให้แก่โรงพยาบาลพระมงกุฏเกล้า
เพื่อรับมือสถานการณ์การแพร่เชื้อโควิด-19 โดยมี พลโท ชาญชัย ติกขะปัญโญ เจ้ากรมแพทย์ทหารบก พลโท ธารา พูนประชา ผู้อำนวยการศูนย์อำนวยการแพทย์พระมงกุฎเกล้า พลตรี สุพัษชัย เมฆะสุวรรณดิษฐ์ ผู้อำนวยการโรงพยาบาลพระมงกุฎเกล้า และคณะผู้บริหารโรงพยาบาลพระมงกุฎเกล้า เป็นผู้แทนรับมอบเครื่องช่วยหายใจและอุปกรณ์ทางการแพทย์พระราชทาน ประกอบด้วย เครื่องช่วยหายใจ Draeger จำนวน ๓ เครื่อง เครื่องช่วยหายใจ Puritan Bennett จำนวน ๔ เครื่อง เครื่องช่วยหายใจ Event จำนวน ๔ เครื่อง เครื่องช่วยหายใจ Maquet จำนวน ๑ เครื่อง รวม ๑๒ เครื่อง และเครื่องวัดออกซิเจนแบบปลายนิ้ว จำนวน ๑๓ เครื่อง เมื่อวันศุกร์ที่ ๓ เมษายน ๒๕๖๓ เวลา ๑๐.๓๐ น. ณ ห้องประชุมดุสิตธานี ชั้น ๑๐ อาคารเฉลิมพระเกียรติฯ โรงพยาบาลพระมงกุฎเกล้า
การได้รับพระราชทานในครั้งนี้ยังความปลาบปลื้มปีติในพระมหากรุณาธิคุณเป็นล้นพ้นที่พระบาทสมเด็จพระเจ้าอยู่หัว ทรงมีต่อบุคลากรทางการแพทย์ของโรงพยาบาลพระมงกุฏเกล้า กรมแพทย์ทหารบก ตลอดจนประชาชนทั่วไป อย่างหาที่สุดมิได้

ที่มา : https://www.thaigov.go.th/news/contents/details/28616
