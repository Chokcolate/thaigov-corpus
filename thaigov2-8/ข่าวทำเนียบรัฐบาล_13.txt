รัฐบาลไทย-ข่าวทำเนียบรัฐบาล-รมต. นร. นายเทวัญ  ฯ  ติดตามมาตรการความปลอดภัยการให้บริการส่งอาหาร Delivery หลังพบว่าประชาชนใช้บริการสั่งอาหารออนไลน์เพิ่มขึ้นช่วงสถานการณ์โควิด-19

วันศุกร์ที่ 10 เมษายน 2563
พิมพ์
รมต. นร. นายเทวัญ  ฯ  ติดตามมาตรการความปลอดภัยการให้บริการส่งอาหาร Delivery หลังพบว่าประชาชนใช้บริการสั่งอาหารออนไลน์เพิ่มขึ้นช่วงสถานการณ์โควิด-19
รมต. นร. นายเทวัญ  ฯ  ติดตามมาตรการความปลอดภัยการให้บริการส่งอาหาร Delivery หลังพบว่าประชาชนใช้บริการสั่งอาหารออนไลน์เพิ่มขึ้นช่วงสถานการณ์โควิด-19
วันนี้ (9 เมษายน 2563) เวลา 19.00 น. นายเทวัญ ลิปตพัลลภ รัฐมนตรีประจำสำนักนายกรัฐมนตรี พร้อมด้วย นายณัฏฐชัย ศรีรุ่งสุขพินิจ ที่ปรึกษารัฐมนตรีประจำสำนักนายกรัฐมนตรี ลงพื้นที่ร้านขายอาหารบริเวณถนนบรรทัดทอง กรุงเทพมหานคร หลังตรวจสอบพบว่าการใช้บริการสั่งอาหารออนไลน์และบริการส่งอาหาร Delivery มีจำนวนเพิ่มขึ้น ซึ่งเป็นผลมาจากมาตรการที่รัฐบาลขอความร่วมมือประชาชนไม่รับประทานอาหารที่ร้าน เพื่อลดการแพร่กระจายของเชื้อไวรัสโควิด-19 โดยร้านค้ายังสามารถเปิดให้บริการขายอาหารให้ประชาชนสามารถซื้อกลับบ้าน หรือรับสั่งอาหารทางระบบออนไลน์ได้
ปัจจุบันพบว่าผู้บริโภคนิยมสั่งอาหารออนไลน์ผ่านทางบริษัทให้บริการส่งอาหาร Delivery เนื่องจากมีความสะดวก ไม่ต้องเดินทางไปที่ร้านเอง ขณะเดียวกันบริษัทที่เปิดบริการส่งอาหาร Delivery ก็มีโปรโมชั่นจูงใจมากขึ้น ดังนั้น ร้านอาหารที่ได้รับความนิยมอยู่เดิม เมื่อปรับตัวมาใช้ระบบการสั่งอาหารออนไลน์ก็จะสามารถประคองตัวอยู่ได้ในยุคปัจจุบัน อย่างไรก็ตาม ผู้บริโภคบางส่วนยังมีความกังวลเรื่องความปลอดภัย และความสะอาดของบรรจุภัณฑ์และตัวพนักงานส่งอาหาร ประกอบกับไม่มั่นใจว่าร้านอาหารได้จัดระเบียบการรับสินค้าตามที่กระทรวงสาธารณสุขกำหนด ให้มีการเว้นระยะห่างและมาตรการความปลอดภัยอื่นหรือไม่
รัฐมนตรีประจำสำนักนายกรัฐมนตรี เปิดเผยว่า ปัจจุบันร้านค้าขายอาหารได้รับผลกระทบจากสถานการณ์โควิด-19 เป็นจำนวนมาก ขณะเดียวกันประชาชนที่นิยมสั่งอาหารระบบออนไลน์ก็มีความกังวลเรื่องมาตรฐานความปลอดดภัยและการปลอดเชื้อ ดังนั้น การลงพื้นที่ครั้งนี้เพื่อแนะนำและติดตามการดูแลความสะอาดตั้งแต่ต้นทางร้านค้าก่อนถึงมือผู้บริโภค โดยรัฐมนตรีประจำสำนักนายกรัฐมนตรียังได้แจกหน้ากากอนามัยและเจลล์ล้างมือแก่พนักงานขับรถส่งอาหาร Delivery พร้อมย้ำเรื่องความสะอาด ปลอดเชื้อ ปลอดภัย
......................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/28746
