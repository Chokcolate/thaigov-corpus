รัฐบาลไทย-ข่าวทำเนียบรัฐบาล-"วราวุธ" คุมเข้ม อช.ดอยผ้าห่มปก เพิ่มการลาดตระเวนดับไฟป่า

วันจันทร์ที่ 13 เมษายน 2563
พิมพ์
"วราวุธ" คุมเข้ม อช.ดอยผ้าห่มปก เพิ่มการลาดตระเวนดับไฟป่า
"วราวุธ" คุมเข้ม อช.ดอยผ้าห่มปก เพิ่มการลาดตระเวนดับไฟป่า
"วราวุธ" คุมเข้ม อช.ดอยผ้าห่มปก เพิ่มการลาดตระเวนดับไฟป่า
วันที่ 10 เมษายน 2563 เวลา 14.30 น. นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม ลงพื้นที่ตรวจเยี่ยมให้กำลังใจเจ้าหน้าที่และให้แนวทางการดำเนินงานแก้ไขปัญหาไฟป่าและหมอกควัน และการปรับปรุงสถานที่ต่าง ๆ ในพื้นที่อุทยานแห่งชาติดอยผ้าห่มปก ต.โป่งน้ำร้อน อ.ฝาง จ.เชียงใหม่ โดยในการดำเนินงานให้เพิ่มการลาดตระเวรการดับไฟป่าในพื้นที่เสี่ยงให้มากขึ้นควบคู่ไปกับการทำความเข้าใจและขอความร่วมมือกับประชาชนในพื้นที่ให้เข้ามามีส่วนร่วมในการดำเนินงาน โดยให้ประสานกับฝ่ายปกครอง ทหาร ตำรวจ และประชาชนจิตอาสา ร่วมดำเนินงานด้วย สำหรับการปรับปรุงสถานที่ท่องเที่ยว เพื่อเตรียมพร้อมให้บริการนักท่องเที่ยวหลังสถานการณ์โควิด - 19 คลี่คลาย โดยให้จัดทำสิ่งอำนวยความสะดวกต่างๆ เช่น ทางลาดห้องน้ำ ที่จอดรถ สำหรับเด็กเล็ก ผู้สูงวัย ผู้พิการ หรือผู้ที่มีความจำเป็นในการใช้รถเข็น เป็นต้น
ทั้งนี้ ในตอนท้ายรัฐมนตรีว่าการกระทรวงทรัพยากรธรรมชาติและสิ่งแวดล้อม ได้มอบเสบียงอาหารและสิ่งขอจำเป็นให้แก่เจ้าหน้าที่ปฏิบัติงาน โดยโอกาสนี้ได้ขอบคุณเจ้าหน้าที่ทุกท่านและขอให้ทุกท่านทำงานด้วยความอดทนในการปฏิบัติหน้าที่เพื่อดูแลผืนป่าซึ่งเป็นทรัพย์แผ่นดินของประเทศแห่งนี้ ทั้งนี้ ในการปฏิบัติงานขอให้คำนึงถึงความปลอดภัยในการทำงานเป็นอันดับแรกด้วย

ที่มา : https://www.thaigov.go.th/news/contents/details/28932
