รัฐบาลไทย-ข่าวทำเนียบรัฐบาล-นายกรัฐมนตรีขอบคุณทุกภาคส่วน ที่ให้ความร่วมมือปฏิบัติตามมาตรการป้องกัน การแพร่ระบาดโควิด-19

วันอาทิตย์ที่ 12 เมษายน 2563
พิมพ์
นายกรัฐมนตรีขอบคุณทุกภาคส่วน ที่ให้ความร่วมมือปฏิบัติตามมาตรการป้องกัน การแพร่ระบาดโควิด-19
นายกรัฐมนตรีขอบคุณทุกภาคส่วน ที่ให้ความร่วมมือปฏิบัติตามมาตรการป้องกัน การแพร่ระบาดโควิด-19
วันที่ 12 เมษายน 2563 ศาสตราจารย์นฤมล ภิญโญสินวัฒน์ โฆษกประจำสำนักนายกรัฐมนตรีเผย พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ขอบคุณทุกภาคส่วนไม่ว่าจะเป็นภาครัฐ ภาคเอกชน ประชาชน และจิตอาสาที่ให้ความร่วมมือปฏิบัติตามมาตรการป้องกันการแพร่ระบาดของเชื้อไวรัสโควิด-19 เป็นอย่างดี ทำให้จำนวนผู้ติดเชื้อรายใหม่มีจำนวนลดลงไปอย่างต่อเนื่อง แต่ขอให้ทุกคนอย่าชะล่าใจ เพราะเมื่อไรที่ทุกคนไม่ให้ความร่วมมือ ไม่ปฏิบัติตามมาตรการป้องกันฯ จะกลายเป็นช่องโหว่ทำให้เชื้อไวรัสแพร่ระบาดติดต่อเพิ่มมากขึ้น จึงขอให้ทุกคนมีความอดทน รักษาวินัยอย่างเข้มแข็ง
พร้อมกล่าวเป็นกำลังให้เจ้าหน้าที่ จิตอาสาที่ร่วมกันปฏิบัติหน้าที่อย่างขยันขันแข็ง และขอเป็นกำลังใจให้ประชาชนทุกคนมีกำลังใจร่วมต่อสู้วิกฤตนี้ไปด้วยกัน เนื่องในโอกาสช่วงเทศกาลสงกรานต์ ขออวยพรให้พี่น้องประชาชนทุกคนมีความสุข สุขภาพแข็งแรง ให้ความร่วมมืออยู่บ้าน หยุดเชื้อ เพื่อชาติและเพื่อครอบครัว

ที่มา : https://www.thaigov.go.th/news/contents/details/28884
