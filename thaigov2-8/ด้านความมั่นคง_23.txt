รัฐบาลไทย-ข่าวทำเนียบรัฐบาล-"วราวุธ" ฉุน ให้ดำเนินคดีกับรีสอร์ทที่บุกรุกพื้นที่ป่าสงวนแห่งชาติ ป่าแม่ริม (ม่อนแจ่มและพื้นที่ใกล้เคียง)

วันจันทร์ที่ 13 เมษายน 2563
พิมพ์
"วราวุธ" ฉุน ให้ดำเนินคดีกับรีสอร์ทที่บุกรุกพื้นที่ป่าสงวนแห่งชาติ ป่าแม่ริม (ม่อนแจ่มและพื้นที่ใกล้เคียง)
"วราวุธ" ฉุน ให้ดำเนินคดีกับรีสอร์ทที่บุกรุกพื้นที่ป่าสงวนแห่งชาติ ป่าแม่ริม (ม่อนแจ่มและพื้นที่ใกล้เคียง)
"วราวุธ" ฉุน ให้ดำเนินคดีกับรีสอร์ทที่บุกรุกพื้นที่ป่าสงวนแห่งชาติ ป่าแม่ริม (ม่อนแจ่มและพื้นที่ใกล้เคียง)
วันที่ 10 เมษายน 2563 เวลาประมาณ 18.00 น. นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วยนายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม รองปลัดกระทรวงฯ หัวหน้าผู้ตรวจราชการกระทรวงฯ อธิบดีกรมป่าไม้ อธิบดีกรมอุทยานแห่งชาติ สัตว์ป่า และพันธุ์พืช และผู้บริหารที่เกี่ยวข้องลงพื้นที่รับฟังสรุปผลการปฏิบัติงานของคณะทำงานตรวจสอบการแก้ไขปัญหาที่ดินในพื้นที่ป่าสงวนแห่งชาติ ป่าแม่ริม (ม่อนแจ่มและพื้นที่ใกล้เคียง) ณ ตำบลโป่งแยง และตำบลแม่แรม อำเภอแม่ริม จังหวัดเชียงใหม่ โดยโอกาสนี้ รัฐมนตรีว่าการกระทรวงทรัพยากรธรรมชาติและสิ่งแวดล้อม ได้ลงพื้นที่ตรวจพื้นที่ดำเนินคดีราย "ไร่นาย" ซึ่งสำนักจัดการทรัพยากรป่าไม้ ที่ 1 (เชียงใหม่) ได้ดำเนินคดีทางกฎหมาย เนื่องจากเดิมเป็นแปลงที่ทำกินและได้ขายต่อให้นายทุนเพื่อสร้างเป็นรีสอร์ท ทั้งนี้ ท่านรัฐมนตรีว่าการกระทรวงทรัพยากรธรรมชาติและสิ่งแวดล้อม ได้สั่งการให้ดำเนินคดีตามกฎหมายรีสอร์ทที่รุกล้ำพื้นที่ป่าทั้งหมด เพื่อแก้ไขปัญหาในพื้นที่ม่อนแจ่มให้เบ็ดเสร็จเด็ดขาด และในรายที่ดำเนินการตามกระบวนการทางกฎหมายเสร็จสิ้นแล้ว ให้เร่งรื้อถอนสิ่งปลูกสร้างที่เกินความจำเป็นและผิดวัตถุประสงค์ของโครงการหลวงฯ ตลอดจนให้พิจารณานำพื้นที่ดังกล่าวปรับปรุงและใช้ให้เกิดประโยชน์เพื่อพื้นคืนพื้นที่สีเขียวแก่มอนแจ่มและทรัพยากรธรรมชาติและสิ่งแวดล้อม ต่อไป

ที่มา : https://www.thaigov.go.th/news/contents/details/28933
