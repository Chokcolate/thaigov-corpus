รัฐบาลไทย-ข่าวทำเนียบรัฐบาล-สำนักงานปลัดกระทรวงกลาโหม จัดกำลังพลบริจาคโลหิต เพื่อสำรองในยามขาดแคลน

วันจันทร์ที่ 13 เมษายน 2563
สำนักงานปลัดกระทรวงกลาโหม จัดกำลังพลบริจาคโลหิต เพื่อสำรองในยามขาดแคลน
เนื่องจากสถานการณ์การแพร่ระบาดของเชื้อไวรัส “COVID-19“ ทำให้สภากาชาดไทยเกิดวิกฤติโลหิตไม่เพียงพอ จำนวนการบริจาคโลหิตลดลงต่อเนื่อง จนถึงขณะนี้ไม่ถึง 1,000 ยูนิต ต่อวัน และอยู่ในภาวะโลหิตสำรองไม่เพียงพอจ่ายให้กับโรงพยาบาลทั่วประเทศ
สำนักงานปลัดกระทรวงกลาโหม เล็งเห็นถึงปัญหาดังกล่าว ได้จัดกำลังพลที่มีสุขภาพแข็งแรง ไม่เข้าข่ายผู้มีความเสี่ยงติดเชื้อไวรัส “COVID-19” เข้าร่วมกิจกรรมบริจาคโลหิต ในวันที่ 9-10 เมษายน 2563 เพื่อสนับสนุนการดำเนินงานของสภากาชาดไทย ณ ห้องพินิตประชานาถ ในศาลาว่าการกลาโหม และห้องสนามไชย ชั้น 3 อาคารบริการ สำนักงานปลัดกระทรวงกลาโหม (พื้นที่ศรีสมาน) โดยโลหิตที่ได้รับบริจาค จะนำไปมอบให้กับสภากาชาดไทยเพื่อส่งต่อโลหิตที่ปลอดภัยให้กับผู้ป่วยทั่วประเทศ

ที่มา : https://www.thaigov.go.th/news/contents/details/28938
