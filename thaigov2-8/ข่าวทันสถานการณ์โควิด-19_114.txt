รัฐบาลไทย-ข่าวทำเนียบรัฐบาล-รมช.มนัญญา ตรวจความพร้อมโรงหมอ พร้อมอุปกรณ์ดูแลเจ้าหน้าที่ [กระทรวงเกษตรและสหกรณ์]

วันศุกร์ที่ 10 เมษายน 2563
พิมพ์
รมช.มนัญญา ตรวจความพร้อมโรงหมอ พร้อมอุปกรณ์ดูแลเจ้าหน้าที่ [กระทรวงเกษตรและสหกรณ์]
รมช.มนัญญา ตรวจความพร้อมโรงหมอ พร้อมอุปกรณ์ดูแลเจ้าหน้าที่
นางสาวมนัญญา ไทยเศรษฐ์ รัฐมนตรีช่วยว่าการกระทรวงเกษตรและสหกรณ์ ลงพื้นที่ การตรวจเยี่ยมสถานพยาบาลพร้อมให้กำลังใจแก่บุคคลากรผู้เกี่ยวข้อง ในสถานการณ์ Covid - 19 ณ โรงพยาบาลสวรรค์ประชารักษ์ จังหวัดนครสวรรค์ และโรงพยาบาลอุทัยธานี จังหวัดอุทัยธานี ในวันที่ 10 เมษายน 2563
รัฐมนตรีช่วยว่าการกระทรวงเกษตรและสหกรณ์ ตรวจเยี่ยมการปรับปรุงอาคารสถานที่เพื่อรองรับผู้ป่วยติดเชื้อ COVID-19 ซึ่งประกอบด้วยห้องแยกโรคความดันลบ การเตรียมอุปกรณ์ป้องกันการติดเชื้อสำหรับความปลอดภัยให้แก่บุคลากร การคัดกรองผู้มารับบริการในโรงพยาบาล และแนวทางการกำหนดจุดเข้า-ออกที่ชัดเจน
นอกจากนี้ โรงพยาบาลสวรรค์รักษ์ ยังมีห้องปฏิบัติการตรวจหาเชื้อไวรัส COVID-19 ที่ได้รับการรับรองมาตรฐานจากกรมวิทยาศาสตร์การแพทย์ และมีการจัดสถานที่ดูแลในระดับพื้นที่ตามภูมิลำเนา  (Local Quarantine) โดยใช้กลไกในพื้นที่ดูแลเป็นเวลา 14 วัน ซึ่งมีเจ้าหน้าที่ฝ่ายปกครอง เจ้าหน้าที่สาธารณสุขดูแล ร่วมกับหน่วยงานอื่นๆ ที่เกี่ยวข้องเพื่อติดตามมาตรการและแนวทางการดูแลในสถานการณ์การแพร่ระบาดของเชื้อไวรัส COVID-19 อย่างใกล้ชิดต่อไป

ที่มา : https://www.thaigov.go.th/news/contents/details/28837
