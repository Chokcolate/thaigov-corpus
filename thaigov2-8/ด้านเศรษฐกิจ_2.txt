รัฐบาลไทย-ข่าวทำเนียบรัฐบาล-“สคร. จัดเก็บเงินนำส่งรายได้แผ่นดิน 6 เดือน ปีงบประมาณ 2563 รวมจำนวน 101,173 ล้านบาท คิดเป็นร้อยละ 54 ของเป้าหมายทั้งปี”

วันพุธที่ 8 เมษายน 2563
พิมพ์
“สคร. จัดเก็บเงินนำส่งรายได้แผ่นดิน 6 เดือน ปีงบประมาณ 2563 รวมจำนวน 101,173 ล้านบาท คิดเป็นร้อยละ 54 ของเป้าหมายทั้งปี”
ในเดือนมีนาคม 2563 สคร. จัดเก็บเงินนำส่งรายได้แผ่นดินจากรัฐวิสาหกิจและกิจการที่กระทรวงการคลังถือหุ้นต่ำกว่าร้อยละ 50 (กิจการฯ) จำนวน 4,307 ล้านบาท
นายประภาศ คงเอียด ผู้อำนวยการสำนักงานคณะกรรมการนโยบายรัฐวิสาหกิจ (สคร.) เปิดเผยว่า ในเดือนมีนาคม 2563 สคร. จัดเก็บเงินนำส่งรายได้แผ่นดินจากรัฐวิสาหกิจและกิจการที่กระทรวงการคลังถือหุ้นต่ำกว่าร้อยละ 50 (กิจการฯ) จำนวน 4,307 ล้านบาท ส่งผลให้มีเงินนำส่งรายได้แผ่นดินสะสมจากรัฐวิสาหกิจและกิจการฯ ในช่วง 6 เดือนแรก (1 ตุลาคม 2562 – 31 มีนาคม 2563) จำนวน 101,173 ล้านบาท คิดเป็นร้อยละ 101 ของประมาณการเงินนำส่งรายได้แผ่นดินสะสม หรือคิดเป็นร้อยละ 54 ของเป้าหมายทั้งปีงบประมาณ 2563 จำนวน 188,800 ล้านบาท ทั้งนี้รัฐวิสาหกิจที่นำส่งรายได้แผ่นดินสะสมสูงสุด 10 อันดับแรก ณ สิ้นเดือนมีนาคม 2563 นำส่งรายได้แผ่นดิน คิดเป็นร้อยละ 92 ของเงินนำส่งรายได้ทั้งหมด โดยสรุปได้ดังนี้
หน่วย : ล้านบาท
ลำดับที่    รัฐวิสาหกิจ    เงินนำส่งรายได้แผ่นดิน
1    สำนักงานสลากกินแบ่งรัฐบาล        26,055
2    การไฟฟ้าฝ่ายผลิตแห่งประเทศไทย    18,301
3    บริษัท ปตท. จำกัด (มหาชน)        13,139
4    บริษัท ท่าอากาศยานไทย จำกัด (มหาชน)    10,500
5    การไฟฟ้าส่วนภูมิภาค            5,733
6    ธนาคารออมสิน            5,409
7    การท่าเรือแห่งประเทศไทย        4,020
8    บริษัท กสท โทรคมนาคม จำกัด (มหาชน)    3,891
9    การทางพิเศษแห่งประเทศไทย        3,839
10    ธนาคารอาคารสงเคราะห์        2,414
อื่นๆ                7,872
รวม                101,173
สำนักงานคณะกรรมการนโยบายรัฐวิสาหกิจ สำนักนโยบายและแผนรัฐวิสาหกิจ
โทร. 0 2298 5880-7 ต่อ 3156

ที่มา : https://www.thaigov.go.th/news/contents/details/28624
