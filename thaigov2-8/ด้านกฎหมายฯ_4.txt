รัฐบาลไทย-ข่าวทำเนียบรัฐบาล-กระทรวงยุติธรรม ทบทวนแผนปฏิบัติการด้านกองทุนยุติธรรม ระยะที่ ๑ (พ.ศ. ๒๕๖๓ - ๒๕๖๕) ผ่านการประชุมทางไกล ผ่านระบบ (video conference)

วันอังคารที่ 14 เมษายน 2563
กระทรวงยุติธรรม ทบทวนแผนปฏิบัติการด้านกองทุนยุติธรรม ระยะที่ ๑ (พ.ศ. ๒๕๖๓ - ๒๕๖๕) ผ่านการประชุมทางไกล ผ่านระบบ (video conference)
กระทรวงยุติธรรม ทบทวนแผนปฏิบัติการด้านกองทุนยุติธรรม ระยะที่ ๑ (พ.ศ. ๒๕๖๓ - ๒๕๖๕) ผ่านการประชุมทางไกล ผ่านระบบ (video conference)
ในวันพุธที่ ๘ เมษายน ๒๕๖๓ เวลา ๐๘.๓๐ น. ณ ห้องประชุมปลัดกระทรวงยุติธรรม ชั้น ๘ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพมหานคร ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานในพิธีเปิด โครงการประชุมเชิงปฏิบัติการทบทวนแผนปฏิบัติการด้านกองทุนยุติธรรม ระยะที่ ๑ (พ.ศ. ๒๕๖๓ - ๒๕๖๕) ผ่านการประชุมทางไกล (video conference) เพื่อทบทวนปรับปรุงแผนงาน โครงการ กิจกรรม และการดำเนินงานของกองทุนยุติธรรมให้สอดรับกับทิศทางที่เปลี่ยนแปลงไป รวมถึงการอภิปรายแลกเปลี่ยนความคิดเห็น รับฟังปัญหา ข้อเสนอแนะแนวทางการทบทวนแผนปฏิบัติการด้านกองทุนยุติธรรม ระยะที่ ๑ เพื่อช่วยกันพัฒนากองทุนยุติธรรมให้ประชาชนได้รับการบริการและเข้าถึงความยุติธรรมได้อย่างเท่าเทียมและรวดเร็วโดยมี นายมนินธ์ สุทธิวัฒนานิติ ผู้อำนวยการสำนักงานกองทุนยุติธรรม ยุติธรรมจังหวัด ผู้อำนวยการสำนักงานยุติธรรมจังหวัด เจ้าหน้าที่ผู้ปฏิบัติงานส่วนกลางและส่วนภูมิภาค เข้าร่วมฯ
ในการนี้ ปลัดกระทรวงยุติธรรม กล่าวใจความสำคัญตอนหนึ่งว่า ในฐานะที่กองทุนยุติธรรมเป็นหน่วยงานที่ให้บริการประชาชน การแพร่ระบาดของโรคติดเชื้อไวรัสโคโรนา ๒๐๑๙ (COVID-19) ชี้ให้เห็นว่าเราควรจะต้องมีการวางแผนเพื่อรองรับสถานการณ์ฉุกเฉินที่อาจเกิดขึ้นในรูปแบบต่าง ๆ จึงต้องมีการวางแนวทางและมาตรการที่ชัดเจนในการดำเนินงานในสภาวะฉุกเฉิน ตลอดจนการบูรณาการการทำงานและข้อมูลของหน่วยงานทั้งส่วนกลางและส่วนภูมิภาค เพื่อให้สามารถให้บริการได้อย่างมีประสิทธิภาพในทุกสถานการณ์

ที่มา : https://www.thaigov.go.th/news/contents/details/29042
