รัฐบาลไทย-ข่าวทำเนียบรัฐบาล-“แรงใจจากคุณครู สู่คุณหมอสู้โควิด” สพฐ.มอบ Face Shield ให้บุคลากรทางการแพทย์ 2.5 หมื่นชิ้น [กระทรวงศึกษาธิการ]

วันพุธที่ 8 เมษายน 2563
“แรงใจจากคุณครู สู่คุณหมอสู้โควิด” สพฐ.มอบ Face Shield ให้บุคลากรทางการแพทย์ 2.5 หมื่นชิ้น [กระทรวงศึกษาธิการ]
“แรงใจจากคุณครู สู่คุณหมอสู้โควิด” สพฐ.มอบ Face Shield ให้บุคลากรทางการแพทย์ 2.5 หมื่นชิ้น
นายณัฏฐพล ทีปสุวรรณ รัฐมนตรีว่าการกระทรวงศึกษาธิการ พร้อมด้วยนายอำนาจ วิชยานุวัติ เลขาธิการคณะกรรมการการศึกษาขั้นพื้นฐาน รับมอบหน้ากาก Face Shied จากสำนักงานเขตพื้นที่การศึกษามัธยมศึกษา (สพม.) เขต 1 และ 2 จำนวน 25,000 ชิ้น เมื่อวันที่ 7 เมษายน 2563 ที่ สพฐ.
โดยนายนิพนธ์ ก้องเวหา ผู้อำนวยการ สพม. 1 เป็นตัวแทนส่งมอบหน้ากาก Face Shield “แรงใจจากคุณครู สู่คุณหมอสู้โควิด” ซึ่งคณะครู ผู้บริหาร บุคลากรทางการศึกษา นักเรียน และผู้ปกครองร่วมกันผลิตขึ้น เพื่อส่งมอบไปยังโรงพยาบาลต่าง ๆ เพื่อให้บุคลากรทางการแพทย์นำไปใช้เป็นเกราะป้องกันในการปฏิบัติหน้าที่ต่อสู้กับโรคโควิด-19 ต่อไป

ที่มา : https://www.thaigov.go.th/news/contents/details/28680
