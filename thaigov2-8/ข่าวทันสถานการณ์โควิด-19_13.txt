รัฐบาลไทย-ข่าวทำเนียบรัฐบาล-พระบาทสมเด็จพระเจ้าอยู่หัว พระราชทานเครื่องช่วยหายใจเพิ่มเติม ให้แก่ โรงพยาบาลภูมิพลอดุลยเดช กรมแพทย์ทหารอากาศ [กระทรวงกลาโหม]

วันพุธที่ 8 เมษายน 2563
พิมพ์
พระบาทสมเด็จพระเจ้าอยู่หัว พระราชทานเครื่องช่วยหายใจเพิ่มเติม ให้แก่ โรงพยาบาลภูมิพลอดุลยเดช กรมแพทย์ทหารอากาศ [กระทรวงกลาโหม]
เพื่อพร้อมรับมือสถานการณ์ไวรัสโควิด-19 หากสถานการณ์มีความรุนแรงขึ้นทางโรงพยาบาลจะได้มีอุปกรณ์เพียงพอ
โดยมี พลอากาศโท เกรียงไกร โสธรชัย เจ้ากรมแพทย์ทหารอากาศ พร้อมด้วย พลอากาศตรี ทวีพงษ์ ปาจรีย์ ผู้อำนวยการ โรงพยาบาลภูมิพลอดุลยเดช กรมแพทย์ทหารอากาศ  และคณะผู้บริหารโรงพยาบาลภูมิพลอดุลยเดช กรมแพทย์ทหารอากาศ เป็นผู้แทนรับมอบของพระราชทาน เมื่อวันพุธที่ ๑ เมษายน ๒๕๖๓  ณ ลานชั้น ๒ อาคารคุ้มเกล้าฯ โรงพยาบาลภูมิพลอดุลยเดช กรมแพทย์ทหารอากาศ
โดยในวันนี้ ทางโรงพยาบาลได้รับของพระราชทานเพิ่มเติม เป็นเครื่องช่วยหายใจ จำนวน ๗ เครื่อง ซึ่งเดิมได้รับของพระราชทานในเบื้องต้น เมื่อวันที่ ๒๖ มีนาคม ๒๕๖๓ เป็นเครื่องช่วยหายใจ จำนวน ๓ เครื่อง และเครื่องวัดออกซิเจนแบบปลายนิ้ว จำนวน ๑๓ เครื่อง  ซึ่งบุคลากรทางการแพทย์ทุกคน ของโรงพยาบาลภูมิพลอดุลยเดช กรมแพทย์ทหารอากาศ รู้สึกซาบซึ้งในพระมหากรุณาธิคุณอย่างหาที่สุดมิได้ และจะนำเครื่องมือ อุปกรณ์ทางการแพทย์ ที่ได้รับพระราชทานในครั้งนี้  นำไปใช้ในการดูแลรักษาผู้ป่วยในสถานการณ์การแพร่ระบาดโควิด19 ให้ได้รับการดูแลรักษาอย่างดีที่สุด เต็มที่เต็มกำลังความสามารถ

ที่มา : https://www.thaigov.go.th/news/contents/details/28617
