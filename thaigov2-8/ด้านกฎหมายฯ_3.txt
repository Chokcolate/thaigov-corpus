รัฐบาลไทย-ข่าวทำเนียบรัฐบาล-ปลัดกระทรวงยุติธรรม หารือข้อราชการร่วมกับผู้แทน UNODC ประจำภูมิภาคเอเชียตะวันออกเฉียงใต้และแปซิฟิก

วันอังคารที่ 14 เมษายน 2563
ปลัดกระทรวงยุติธรรม หารือข้อราชการร่วมกับผู้แทน UNODC ประจำภูมิภาคเอเชียตะวันออกเฉียงใต้และแปซิฟิก
ปลัดกระทรวงยุติธรรม หารือข้อราชการร่วมกับผู้แทน UNODC ประจำภูมิภาคเอเชียตะวันออกเฉียงใต้และแปซิฟิก
ในวันอังคารที่ ๗ เมษายน ๒๕๖๓ เวลา ๑๔.๐๐ น.
ณ ห้องรับรองกระทรวงยุติธรรม ชั้น ๒
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
ให้การต้อนรับ นายเจเรมี ดักลาส (Mr.Jeremy Douglas) ผู้แทนสำนักงานป้องกันยาเสพติด
และปราบปรามอาชญากรรมแห่งสหประชาชาติ (UNODC)
ประจำภูมิภาคเอเชียตะวันออกเฉียงใต้และแปซิฟิก
โดยมี นายวิทยา สุริยะวงค์ รองปลัดกระทรวงยุติธรรม
พร้อมด้วย ผู้บริหารกระทรวงยุติธรรม เข้าร่วมฯ
โอกาสนี้ได้หารือข้อราชการในประเด็นเกี่ยวกับสถานการณ์โรคระบาดไวรัสโคโรนา 2019 (COVID - 19)
การเตรียมความพร้อมในเรือนจำ และประเด็นปัญหาเกี่ยวกับยาเสพติด เป็นต้น
ทั้งนี้ กระทรวงยุติธรรม ได้มีนโยบายและมาตรการในการเตรียมความพร้อมรับมือดังกล่าว
พร้อมทั้งจะนำข้อเสนอแนะที่ได้รับจาก UNODC ไปหารือแนวทางการดำเนินงานต่อไป

ที่มา : https://www.thaigov.go.th/news/contents/details/29040
