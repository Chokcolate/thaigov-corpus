รัฐบาลไทย-ข่าวทำเนียบรัฐบาล- ก.อุตฯ มอบหน้ากากอนามัยชนิดผ้า 42,000 ชิ้นให้ ศอญ.จอส.พระราชทาน [กระทรวงอุตสาหกรรม]

วันศุกร์ที่ 10 เมษายน 2563
ก.อุตฯ มอบหน้ากากอนามัยชนิดผ้า 42,000 ชิ้นให้ ศอญ.จอส.พระราชทาน [กระทรวงอุตสาหกรรม]
ก.อุตฯ มอบหน้ากากอนามัยชนิดผ้า 42,000 ชิ้นให้ ศอญ.จอส.พระราชทาน
วันนี้ (10 เมษายน 2563) นางวรวรรณ ชิตอรุณ รองปลัดกระทรวงอุตสาหกรรม ในฐานะผู้อำนวยการศูนย์อำนวยการจิตอาสากระทรวงอุตสาหกรรม มอบหน้ากากอนามัยชนิดผ้า (ใช้ซ้ำได้) จำนวน 42,000 ชิ้น ให้กับศูนย์อำนวยการใหญ่จิตอาสาพระราชทาน (ศอญ.จอส.พระราชทาน) ผู้รับมอบคือ พลโท ธรรมนูญ วิถี แม่ทัพภาคที่ 1 โดยมีคณะผู้บริหารนำโดย พลตรี สุวิทย์ เกตุศรี รองแม่ทัพภาคที่ 1 ร่วมด้วย ณ โถงอาคารกองบัญชาการกองทัพภาคที่ 1 เขตดุสิต กรุงเทพฯ
ทั้งนี้ หน้ากากอนามัยชนิดผ้าดังกล่าวควบคุมการผลิตและผ่านการรับรองคุณภาพจากสถาบันพัฒนาอุตสาหกรรมสิ่งทอ กระทรวงอุตสาหกรรม ซึ่งจะนำไปแจกจ่ายให้กับประชาชนในเขตพื้นที่กรุงเทพมหานครภายในเดือนเมษายน 2563 ต่อไป

ที่มา : https://www.thaigov.go.th/news/contents/details/28830
