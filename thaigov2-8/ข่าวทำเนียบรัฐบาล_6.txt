รัฐบาลไทย-ข่าวทำเนียบรัฐบาล-นายกรัฐมนตรี ตรวจเยี่ยม ให้กำลังใจ ประชาชนที่เดินทางกลับจากต่างประเทศ เพื่อดูอาการและเฝ้าระวังโรค ณ โรงแรมภัทรา

วันพุธที่ 8 เมษายน 2563
พิมพ์
นายกรัฐมนตรี ตรวจเยี่ยม ให้กำลังใจ ประชาชนที่เดินทางกลับจากต่างประเทศ เพื่อดูอาการและเฝ้าระวังโรค ณ โรงแรมภัทรา
พลเอก ประยุทธ์ จันทร์โอชา นายกรัฐมนตรี ตรวจเยี่ยม ให้กำลังใจ ประชาชนที่เดินทางกลับจากต่างประเทศ เพื่อดูอาการและเฝ้าระวังโรค ณ โรงแรมภัทรา
วันนี้ 8 เมษายน 2563 พลเอกประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม เดินทางไปยังโรงแรมภัทรา เพื่อตรวจเยี่ยมความเป็นอยู่ ให้กำลังใจ ประชาชนที่เดินทางกลับจากต่างประเทศ และต้องถูกกักกันตัวเพื่อดูอาการและเฝ้าระวังโรค ซึ่งทุกคนต่างยินดีให้ความร่วมมือและขอบคุณรัฐบาลที่ช่วยเหลือพร้อมดูแลอย่างดีในที่ State Quarantine แห่งนี้ ไม่มีอะไรติดขัด ไม่มีปัญหาอะไร สบายดีทุกคน นอกจากนี้ ได้พูดคุย สอบถามเจ้าของโรงแรมว่ามีขาดเหลืออะไร หรือไม่ จะได้ช่วยดูแล พร้อมขอบคุณโรงแรมที่เสียสละและให้ความร่วมมือในการร่วมแก้ปัญหา ซึ่งคนไทยต่างซาบซึ้งในน้ำใจที่มีต่อกันในสภาวะเช่นนี้
ทั้งนี้ นายกรัฐมนตรีได้เดินทางไปเยี่ยมโดยไม่มีการเตรียมการล่วงหน้า เพื่อจะได้รับทราบการดำเนินการและปัญหา ก่อนจะมีการประชุม ศบค ในวันพรุ่งนี้
------------------
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/28657
