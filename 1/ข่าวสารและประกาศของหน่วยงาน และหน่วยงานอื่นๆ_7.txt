รัฐบาลไทย-ข่าวทำเนียบรัฐบาล-บริษัท การบินไทย จำกัด (มหาชน) ประกาศผลการประกวด “นวัตกรรมเพื่อสิ่งแวดล้อมในอุตสาหกรรมการบิน” ครั้งที่ 2 (TG Travel Green Innovation)

วันอังคารที่ 23 สิงหาคม 2559
บริษัท การบินไทย จำกัด (มหาชน) ประกาศผลการประกวด “นวัตกรรมเพื่อสิ่งแวดล้อมในอุตสาหกรรมการบิน” ครั้งที่ 2 (TG Travel Green Innovation)
บริษัท การบินไทย จำกัด (มหาชน) (บกท.) กระทรวงคมนาคม ประกาศผลการจัดโครงการประกวด “นวัตกรรมเพื่อสิ่งแวดล้อมในอุตสาหกรรมการบิน” ครั้งที่ 2 (TG Travel Green Innovation) เพื่อส่งเสริมให้นิสิต นักศึกษาไทยได้ใช้ความรู้ ความสามารถ ทักษะ และประสบการณ์
นายจรัมพร โชติกเสถียร กรรมการผู้อำนวยการใหญ่ บกท. กล่าวว่า บกท. ร่วมกับ แอร์บัส จัดโครงการประกวด “นวัตกรรมเพื่อสิ่งแวดล้อมในอุตสาหกรรมการบิน” ครั้งที่ 2 (TG Travel Green Innovation) โดยเชิญชวนนักศึกษาส่งผลงานที่นำเสนอแนวคิดการสร้างสรรค์นวัตกรรมอุตสาหกรรมการบินที่เป็นมิตรต่อสิ่งแวดล้อม (Green Aviation Innovation) เข้าประกวด ระหว่างวันที่ 16 กรกฎาคม - 31 ตุลาคม 2558 เพื่อสนับสนุนนโยบายภาครัฐในการพัฒนาขีดความสามารถให้บริการขนส่งทางอากาศมุ่งสู่การเป็นศูนย์กลางอุตสาหกรรมการบิน รวมถึงสนับสนุนให้นักศึกษาพัฒนาศักยภาพการออกแบบและการวิเคราะห์ พร้อมเปิดโอกาสให้แสดงความสามารถ สร้างสรรค์นวัตกรรมเชื่อมโยงความรู้จากภาคการศึกษาสู่ภาคธุรกิจ และสร้างมูลค่าเพิ่มให้แก่ธุรกิจการบิน อีกทั้งส่งเสริมให้เกิดการสร้างสังคมเครือข่ายของกลุ่มนักศึกษาผู้มีความสามารถออกแบบในเชิงวิศวกรรม และการออกแบบผลิตภัณฑ์เพื่อสิ่งแวดล้อม และส่งเสริมให้นักศึกษามีโอกาสนำเสนอผลงานเข้าร่วมการประกวดนวัตกรรมระดับสากล รวมทั้งสร้างบุคลากรที่มีความรู้ความสามารถและมีคุณภาพ ซึ่งเป็นประโยชน์กับธุรกิจการบินของประเทศ
โครงการประกวด “นวัตกรรมเพื่อสิ่งแวดล้อมในอุตสาหกรรมการบิน” ครั้งที่ 2 ได้รับความร่วมมือและการสนับสนุนจาก แอร์บัส สำนักงานนวัตกรรมแห่งชาติ คณะวิศวกรรมศาสตร์ มหาวิทยาลัยเกษตรศาสตร์ คณะสถาปัตยกรรมศาสตร์ สถาบันเทคโนโลยีเจ้าคุณทหาร ลาดกระบัง และสถาบันอุดมศึกษาที่เข้าร่วมโครงการฯ รวม 14 สถาบันทั่วประเทศ ส่งผลงานเข้าประกวดรวมทั้งสิ้น 37 ผลงาน ในนามบุคคลหรือกลุ่ม ๆ ละ ไม่เกิน 3 คน โดยผู้ชนะการประกวดผลงานประเภทต่าง ๆ จะได้รับรางวัล ได้แก่
รางวัลชนะเลิศ บัตรโดยสารเครื่องบินชั้นประหยัด ไป - กลับ กรุงเทพฯ - ปารีส - ตูลูส พร้อมทัศนศึกษาและเยี่ยมชมโรงงานผลิตเครื่องบินแอร์บัส ประเทศฝรั่งเศส
รางวัลรองชนะเลิศอันดับ 1 บัตรโดยสารเครื่องบินชั้นประหยัดไป - กลับ กรุงเทพฯ - มิลาน
รางวัลรองชนะเลิศอันดับ 2 บัตรโดยสารเครื่องบินชั้นประหยัด ไป - กลับ กรุงเทพฯ - โตเกียว
รางวัลชมเชย บัตรโดยสารเครื่องบินชั้นประหยัด ไป - กลับ กรุงเทพฯ - ภูเก็ต
รางวัลพิเศษ สร้างเสริมกำลังใจ บัตรกำนัล Royal Orchid Travel Gift มูลค่า 5,000 บาท
ผลการพิจารณาของคณะกรรมการตัดสินผลงานที่ส่งเข้าประกวด ดังนี้
1. การออกแบบทางวิศวกรรมสำหรับอากาศยานเพื่อการพาณิชย์
นำเสนอแนวคิดเพื่อสร้างสรรค์นวัตกรรมที่สนับสนุนการออกแบบผลิตอากาศยานเพื่อการพาณิชย์โครงสร้าง และ/หรือระบบต่าง ๆ ของอากาศยานที่เป็นมิตรต่อสิ่งแวดล้อม มีผู้ส่งผลงานเข้าประกวด จำนวน 12 ผลงาน
รางวัลชนะเลิศ ได้แก่ ผลงานชื่อ “กระบวนการดักจับฝุ่นละอองด้วยไอเย็นอิ่มตัวเสริมด้วยประจุไฟฟ้า” โดยนายสนาม ศัทธานุ คณะวิศวกรรมศาสตร์ สาขาเครื่องกล มหาวิทยาลัยเกษตรศาสตร์ วิทยาเขตกำแพงแสน
รางวัลรองชนะเลิศอันดับ 1 ได้แก่ ผลงานชื่อ “Thermal Waste Transformation” โดยนายณรงค์กร กระจ่างสวัสดิ์ นายสิรภพ ขัตติโยทัย และนายภัทรพงศ์ ผลพฤกษา คณะวิศวกรรมศาสตร์ สาขาการบินและอวกาศ มหาวิทยาลัยเกษตรศาสตร์
รางวัลรองชนะเลิศอันดับ 2 ได้แก่ ผลงานชื่อ “AUTO FODS” โดยนายวงศธร นรสิงห์ นายเอม สุรชาติธำรงรัตน์ และนายจิตรภณ เชาว์นปรีชา คณะวิศวกรรมศาสตร์ สาขาวิศวกรรมการบินและนักบินพาณิชย์ สถาบันเทคโนโลยีพระจอมเกล้าเจ้าคุณทหารลาดกระบัง
รางวัลชมเชย ได้แก่ ผลงานชื่อ OGCAS On - Ground Collision Avoidance System” โดยนายณัฐดนัย สินสุพรรณ์ มหาวิทยาลัยเกษตรศาสตร์ นายกานต์ แวววิริยะ คณะวิศวกรรมศาสตร์ สถาบันเทคโนโลยีพระจอมเกล้าเจ้าคุณทหารลาดกระบัง และนายสิริวัฒน์ จิราพันธุ์ คณะวิศวกรรมศาสตร์ สาขาวิศวกรรมอากาศยาน จุฬาลงกรณ์มหาวิทยาลัย
รางวัลสร้างเสริมกำลังใจ ได้แก่ ผลงานชื่อ “Rail Gun Runway” โดยนายนฤชา อมรดิษฐ์ และนายญาณเดช ขวัญกิจโยธา คณะวิทยาศาสตร์ สาขาฟิสิกส์ประยุกต์ สถาบันเทคโนโลยีพระจอมเกล้าเจ้าคุณทหารลาดกระบัง
2. การออกแบบผลิตภัณฑ์และสิ่งอำนวยความสะดวกภายในอากาศยานเพื่อการพาณิชย์
นำเสนอแนวคิดเพื่อสร้างสรรค์นวัตกรรมการออกแบบผลิตอุปกรณ์ และ/หรือสิ่งอำนวยความสะดวกที่จำเป็นต่อการบริการในห้องโดยสารที่เป็นมิตรต่อสิ่งแวดล้อม มีผู้ส่งผลงานเข้าประกวด จำนวน 13 ผลงาน
รางวัลชนะเลิศ ได้แก่ ผลงานชื่อ “Hope suit” โดยนายชินดนัย กชนิภาพงศ์ นายศุภกร ตัณฑรังสีและนายชัยวัฒน์ เจียรวรกุล คณะวิศวกรรมศาสตร์ มหาวิทยาลัยเกษตรศาสตร์
รางวัลรองชนะเลิศอันดับ 1 ได้แก่ ผลงานชื่อ “สบายer (สะ-บาย - เอ้อ)” โดยนางสาวณิชนันทน์ ประภาวิสุทธิ์ นางสาวปนัดดา ชูบางบ่อ และนางสาวอตินุช ตุวิชรานนท์ คณะสถาปัตยกรรมศาสตร์ สาขาศิลปะอุตสาหกรรม สถาบันเทคโนโลยีพระจอมเกล้าเจ้าคุณทหารลาดกระบัง
รางวัลรองชนะเลิศอันดับ 2 ได้แก่ ผลงานชื่อ “Thai Airways Box Set” โดยนางสาวรมิตา จึงไพศาล นางสาววศินี ธัญญะกิจไพศาล และนางสาวภัทรมน สกุลยง คณะสถาปัตยกรรมศาสตร์ สาขาออกแบบอุตสาหกรรม จุฬาลงกรณ์มหาวิทยาลัย
รางวัลชมเชย ได้แก่ ผลงานชื่อ “Folding Tray Table” โดยนางสาวดวงกมล สวัสดิ์ชัยสิทธิ์ นางสาวนัชชา สวัสดิชัย และนางสาวชนนิกานต์ สุดิษฐพงษ์ คณะมัณฑนศิลป์ มหาวิทยาลัยศิลปากร
รางวัลสร้างเสริมกำลังใจ ได้แก่ ผลงานชื่อผลงานชื่อ “EACO BIN” โดยนางสาวเมธาวี รุจิเรขเสรีกุล คณะสถาปัตยกรรมศาสตร์ สาขาศิลปะอุตสาหกรรม สถาบันเทคโนโลยีพระจอมเกล้าเจ้าคุณทหารลาดกระบัง
3. การออกแบบการบริการในธุรกิจสายการบิน
นำเสนอแนวคิดเพื่อสร้างสรรค์นวัตกรรมพัฒนารูปแบบการบริการในด้านต่าง ๆ ของธุรกิจสายการบินที่มุ่งเน้นการเป็นมิตรต่อสิ่งแวดล้อม มีผู้ส่งผลงานเข้าประกวด จำนวน 12 ผลงาน
รางวัลชนะเลิศ ได้แก่ ผลงานชื่อ “Travel Green Rewards” โดยนายพงศธร ธนบดีภัทร นางสาววัชรีพาสน์ เตชะนิธิภัทร และนายวิศรุต ศรสิงห์ คณะวิศวกรรมศาสตร์ สาขาวิศวกรรมคอมพิวเตอร์มหาวิทยาลัยเทคโนโลยีพระจอมเกล้าธนบุรี
รางวัลรองชนะเลิศอันดับ 1 ได้แก่ ผลงานชื่อ “E - Boarding tag” โดยนายเสกสรร เมทธิว ไชยสาร นางสาวปาริชาติ พงค์สุข และนายกรวุฒิ สุขไพศาล จาก International Business Management มหาวิทยาลัยพายัพ
รางวัลรองชนะเลิศอันดับ 2 ได้แก่ ผลงานชื่อ “Timer Guide” โดยนายวัสกรณ์ มณีนาคทอง นายปฐมพงษ์ ปะวะระ และนายสิรภพ ใจสมุทร คณะวิศวกรรมศาสตร์ สาขาการจัดการเทคโนโลยีการบิน มหาวิทยาลัยเกษตรศาสตร์
รางวัลชมเชย ได้แก่ ผลงานชื่อ “ระบบจัดเก็บจำนวนชั่วโมงการทำงานของยานพาหนะภายในสนามบินแบบไร้สาย” โดยนายจาตุรงค์ แก้วสว่าง นายอธิบดี นิยมไทย และนายเฉลิมฉัตร เสถียรกิจ คณะเทคโนโลยีวิศวกรรมอิเล็กทรอนิกส์ มหาวิทยาลัยเทคโนโลยีพระจอมเกล้าพระนครเหนือ
รางวัลสร้างเสริมกำลังใจ ได้แก่ ผลงานชื่อ “Orchid APP” โดยนางสาวรวิสรา ประทีป คณะนิเทศศาสตร์ สาขาโฆษณา จุฬาลงกรณ์มหาวิทยาลัย นายกฤตภัทร ทองปรีชา คณะนิติศาสตร์ จุฬาลงกรณ์มหาวิทยาลัย และนางสาวกันยากร ด่านกุญชัย คณะพาณิชยศาสตร์และการบัญชี สาขาการบัญชี จุฬาลงกรณ์มหาวิทยาลัย

ที่มา : http://www.thaigov.go.th/news/contents/details/161
