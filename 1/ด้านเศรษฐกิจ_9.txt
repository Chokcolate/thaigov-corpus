รัฐบาลไทย-ข่าวทำเนียบรัฐบาล-รัฐมนตรีว่าการกระทรวงอุตสาหกรรม เป็นประธานเปิดศูนย์การปรับปรุงพันธุ์อ้อยแห่งประเทศไทย

วันอังคารที่ 23 สิงหาคม 2559
รัฐมนตรีว่าการกระทรวงอุตสาหกรรม เป็นประธานเปิดศูนย์การปรับปรุงพันธุ์อ้อยแห่งประเทศไทย
รัฐมนตรีว่าการกระทรวงอุตสาหกรรม เป็นประธานเปิดศูนย์การปรับปรุงพันธุ์อ้อยแห่งประเทศไทย
เมื่อวันที่ 2 กรกฎาคม 2559 นางอรรชกา สีบุญเรือง รัฐมนตรีว่าการกระทรวงอุตสาหกรรม เป็นประธานเปิดศูนย์การปรับปรุงพันธุ์อ้อยแห่งประเทศไทย โดยมีนายสมชาย หาญหิรัญ ปลัดกระทรวงอุตสาหกรรม และนายสมศักดิ์ จันทรรวงทอง เลขาธิการคณะกรรมการอ้อยและน้ำตาลทราย ร่วมเปิดงาน ณ ศูนย์ส่งเสริมอุตสาหกรรมอ้อยและน้ำตาลทรายภาคที่ 1 ตำบลทุ่งทอง อำเภอท่าม่วง จังหวัดกาญจนบุรี
โดยศูนย์การปรับปรุงพันธุ์อ้อยแห่งประเทศไทย (Thailand Sugarcane Breeding Center) หรือ TSBC จัดตั้งขึ้นเพื่อพัฒนาเทคโนโลยี นวัตกรรมและโครงสร้างพื้นฐานขึ้นเองโดยคนไทย ซึ่งสามารถตอบสนองให้กระบวนการปรับปรุงพันธุ์อ้อยของไทยให้มีความรวดเร็ว แม่นยำ โดยนำเทคโนโลยีสารสนเทศที่ทันสมัยเข้ามาใช้งาน นอกจากนี้ยังมีการใช้เทคโนโลยีเครือข่ายไร้สายในการร่วมมือประสานงานการทำงานเป็นเครือข่ายทั้งหน่วยงานภาครัฐ โรงงานน้ำตาล และเกษตรกร เพื่อการร่วมมือร่วมใจในการพัฒนาพันธุ์อ้อย เพื่อทำให้เกิดความยั่งยืนในการผลิตอ้อยและอุตสาหกรรมอ้อยและน้ำตาลทรายของประเทศ

ที่มา : http://www.thaigov.go.th/news/contents/details/147
