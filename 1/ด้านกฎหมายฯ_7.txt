รัฐบาลไทย-ข่าวทำเนียบรัฐบาล-กระทรวงยุติธรรม ร่วมกับ ๑๓ ประเทศสมาชิกนิติวิทยาศาสตร์ จัดสัมมนาแลกเปลี่ยนความรู้ ในงาน “เครือข่ายนิติวิทยาศาสตร์แห่งเอเชีย”

วันอังคารที่ 23 สิงหาคม 2559
กระทรวงยุติธรรม ร่วมกับ ๑๓ ประเทศสมาชิกนิติวิทยาศาสตร์ จัดสัมมนาแลกเปลี่ยนความรู้ ในงาน “เครือข่ายนิติวิทยาศาสตร์แห่งเอเชีย”
พลเอก ไพบูลย์ คุ้มฉายา รัฐมนตรีว่าการกระทรวงยุติธรรม เป็นประธานในพิธีเปิดการประชุมสัมมนาเครือข่ายนิติวิทยาศาสตร์แห่งเอเชีย ครั้งที่ ๘ (The 8th AFSN Annual Meeting & Symposium of Asian Forensic Sciences Network 2016)
เมื่อวันพุธที่ ๑๗ สิงหาคม ๒๕๕๙ เวลา ๑๕.๐๐ น.
พลเอก ไพบูลย์ คุ้มฉายา รัฐมนตรีว่าการกระทรวงยุติธรรม
เป็นประธานในพิธีเปิดการประชุมสัมมนาเครือข่ายนิติวิทยาศาสตร์แห่งเอเชีย ครั้งที่ ๘
(The 8th AFSN Annual Meeting & Symposium of Asian Forensic Sciences Network 2016)
เพื่อสร้างความร่วมมือและเครือข่ายด้านนิติวิทยาศาสตร์ทั้งในประเทศและต่างประเทศ รวมทั้งเปิดโอกาส
ให้ประเทศสมาชิกนิติวิทยาศาสตร์ได้แลกเปลี่ยนองค์ความรู้ ความก้าวหน้า ตลอดจนเทคโนโลยีใหม่ๆ
ด้านนิติวิทยาศาสตร์ร่วมกัน ทั้งนี้เพื่อประโยชน์ต่อการพัฒนาศักยภาพและมาตรฐานการตรวจพิสูจน์
ทางนิติวิทยาศาสตร์ของเอเชียให้ทัดเทียมสู่ระดับสากล
โดยมีพลเอก อภิชัย หงส์ทอง เลขานุการรัฐมนตรีว่าการกระทรวงยุติธรรม
นายชาญเชาวน์ ไชยานุกิจ ปลัดกระทรวงยุติธรรม
พันตำรวจเอก ไพสิฐ วงศ์เมือง อธิบดีกรมสอบสวนคดีพิเศษ
และพันตำรวจโท สุพจน์ นาคเงินทอง ผู้อำนวยการสถาบันนิติวิทยาศาสตร์
พร้อมด้วยผู้แทนจากประเทศสมาชิกนิติวิทยาศาสตร์ จำนวน ๑๓ ประเทศ
ประกอบด้วยประเทศบรูไน มาเลเซีย ฟิลิปปินส์ เวียดนาม สิงคโปร์ อินโดนีเซีย จีน ลาว เกาหลีใต้ มองโกเลีย
อินเดีย บังคลาเทศ และประเทศไทย รวมทั้งวิทยากรผู้เชี่ยวชาญพิเศษจากประเทศไทยและต่างประเทศ เข้าร่วมฯ
ณ โรงแรม เดอะ เบอร์เคลีย์ ประตูน้ำ กรุงเทพมหานคร

ที่มา : http://www.thaigov.go.th/news/contents/details/119
