รัฐบาลไทย-ข่าวทำเนียบรัฐบาล-พลเอก ธนะศักดิ์ ปฏิมาประกร รองนายกรัฐมนตรี ให้โอวาทและแสดงความชื่นชม คณะเยาวชนที่ได้รับรางวัลการแข่งขันทางศิลปวัฒนธรรมระดับนานาชาติ

วันอังคารที่ 23 สิงหาคม 2559
พลเอก ธนะศักดิ์ ปฏิมาประกร รองนายกรัฐมนตรี ให้โอวาทและแสดงความชื่นชม คณะเยาวชนที่ได้รับรางวัลการแข่งขันทางศิลปวัฒนธรรมระดับนานาชาติ
พลเอก ธนะศักดิ์ ปฏิมาประกร รองนายกรัฐมนตรี ให้โอวาทและแสดงความชื่นชม คณะเยาวชนที่ได้รับรางวัลการแข่งขันทางศิลปวัฒนธรรมระดับนานาชาติ
วันที่ 22 สิงหาคม 2559 เวลา 14.00 น. พลเอก ประยุทธ์ จันทร์โอชา นายกรัฐมนตรี มอบหมายให้พลเอก ธนะศักดิ์ ปฏิมาประกร รองนายกรัฐมนตรี ให้โอวาทและแสดงความชื่นชม คณะเยาวชนที่ได้รับรางวัลการแข่งขันทางศิลปวัฒนธรรมระดับนานาชาติ ได้แก่ 1.คณะนักร้องประสานเสียงเยาวชนไทย ได้รับรางวัล 2 เหรียญทอง World Choir Games 2016 ครั้งที่ 9 ณ เมืองโซซิ สหพันธรัฐรัสเซีย 2.คณะเยาวชนจากการแข่งขัน World Championships of Performing Arts ครั้งที่ 20 ณ สหรัฐอเมริกา โดยนายธชย ประทุมวรรณ “เก่ง The Voice” ได้รับรางวัล 14 เหรียญทอง 5 เหรียญเงิน 1 เหรียญทองแดง 5 โล่รางวัล 3.คณะเยาวชนจากการแข่งขันWCOPA ครั้งที่ 20 ดญ.เอวิตา จันดาวงค์ ได้รับรางวัล World Championships of Performing Arts 2016 1 เหรียญทอง 3 เหรียญเงิน นางศรินภัสร์ จันดาวงค์ ผู้ออกแบบชุดที่ได้รับรางวัล WCOPA’s 2016 Exceptional Designer นางพิกุล ชุมพล ผู้ออกแบบชุด ที่ได้รับรางวัล WCOPA’s 2016 Exceptional Designer4.คณะนาฏยบูรพา นำโดยนายเด่น หาเลิศ ประธานชมรมนาฏยบูรพา รับมอบเงินสนับสนุนจาก กระทรวงวัฒนธรรมเพื่อร่วมแข่งขันเวที WORLD PUPPET CARNIVAL 2016 ที่โปแลนด์ ระหว่างวันที่ 24-30 กันยายน 2559 โดยมีนายวีระ โรจน์พจนรัตน์ รัฐมนตรีว่าการกระทรวงวัฒนธรรม  พร้อมด้วยผู้บริหาร กระทรวงวัฒนธรรมนำคณะเยาวชนเข้าพบ ณ ทำเนียบรัฐบาล

ที่มา : http://www.thaigov.go.th/news/contents/details/66
