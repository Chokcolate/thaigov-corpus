รัฐบาลไทย-ข่าวทำเนียบรัฐบาล-รฟม. ยกเว้นค่าธรรมเนียมออกบัตรโดยสาร MRT Plus ระหว่างวันที่ 12 – 31 สิงหาคม 2559

วันอังคารที่ 23 สิงหาคม 2559
รฟม. ยกเว้นค่าธรรมเนียมออกบัตรโดยสาร MRT Plus ระหว่างวันที่ 12 – 31 สิงหาคม 2559
การรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม ยกเว้นค่าธรรมเนียม  ออกบัตรโดยสาร MRT-Plus-ทุกประเภทให้แก่ผู้โดยสารรถไฟฟ้า ระหว่างวันที่ 12 –-31 สิงหาคม 2559     เพื่อเป็นการส่งเสริมให้ผู้โดยสารใช้บัตรโดยสาร MRT Plus มากขึ้น
นายพีระยุทธ สิงห์พัฒนากุล ผู้ว่าการ รฟม. กล่าวว่า ภายหลังจากเปิดให้บริการรถไฟฟ้ามหานคร สายฉลองรัชธรรม อย่างเป็นทางการ รฟม. ได้จัดกิจกรรมส่งเสริมการตลาด โดยยกเว้นค่าธรรมเนียมมูลค่า 30 บาท ในการออกบัตรโดยสาร MRT-Plus-ทั้ง 4 ประเภท ได้แก่ บัตรบุคคลทั่วไป บัตรนักเรียนนักศึกษา บัตรเด็ก และบัตรผู้สูงอายุ จากเดิม 180 บาท เหลือเพียง 150 บาท (มูลค่าการเดินทาง 100 บาท และค่ามัดจำบัตร 50 บาท) ระหว่างวันที่ 12 – 31 สิงหาคม 2559 เพื่อเป็นการส่งเสริมให้ผู้โดยสารใช้บัตรโดยสาร MRT Plus มากขึ้น
สำหรับบัตร MRT-Plus มีจำหน่ายบนสถานีรถไฟฟ้ามหานคร สายฉลองรัชธรรม ทั้ง 16-สถานี    โดยใช้เป็นบัตรเติมเงินเพื่อชำระค่าโดยสารรถไฟฟ้ามหานคร สายฉลองรัชธรรม และสายเฉลิมรัชมงคล ซึ่งผู้โดยสารที่ใช้บัตรโดยสาร MRT Plus และเดินทางเปลี่ยนระบบ รฟม. จะยกเว้นค่าแรกเข้าระบบ (14 บาท) ภายในระยะเวลา 60 นาที รวมถึงใช้ชำระค่าบริการจอดรถในอาคารจอดรถของรถไฟฟ้ามหานคร สายฉลองรัชธรรมทั้ง 3 แห่ง ได้แก่ อาคารจอดรถสถานีบางรักน้อยท่าอิฐ อาคารจอดรถสถานีสามแยกบางใหญ่ และอาคารจอดรถสถานีคลองบางไผ่ ส่วนอาคารจอดรถสถานีแยกนนทบุรี 1 อยู่ในระหว่างการปรับปรุงจากอาคารจอดรถ      จาก 4 ชั้นเป็น 10 ชั้น ซึ่งจะเปิดให้บริการในปี 2560 ทั้งนี้ ผู้โดยสารสามารถนำบัตร MRT-Plus สมัครใช้บริการจอดรถรายเดือนได้ โดยให้เจ้าหน้าที่ที่ห้องออกบัตรรายเดือน ณ อาคารจอดรถทุกแห่ง ทำการบันทึกข้อมูลชำระ   ค่าจอดรถรายเดือน (เดือนละ 1,000 บาท) ผู้สนใจสามารถสอบถามรายละเอียดเพิ่มเติมได้ที่ Call-Center รฟม. โทร. 0 2716 4044 และ Facebook การรถไฟฟ้าขนส่งมวลชนแห่งประเทศไทย

ที่มา : http://www.thaigov.go.th/news/contents/details/158
