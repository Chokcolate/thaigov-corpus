รัฐบาลไทย-ข่าวทำเนียบรัฐบาล-รมว.มท. ให้การต้อนรับ กมธ.ขับเคลื่อนการปฏิรูปประเทศ ด้านการบริหารราชการแผ่นดิน ในโอกาสเข้าพบเพื่อหารือแนวทางการขับเคลื่อนการปฏิรูปประเทศ

วันอังคารที่ 23 สิงหาคม 2559
รมว.มท. ให้การต้อนรับ กมธ.ขับเคลื่อนการปฏิรูปประเทศ ด้านการบริหารราชการแผ่นดิน ในโอกาสเข้าพบเพื่อหารือแนวทางการขับเคลื่อนการปฏิรูปประเทศ
รมว.มท. ให้การต้อนรับ กมธ.ขับเคลื่อนการปฏิรูปประเทศ ด้านการบริหารราชการแผ่นดิน ในโอกาสเข้าพบเพื่อหารือแนวทางการขับเคลื่อนการปฏิรูปประเทศ
วันนี้ (22 ส.ค.59) เวลา 10.00 น. ณ ห้องประชุม 1 ศาลาว่าการกระทรวงมหาดไทย พลเอก อนุพงษ์ เผ่าจินดา รัฐมนตรีว่าการกระทรวงมหาดไทย นายสุธี มากบุญ รัฐมนตรีช่วยว่าการกระทรวงมหาดไทย และผู้บริหารระดับสูงกระทรวงมหาดไทย ให้การต้อนรับ ศาสตราจารย์พิเศษ ยงยุทธ สาระสมบัติ ประธานกรรมาธิการขับเคลื่อนการปฏิรูปประเทศ ด้านการบริหารราชการแผ่นดิน พร้อมคณะ ในโอกาสเดินทางมาเข้าพบเพื่อหารือแนวทางการขับเคลื่อนการปฏิรูปประเทศด้านการบริหารราชการแผ่นดิน เพื่อแลกเปลี่ยนความคิดเห็นและรับข้อเสนอแนะ เพื่อให้การขับเคลื่อนการปฏิรูปประเทศเป็นไปอย่างมีประสิทธิภาพ
โอกาสนี้ พลเอก อนุพงษ์ เผ่าจินดา รัฐมนตรีว่าการกระทรวงมหาดไทย ได้ให้การต้อนรับคณะกรรมาธิการขับเคลื่อนการปฏิรูปประเทศ ด้านการบริหารราชการแผ่นดิน และกล่าวถึงการดำเนินงานของกระทรวงมหาดไทยในการสนับสนุนการดำเนินงานของสภาขับเคลื่อนการปฏิรูปประเทศ และคณะกรรมาธิการขับเคลื่อนการปฏิรูปประเทศด้านต่างๆ โดยเฉพาะด้านการบริหารราชการแผ่นดิน ซึ่งถือเป็นเรื่องสำคัญ และภารกิจ หน้าที่ของกระทรวงมหาดไทยมีความเกี่ยวข้องในหลายๆ ประเด็น และในโอกาสที่คณะกรรมาธิการฯ ด้านการบริหารราชการแผ่นดิน ได้มาชี้แจงและให้ข้อมูลถึงความก้าวหน้าของการปฏิรูปประเทศ ด้านการบริหารราชการแผ่นดิน ตลอดจนแนวทางในการขับเคลื่อนการปฏิรูปประเทศในด้านดังกล่าว เป็นสิ่งจำเป็นที่ผู้บริหารของกระทรวงมหาดไทย จะได้รับทราบผลการดำเนินงาน เพื่อให้เกิดความเข้าใจต่อทิศทางการปฏิรูปการบริหารราชการแผ่นดินในอนาคต และยินดีให้ความร่วมมือ เพื่อให้การปฏิรูปประเทศเกิดผลสัมฤทธิ์และเป็นรูปธรรมอย่างยั่งยืน
จากนั้น ศาสตราจารย์พิเศษ ยงยุทธ สาระสมบัติ ในฐานะประธานคณะกรรมาธิการขับเคลื่อนการปฏิรูปประเทศ ด้านการบริหารราชการแผ่นดิน ได้กล่าวถึงความก้าวหน้าของการปฏิรูปประเทศ ของ กมธ.ด้านการบริหารราชการแผ่นดินที่ผ่านมา และแนวทางในการขับเคลื่อนของสภาขับเคลื่อนการปฏิรูปประเทศ ซึ่งได้มีการแต่งตั้งคณะอนุกรรมาธิการเพื่อพิจารณาศึกษาและจัดทำแผนการปฏิรูปด้านการบริหารราชการแผ่นดิน จำนวน 3 คณะ ประกอบด้วย 1.คณะอนุกรรมาธิการขับเคลื่อนการปฏิรูปโครงสร้างองค์กรภาครัฐ 2.คณะอนุกรรมาธิการการขับเคลื่อนการปฏิรูปธรรมาภิบาล ประสิทธิภาพ และการพัฒนาบุคลากรภาครัฐ และ 3.คณะอนุกรรมาธิการขับเคลื่อนการปฏิรูประบบงบประมาณและการคลังภาครัฐ พร้อมทั้งให้ผู้แทนในแต่ละคณะอนุกรรมาธิการฯ ได้เสนอแนวคิดและแนวทางในการขับเคลื่อนการปฏิรูปประเทศในด้านต่างๆ พร้อมทั้งมีการแลกเปลี่ยนความคิดเห็น และข้อเสนอแนะจากหน่วยงานที่เกี่ยวข้อง เพื่อใช้เป็นข้อมูลในการขับเคลื่อนการปฏิรูปประเทศด้านการบริหารราชการแผ่นดินต่อไป

ที่มา : http://www.thaigov.go.th/news/contents/details/105
