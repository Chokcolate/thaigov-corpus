รัฐบาลไทย-ข่าวทำเนียบรัฐบาล-รมว.ไอซีที ปาฐกถาพิเศษ ในงาน Thailand : Digital Transformation

วันอังคารที่ 23 สิงหาคม 2559
รมว.ไอซีที ปาฐกถาพิเศษ ในงาน Thailand : Digital Transformation
รมว.ไอซีที ปาฐกถาพิเศษ ในงาน Thailand : Digital Transformation
นายอุตตม สาวนายน รัฐมนตรีว่าการกระทรวงเทคโนโลยีสารสนเทศและการสื่อสาร (ไอซีที) ได้รับเกียรติเป็นวิทยากรกิตติมศักดิ์ ปาฐกถาพิเศษ หัวข้อ ‘พลิกบริบทประเทศไทยสู่ยุคดิจิทัล’ ในงาน Thailand : Digital Transformation ซึ่งกล่าวถึงการพัฒนาดิจิทัลเพื่อเศรษฐกิจและสังคม (Digital Economy and Society) เป็นส่วนหนึ่งของนโยบายของรัฐบาลที่จะผลักดันให้ประเทศก้าวไปสู่ไทยแลนด์ 4.0 โดยที่หลายประเทศทั่วโลกทั้งกลุ่มประเทศที่เจริญและกำลังพัฒนาต่างให้ความสำคัญกับการพัฒนาดิจิทัล ขณะนี้อุตสาหกรรมทุกประเภท ผู้ประกอบการทุกภาคส่วนของไทยเกิดการตื่นตัวมาก เนื่องจากการนำเทคโนโลยีดิจัลมาใช้พัฒนาประเทศจะทำให้เกิดการใช้นวัตกรรมที่สร้างมูลค่าเพิ่มมากขึ้น ถือเป็นการพลิกโฉมในทุกภาคส่วนของสังคม ทั้งนี้ งานดังกล่าวสมาคมศิษย์เก่า MMP คณะพาณิชยศาสตร์และการบัญชี จุฬาลงกรณ์มหาวิทยาลัย ร่วมกับ สหกรณ์ออมทรัพย์กระทรวงการคลัง จำกัด จัดขึ้นเนื่องในโอกาสครบ 100 ปี แห่งการสถาปนาจุฬาลงกรณ์มหาวิทยาลัย ณ ห้องประชุมออดิทอเรียม โรงแรมเซ็นทราศูนย์ราชการและคอนเวนชั่นเซ็นเตอร์ แจ้งวัฒนะ เขตหลักสี่ กรุงเทพฯ เมื่อวันที่ 17 สิงหาคม 2559
**********************

ที่มา : http://www.thaigov.go.th/news/contents/details/126
