รัฐบาลไทย-ข่าวทำเนียบรัฐบาล-สถาบันนิติวิทยาศาสตร์ เป็นเจ้าภาพจัดการประชุมสัมมนาเครือข่ายนิติวิทยาศาสตร์แห่งเอเชีย ครั้งที่ ๘

วันอังคารที่ 23 สิงหาคม 2559
สถาบันนิติวิทยาศาสตร์ เป็นเจ้าภาพจัดการประชุมสัมมนาเครือข่ายนิติวิทยาศาสตร์แห่งเอเชีย ครั้งที่ ๘
พันตำรวจโท สุพจน์ นาคเงินทอง ผู้อำนวยการสถาบันนิติวิทยาศาสตร์ ประธานกรรมการเครือข่ายนิติวิทยาศาสตร์แห่งเอเชีย เป็นประธานการประชุม AFSN Board Members Retreat ๒๐๑๖
เมื่อวันอังคารที่ ๑๖ สิงหาคม ๒๕๕๙
พันตำรวจโท สุพจน์ นาคเงินทอง ผู้อำนวยการสถาบันนิติวิทยาศาสตร์ ประธานกรรมการเครือข่ายนิติวิทยาศาสตร์แห่งเอเชีย
เป็นประธานการประชุม AFSN Board Members Retreat ๒๐๑๖
เนื่องในโอกาสที่สถาบันนิติวิทยาศาสตร์ เป็นเจ้าภาพจัดการประชุมสัมมนาเครือข่ายนิติวิทยาศาสตร์แห่งเอเชีย ครั้งที่ ๘
พร้อมทั้งให้การต้อนรับผู้เข้าร่วมประชุมจาก ๖ ประเทศ ได้แก่ ไทย , สิงคโปร์ , เกาหลี , มาเลเซีย , จีน และบรูไน
นอกจากนี้ ยังมีการบรรยายจากผู้ทรงคุณวุฒิด้านต่างๆ อาทิ แพทย์หญิงคุณหญิง พรทิพย์ โรจนสุนันท์
บรรยายในหัวข้อ “นิติวิทยาศาสตร์และกระบวนการยุติธรรมในประชาคมอาเซียน”
“งานวิจัยและการศึกษางานนิติวิทยาศาสตร์” เป็นต้น
ทั้งนี้ การประชุมสัมมนาเครือข่ายนิติวิทยาศาสตร์แห่งเอเชีย ครั้งที่ ๘ มีกำหนดจัดขึ้นระหว่างวันที่ ๑๖ - ๑๙ สิงหาคม ๒๕๕๙
ณ โรงแรมเดอะเบิร์คลีย์ ประตูน้ำ กรุงเทพมหานคร

ที่มา : http://www.thaigov.go.th/news/contents/details/121
