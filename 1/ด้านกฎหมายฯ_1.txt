รัฐบาลไทย-ข่าวทำเนียบรัฐบาล-คกก.พิจารณาค่าตอบแทนภาครัฐฯ อนุมัติในหลักการปรับปรุงค่าตอบแทน ฉบับที่ 11 และ 12 ให้คณะรัฐมนตรีเห็นชอบ ให้ระบบเดินหน้าต่อไปได้ในปีงบประมาณ 2560

วันอังคารที่ 19 กรกฎาคม 2559
คกก.พิจารณาค่าตอบแทนภาครัฐฯ อนุมัติในหลักการปรับปรุงค่าตอบแทน ฉบับที่ 11 และ 12 ให้คณะรัฐมนตรีเห็นชอบ ให้ระบบเดินหน้าต่อไปได้ในปีงบประมาณ 2560
วันนี้(15 กรกฎาคม 2559)ที่ กระทรวงสาธารณสุข จ.นนทบุรี ศ.คลินิกเกียรติคุณ นพ.ปิยะสกล  สกลสัตยาทร รัฐมนตรีว่าการกระทรวงสาธารณสุขพร้อมด้วย นพ.โสภณ เมฆธน ปลัดกระทรวงสาธารณสุข ประชุมคณะกรรมการพิจารณาทบทวนระบบการจ่ายค่าตอบแทนกำลังคนด้านสาธารณสุขที่ปฎิบัติง
วันนี้(15 กรกฎาคม 2559)ที่ กระทรวงสาธารณสุข จ.นนทบุรี ศ.คลินิกเกียรติคุณ นพ.ปิยะสกล  สกลสัตยาทร รัฐมนตรีว่าการกระทรวงสาธารณสุขพร้อมด้วย นพ.โสภณ เมฆธน ปลัดกระทรวงสาธารณสุข ประชุมคณะกรรมการพิจารณาทบทวนระบบการจ่ายค่าตอบแทนกำลังคนด้านสาธารณสุขที่ปฎิบัติงานในภาครัฐ  ประกอบด้วยผู้แทน เลขาธิการคณะกรรมการข้าราชการพลเรือน  สภาพัฒน์ฯ  สำนักงบประมาณ กรมบัญชีกลาง สำนักงานหลักประกันสุขภาพแห่งชาติ กรุงเทพมหานคร กระทรวงการคลัง กระทรวงกลาโหม กระทรวงศึกษาธิการ กระทรวงยุติธรรม สำนักงานตำรวจแห่งชาติ  ชมรมสาธารณสุขจังหวัด เป็นต้น เพื่อศึกษาปัญหาอุปสรรค ทิศทางและแนวทางการพัฒนาระบบการจ่ายค่าตอบแทนกำลังคนที่ปฎิบัติงานในภาครัฐ พิจารณาหลักเกณฑ์การจ่ายค่าตอบแทน ที่กระจายเป็นธรรม ธำรงรักษาคนไว้ในระบบและเกิดประสิทธิภาพในการปฎิบัติงาน
โดยในวันนี้ที่ประชุมได้รับทราบสถานการณ์ภาพรวมค่าตอบแทนกำลังคนด้านสาธารณสุขและการปรับปรุงแก้ไข การประเมินระบบค่าตอบแทน โดยคณะผู้วิจัยมหาวิทยาลัยนเรศวร  รวมทั้งได้ร่วมกันพิจารณาข้อเสนอการปรับปรุงค่าตอบแทนฉบับที่ 8 ปรับปรุงเป็นฉบับที่ 11  ใน 4 ประเด็น คือ1.ใช้หลักเกณฑ์พื้นที่ระดับ 6 เหมือนกันทุกวิชาชีพ 2.ใช้หลักเกณฑ์อายุราชการ 3ช่วงอายุ เหมือนกันทุกวิชาชีพ 3.เพิ่มกลุ่มสายงานส่งเสริมสุขภาพ ควบคุมป้องกันโรค ฟื้นฟูสมรรถภาพและคุ้มครองผู้บริโภค 4.ช่องว่างค่าตอบแทนระหว่างวิชาชีพลดลง
ส่วนฉบับที่ 9 ที่จะปรับปรุงเป็นฉบับที่ 12 นั้น ส่วนใหญ่ยังใช้หลักเกณฑ์เดิมตามฉบับที่ 9 มีการปรับปรุงในรายละเอียดเล็กน้อย เพื่อให้ระบบเดินหน้าไปได้ในปีงบประมาณ  2560   โดยในวันนี้คณะกรรมการได้อนุมัติในหลักการ ในการปรับปรุงอัตราค่าตอบแทนฉบับที่ 11 และฉบับที่ 12 เพื่อนำเสนอคณะรัฐมนตรีต่อไป ในวันที่ 21กรกฎาคม 2559  เพื่อให้พิจารณาให้ความเห็นชอบภายในเดือนกันยายน 2559 นี้ ต่อไป
ทั้งนี้ ภาพรวมค่าตอบแทนกำลังคนที่ปฎิบัติงานให้กับหน่วยบริการของกระทรวงสาธารณสุข มาจาก 2 แหล่งคือ งบประมาณ  และเงินบำรุง โดยเป็นเงินงบประมาณ ร้อยละ 59  ที่เหลือเป็นเงินบำรุงของหน่วยงาน

ที่มา : http://www.thaigov.go.th/news/contents/details/10
