รัฐบาลไทย-ข่าวทำเนียบรัฐบาล-ก.อุตฯ ร่วมตรวจราชการบูรณาการประจำปี 2561

วันพฤหัสบดีที่ 15 กุมภาพันธ์ 2561
ก.อุตฯ ร่วมตรวจราชการบูรณาการประจำปี 2561
ก.อุตฯ ร่วมตรวจราชการบูรณาการประจำปี 2561ณ ศาลากลางจังหวัดสระแก้ว
วันนี้ (15 กุมภาพันธ์ 2561) นายสุรพล ชามาตย์ หัวหน้าผู้ตรวจราชการกระทรวงอุตสาหกรรม พร้อมคณะผู้ตรวจราชการกระทรวงนำโดย นายจิรายุ นันท์ธราธร ผู้ตรวจราชการสำนักนายกรัฐมนตรี นายภูสิต สมจิตต์ รองผู้ว่าราชการจังหวัดพระนครศรีอยุธยา ประชุมการตรวจราชการตามแผนตรวจราชการแบบบูรณาการประจำปีงบประมาณ 2561 รอบที่ 1 ณ ศาลากลางจังหวัดสระแก้ว ซึ่งเป็นการเข้าร่วมตามตัวชี้วัดกลางของส่วนราชการระดับกระทรวงฯ ใน 5 ประเด็นคือ 1) การเสริมสร้างความเข้มแข็งและยั่งยืนให้กับเศรษฐกิจภายในประเทศ 2) การตรวจ ราชการตามมาตรา 34 แห่งพระราชกฤษฎีกาว่าด้วยการบริหารงานจังหวัดและกลุ่มจังหวัดแบบบูรณาการ พ.ศ. 2551 3) การป้องกันและลดอุบัติเหตุทางถนน 4) โครงการที่ใช้งบประมาณของรัฐจำนวนมาก “ บัตรสวัสดิการแห่งรัฐ” และ 5) การป้องกันและปราบปรามการกระทำความผิดตามกฏหมายว่าด้วยการกู้ยืมเงินที่เป็นการฉ้อโกงประชาชน (แชร์ลูกโซ่)

ที่มา : http://www.thaigov.go.th/news/contents/details/10109
