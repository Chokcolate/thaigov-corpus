รัฐบาลไทย-ข่าวทำเนียบรัฐบาล-“ยุติธรรม” เตรียมพร้อมขับเคลื่อน “ไทยนิยม ยั่งยืน”

วันศุกร์ที่ 16 กุมภาพันธ์ 2561
“ยุติธรรม” เตรียมพร้อมขับเคลื่อน “ไทยนิยม ยั่งยืน”
นางกรรณิการ์ แสงทอง รองปลัดกระทรวงยุติธรรม เป็นประธานการประชุมแนวทางของกระทรวงยุติธรรมตามโครงการ “ไทยนิยม ยั่งยืน”
ในวันพฤหัสบดีที่ ๑๕ กุมภาพันธ์ ๒๕๖๑ เวลา ๐๙.๐๐ น.
ณ ห้องสมุดสำนักนโยบายและยุทธศาสตร์ สำนักงานปลัดกระทรวงยุติธรรม ชั้น ๙
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
นางกรรณิการ์ แสงทอง รองปลัดกระทรวงยุติธรรม
เป็นประธานการประชุมแนวทางของกระทรวงยุติธรรมตามโครงการ “ไทยนิยม ยั่งยืน”
เพื่อกำหนดกรอบการดำเนินการของหน่วยงานในสังกัดกระทรวงยุติธรรม
ทั้งในระดับส่วนกลางและส่วนภูมิภาคให้มีทิศทางการขับเคลื่อนที่ชัดเจน เป็นรูปธรรม
สอดคล้องกับการพัฒนาประเทศไทยสู่ความยั่งยืน
โดยมีเป้าหมายเพื่อลดความเหลื่อมล้ำของสังคม
พัฒนาคุณภาพชีวิต สร้างโอกาสการเข้าถึงบริการของรัฐที่มุ่งพัฒนา
และส่งเสริมให้ประชาชนสามารถเข้าถึงบริการของรัฐ ได้โดยง่าย และรวดเร็ว
ทั้งนี้ โครงการไทยนิยม ยั่งยืน มุ่งขับเคลื่อนงานสำคัญ ๑๐ ด้าน ดังนี้
๑) สัญญาประชาคมผูกใจไทยเป็นหนึ่ง  ๒) คนไทยไม่ทิ้งกัน
๓) ชุมชนอยู่ดีมีสุข ๔) วิถีไทยวิถีพอเพียง
๕) รู้สิทธิ รู้หน้าที่ ๖) รู้กลไกการบริหารราชการ
๗) รู้รักประชาธิปไตยไทยนิยม ๘) รู้เท่าทันเทคโนโลยี
๙) ร่วมแก้ไขปัญหายาเสพติด และ ๑๐) งานตามภารกิจของส่วนราชการ/หน่วยงาน (Function)

ที่มา : http://www.thaigov.go.th/news/contents/details/10127
