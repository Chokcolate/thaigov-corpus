รัฐบาลไทย-ข่าวทำเนียบรัฐบาล-รัฐมนตรีช่วย ก.อุตฯ ลงพื้นที่ตรวจเยี่ยมสถานประกอบการผลิตหุ่นยนต์แขนกลอุตสาหกรรม สัญชาติไทย จ.อุบลราชธานี

วันศุกร์ที่ 16 กุมภาพันธ์ 2561
รัฐมนตรีช่วย ก.อุตฯ ลงพื้นที่ตรวจเยี่ยมสถานประกอบการผลิตหุ่นยนต์แขนกลอุตสาหกรรม สัญชาติไทย จ.อุบลราชธานี
รัฐมนตรีช่วย ก.อุตฯ ลงพื้นที่ตรวจเยี่ยมสถานประกอบการผลิตหุ่นยนต์แขนกลอุตสาหกรรม สัญชาติไทย จ.อุบลราชธานี  ณ บริษัท อาร์เอสทีโรโบติกส์ จำกัด อำเภอเมือง จังหวัดอุบลราชธานี
วันนี้ (16 กุมภาพันธ์ 2561) นายสมชาย หาญหิรัญ รัฐมนตรีช่วยว่าการกระทรวงอุตสาหกรรม ลงพื้นที่ตรวจเยี่ยมสถานประกอบการผลิตหุ่นยนต์แขนกลอุตสาหกรรม สัญชาติไทย บริษัท อาร์เอสทีโรโบติกส์ จำกัด อำเภอเมือง จังหวัดอุบลราชธานี โดยมีนายกอบชัย สังสิทธิสวัสดิ์ อธิบดีกรมส่งเสริมอุตสาหกรรม ร่วมตรวจเยี่ยม
โดยบริษัทฯ ได้คิดค้นประดิษฐ์เครื่องตัดเหล็ก CNC เพื่อใช้ในโรงงาน และพัฒนาเทคโนโลยีและนวัตกรรมอุตสาหกรรมจนประสบความสำเร็จเป็นที่ยอมรับ วิจัยและพัฒนานวัตกรรมต้นแบบมากกว่า 30 ชิ้น พร้อมยกระดับอุตสาหกรรมไทยรองรับ Thailand 4.0 และได้รับการส่งเสริมจากศูนย์ส่งเสริมอุตสาหกรรมภาคที่ 7 จังหวัดอุบลราชธานี SME Bank ในการให้คำปรึกษาแนวทางขอกู้เงินสำหรับโครงการแขนกลอัตโนมัติ ให้คำปรึกษาแนะนำเชิงลึก เรื่อง Jix Fixture ขั้นสูงสำหรับงานหุ่นยนต์อัตโนมัติ พัฒนานวัตกรรมหุ่นยนต์แขนกลเพื่อใช้ในโรงงาน จนสามารถใช้งานได้จริง และจำหน่ายในเชิงพาณิชย์ให้ธุรกิจเอสเอ็มอีไทยได้มีโอกาสใช้หุ่นยนต์แขนกลซึ่งผลิตโดยคนไทย เพิ่มประสิทธิภาพการผลิตสามารถส่งมอบงานได้ตรงตามกำหนด สามารถแข่งขันในเรื่องราคาและคุณภาพได้
โดยจุดเด่นของหุ่นยนต์แขนกล คือ 1) มีทีม Start up คนไทยที่ร่วมกันออกแบบพัฒนาเทคโนโลยีหุ่นยนต์ ทำให้มีราคาต้นทุนที่ถูกกว่าการนำเข้าต่างประเทศ 2) เป็นมิตรกับผู้ใช้งาน มีการควบคุมการทำงานที่ง่าย มีคู่มือภาษาไทย รองรับเทคโนโลยี IoT (Internet of Thing) ได้

ที่มา : http://www.thaigov.go.th/news/contents/details/10142
