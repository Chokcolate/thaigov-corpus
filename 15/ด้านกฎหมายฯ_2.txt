รัฐบาลไทย-ข่าวทำเนียบรัฐบาล-กระทรวงยุติธรรมหารือร่วมกับสำนักงานคณะกรรมการคุ้มครองผู้บริโภค มุ่งคุ้มครองผู้บริโภคทางกฎหมาย

วันศุกร์ที่ 16 กุมภาพันธ์ 2561
กระทรวงยุติธรรมหารือร่วมกับสำนักงานคณะกรรมการคุ้มครองผู้บริโภค มุ่งคุ้มครองผู้บริโภคทางกฎหมาย
กระทรวงยุติธรรมหารือร่วมกับสำนักงานคณะกรรมการคุ้มครองผู้บริโภค มุ่งคุ้มครองผู้บริโภคทางกฎหมาย
ในวันพฤหัสบดีที่ ๑๕ กุมภาพันธ์ ๒๕๖๑ เวลา ๑๓.๓๐ น.
ณ ห้องประชุมกระทรวงยุติธรรม ๓ ชั้น ๘ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
นายธวัชชัย ไทยเขียว รองปลัดกระทรวงยุติธรรม
พร้อมด้วยนางกรรณิการ์ แสงทอง รองปลัดกระทรวงยุติธรรม
และนายพิฆเนศ ต๊ะปวง รองเลขาธิการคณะกรรมการคุ้มครองผู้บริโภค
เข้าร่วมการประชุมเพื่อหารือเกี่ยวกับความร่วมมือด้านการคุ้มครองผู้บริโภค
ระหว่างกระทรวงยุติธรรมและสำนักงานคณะกรรมการคุ้มครองผู้บริโภค (สคบ.)
โดยมุ่งหวังที่จะดูแลประชาชนในฐานะผู้บริโภคให้ได้รับความคุ้มครองทางกฎหมายอย่างเป็นรูปธรรมมากยิ่งขึ้น
ทั้งนี้ ที่ประชุมได้หารือเกี่ยวกับกรอบกลไกการดำเนินการคุ้มครองผู้บริโภค
การเชื่อมโยงฐานข้อมูลร่วมกันระหว่างสองหน่วยงาน การให้ความช่วยเหลือประชาชนในด้านกฎหมาย
ตลอดจนสร้างความรับรู้ให้แก่ประชาชนผ่านทางช่องทางต่าง ๆ อาทิ
สำนักงานยุติธรรมจังหวัดและศูนย์ยุติธรรมชุมชนของกระทรวงยุติธรรม
หรือเครือข่ายภาคประชาสังคมของสำนักงานคณะกรรมการคุ้มครองผู้บริโภค

ที่มา : http://www.thaigov.go.th/news/contents/details/10128
