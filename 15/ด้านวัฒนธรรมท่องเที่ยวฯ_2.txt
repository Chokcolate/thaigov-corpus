รัฐบาลไทย-ข่าวทำเนียบรัฐบาล-นายกรัฐมนตรี และ รมว.ดิจิทัลฯ เยี่ยมชมร้าน “ไปรสนีย์กรุงสยาม” ในงาน "อุ่นไอรัก คลายความหนาว"

วันพฤหัสบดีที่ 15 กุมภาพันธ์ 2561
นายกรัฐมนตรี และ รมว.ดิจิทัลฯ เยี่ยมชมร้าน “ไปรสนีย์กรุงสยาม” ในงาน "อุ่นไอรัก คลายความหนาว"
นายกรัฐมนตรี และ รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เข้าร่วมชมงานนิทรรศการ “อุ่นไอรัก คลายความหนาว” โดยมี พลเอก ประยุทธ์ จันทร์โอชา นายกรัฐมนตรี นำคณะรัฐมนตรี และคู่สมรสร่วมชมงานฯ ดังกล่าว ซึ่งจัดขึ้นระหว่างวันที่ 8 กุมภาพันธ์ - 11 มีนาคม 2561 ทั้งนี้ นายกรัฐมนตรีและ รมว.ดิจิทัลฯ ได้เยี่ยมชมร้าน “ไปรสนีย์กรุงสยาม” ของ บริษัท ไปรษณีย์ไทย จำกัด นอกจากนั้นหน่วยงานในสังกัดกระทรวงดิจิทัลฯ ยังได้ร่วมสนับสนุนการจัดงานด้านต่างๆ อาทิ บริษัท ทีโอที จำกัด (มหาชน) ร่วมสนับสนุนระบบสัญญาณ wi-fi ฟรี ทั่วบริเวณงาน ด้าน บริษัท กสท โทรคมนาคม จำกัด (มหาชน) สนับสนุนระบบการสื่อสารเพื่อการบริหารจัดการภายในงาน และสำนักงานปลัดกระทรวงฯ สนับสนุนจิตอาสาบริการถ่ายภาพดิจิทัล พร้อมอำนวยความสะดวกแก่ประชาชนตลอดระยะเวลาการจัดงานฯ เมื่อวันที่ 14 กุมภาพันธ์ 2561 ณ พระลานพระราชวังดุสิตและ สนามเสือป่า ถนนอู่ทองใน เขตดุสิต กรุงเทพฯ
**********************

ที่มา : http://www.thaigov.go.th/news/contents/details/10116
