รัฐบาลไทย-ข่าวทำเนียบรัฐบาล-รายงานข่าวกรณีโรคติดเชื้อไวรัสโคโรนา 2019 (COVID-19) ประจำวันที่ 11 มิถุนายน 2563 [กระทรวงสาธารณสุข]

วันพฤหัสบดีที่ 11 มิถุนายน 2563
รายงานข่าวกรณีโรคติดเชื้อไวรัสโคโรนา 2019 (COVID-19) ประจำวันที่ 11 มิถุนายน 2563 [กระทรวงสาธารณสุข]
รายงานข่าวกรณีโรคติดเชื้อไวรัสโคโรนา 2019 (COVID-19) ประจำวันที่ 11 มิถุนายน 2563
รายงานข่าวกรณีโรคติดเชื้อไวรัสโคโรนา 2019 (COVID-19)
ประจำวันที่ 11 มิถุนายน 2563
วันนี้ (11 มิถุนายน 2563) ที่ศูนย์บริหารสถานการณ์โควิด 19 (ศบค.) กระทรวงสาธารณสุข จ.นนทบุรี แพทย์หญิงพรรณประภา ยงค์ตระกูล ผู้ช่วยโฆษกศูนย์บริหารสถานการณ์โควิด 19 แถลงความคืบหน้าสถานการณ์ผู้ติดเชื้อไวรัสโคโรนา 2019 ในประเทศไทยวันนี้ ไม่มีผู้ติดเชื้อรายใหม่ มีผู้ป่วยกลับบ้านได้ 6 ราย ยอดผู้ป่วยกลับบ้านสะสม 2,987 ราย หรือคิดเป็นร้อยละ 95.58 ของผู้ป่วยทั้งหมด มีผู้ป่วยที่ยังรักษาอยู่ในโรงพยาบาล 80 ราย หรือร้อยละ 2.56 ของผู้ป่วยทั้งหมด ไม่มีผู้เสียชีวิต รวมผู้เสียชีวิตสะสม 58 ราย ผู้ป่วยสะสมทั้งสิ้น 3,125 ราย
กระทรวงสาธารณสุขขอความร่วมมือประชาชนยังคงรักษามาตรการสวมหน้ากากอนามัย/ หน้ากากผ้า ล้างมือ เว้นระยะห่าง ต่อเนื่องให้เป็นนิสัยเพื่อป้องกันการติดเชื้อและแพร่ระบาด การสวมเฟซชิลล์ที่ถูกต้องคือต้องสวมหน้ากากอนามัยหรือหน้ากากผ้าร่วมด้วย ซึ่งเหมาะสำหรับบุคลากรทางการแพทย์ และผู้ที่ต้องทำงานพบปะผู้คนในระยะประชิดเป็นเวลานาน เช่น พนักงานบริการ เจ้าหน้าที่ธนาคาร พ่อค้า-แม่ค้า
สำหรับประชาชนทั่วไปการสวมหน้ากากอนามัย/หน้ากากผ้า ล้างมือบ่อย และการเว้นระยะห่างระหว่างผู้อื่น 1-2 เมตร สามารถป้องกันการติดเชื้อและลดการแพร่กระจายของเชื้อโควิด 19 ได้ และควรปฏิบัติให้เป็นพฤติกรรมการป้องกันตนเองตลอดไป ซึ่งผลงานวิจัยของมหาวิทยาลัยเคมบริดจ์ ประเทศอังกฤษ พบว่า ความร่วมมือของประชาชนในการสวมหน้ากากอนามัย/หน้ากากผ้าในที่สาธารณะร่วมกับมาตรการล็อกดาวน์ จะสามารถลดการแพร่เชื้อได้อย่างมีนัยสำคัญ สอดคล้องกับคำแนะนำขององค์การอนามัยโลกเมื่อวันที่ 5 มิถุนายน 2563 ซึ่งแนะนำให้ประชาชนทุกคนสวมหน้ากากอนามัย/หน้ากากผ้า เมื่ออยู่ในที่สาธารณะ
****************************** 11 มิถุนายน 2563

ที่มา : https://www.thaigov.go.th/news/contents/details/32213
