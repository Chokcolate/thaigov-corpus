รัฐบาลไทย-ข่าวทำเนียบรัฐบาล-“ดีอีเอส” ร่วมประชุมทางไกล แลกเปลี่ยนมุมมองการใช้ประโยชน์จากเทคโนโลยีดิจิทัลรับมือโควิด-19 ร่วมรัฐมนตรีดิจิทัลอาเซียน และรมว.กระทรวงอุตสาหกรรมและไอซีทีของจีน

วันศุกร์ที่ 12 มิถุนายน 2563
“ดีอีเอส” ร่วมประชุมทางไกล แลกเปลี่ยนมุมมองการใช้ประโยชน์จากเทคโนโลยีดิจิทัลรับมือโควิด-19 ร่วมรัฐมนตรีดิจิทัลอาเซียน และรมว.กระทรวงอุตสาหกรรมและไอซีทีของจีน
“ดีอีเอส” ร่วมประชุมทางไกล แลกเปลี่ยนมุมมองการใช้ประโยชน์จากเทคโนโลยีดิจิทัลรับมือโควิด-19 ร่วมรัฐมนตรีดิจิทัลอาเซียน และรมว.กระทรวงอุตสาหกรรมและไอซีทีของจีน
นายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) พร้อมด้วย นางสาวอัจฉรินทร์ พัฒนพันธ์ชัย ปลัดกระทรวงดิจิทัลฯ และผู้บริหารกระทรวงฯ  ร่วมพิธีเปิดงาน Opening Ceremony of ASEAN – China Year of Digital Economy Cooperation ผ่านระบบประชุมทางไกล (Video Conference) ณ ห้องประชุม Think Big อาคารเดอะไนน์ พระราม 9 สำนักงานพัฒนาธุรกรรมทางอิเล็กทรอนิกส์ เมื่อวันที่ 12 มิถุนายน 2563  เพื่อเฉลิมฉลองปีแห่งความเป็นหุ้นส่วนความร่วมมือด้านเศรษฐกิจดิจิทัลอาเซียน – จีน ค.ศ. 2020 โดยภายในงานมีรัฐมนตรีอาเซียนด้านดิจิทัล และรัฐมนตรีว่าการกระทรวงอุตสาหกรรมและเทคโนโลยีสารสนเทศแห่งสาธารณัฐประชาชนจีน ได้มีโอกาสแลกเปลี่ยนมุมมองการใช้ประโยชน์จากเทคโนโลยีดิจิทัลในการรับมือกับสถานการณ์การแพร่ระบาดของโรคติดเชื้อไวรัสโคโรนา หรือโควิด-19 ตลอดจนแนวทางเสริมสร้างความร่วมมือด้านการพัฒนานวัตกรรมและการขับเคลื่อนการก้าวสู่เศรษฐกิจและสังคมดิจิทัลอย่างสมดุล โดยทั้งสองฝ่ายเห็นความสำคัญของการร่วมมือกันอย่างใกล้ชิดในแก้ไขปัญหาความท้าทายจากโรคอุบัติใหม่ โดยเฉพาะสถานการณ์ของโรคโควิด-19 รวมถึงการฟื้นฟูเศรษฐกิจในระดับประเทศและระดับภูมิภาคโดยรวม
***************

ที่มา : https://www.thaigov.go.th/news/contents/details/32281
