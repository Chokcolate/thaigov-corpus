รัฐบาลไทย-ข่าวทำเนียบรัฐบาล-นางยุพา ทวีวัฒนะกิจบวร รองปลัดกระทรวงวัฒนธรรม ประชุมหารือร่วมกับ พลเอก ธีระเดช ฉัตรเสถียรพงศ์ กรรมการและเลขาธิการมูลนิธิต่อต้านการทุจริต

วันจันทร์ที่ 8 มิถุนายน 2563
นางยุพา ทวีวัฒนะกิจบวร รองปลัดกระทรวงวัฒนธรรม ประชุมหารือร่วมกับ พลเอก ธีระเดช ฉัตรเสถียรพงศ์ กรรมการและเลขาธิการมูลนิธิต่อต้านการทุจริต
นางยุพา ทวีวัฒนะกิจบวร รองปลัดกระทรวงวัฒนธรรม ประชุมหารือร่วมกับ พลเอก ธีระเดช ฉัตรเสถียรพงศ์ กรรมการและเลขาธิการมูลนิธิต่อต้านการทุจริต เรื่อง ความร่วมมือด้านวัฒนธรรมและการจัดโครงการประกวด “การต่อต้านการทุจริต ผ่านศิลปะการแสดงพื้นบ้าน” ประจำปี ๒๕๖๓
วันที่ ๘ มิถุนายน ๒๕๖๓ เวลา ๐๙.๓๐ น. นายกฤษศญพงษ์ ศิริ ปลัดกระทรวงวัฒนธรรม มอบหมายให้ นางยุพา ทวีวัฒนะกิจบวร รองปลัดกระทรวงวัฒนธรรม ประชุมหารือร่วมกับ พลเอก ธีระเดช ฉัตรเสถียรพงศ์ กรรมการและเลขาธิการมูลนิธิต่อต้านการทุจริต และนายประหยัด พวงจำปา รองเลขาธิการคณะกรรมการป้องกันและปราบปรามการทุจริตแห่งชาติ (ป.ป.ช.) เรื่อง ความร่วมมือด้านวัฒนธรรมและการจัดโครงการประกวด “การต่อต้านการทุจริต ผ่านศิลปะการแสดงพื้นบ้าน” ประจำปี ๒๕๖๓ โดยมี ผู้บริหารของกระทรวงวัฒนธรรม มูลนิธิต่อต้านการทุจริต และสำนักงานคณะกรรมการป้องกันและปราบปรามการทุจริตแห่งชาติ เข้าร่วมหารือ ณ ห้องประชุม ๑ ชั้น ๘ อาคารวัฒนธรรมวิศิษฐ์ กระทรวงวัฒนธรรม ทั้งนี้ โครงการดังกล่าวเป็นการประกวดสื่อประชาสัมพันธ์การต่อต้านการทุจริตผ่านศิลปะการแสดงพื้นบ้าน โดยสอดแทรกเนื้อหาเกี่ยวกับการทุจริต ผ่านภาษา วัฒนธรรม ประเพณีของท้องถิ่นนั้นๆ เพื่อปลูกฝังและสร้างจิตสำนึกต่อต้านการทุจริตให้กับเด็ก เยาวชน และประชาชนชาวไทย โดยนำมิติทางวัฒนธรรมเป็นเครื่องมือในการขับเคลื่อนกิจกรรมดังกล่าว

ที่มา : https://www.thaigov.go.th/news/contents/details/32056
