รัฐบาลไทย-ข่าวทำเนียบรัฐบาล-รมช.มนัญญาร่วม อย. รับฟังเสียงกำหนดค่า อาหารที่มีสารพิษตกค้าง

วันอังคารที่ 9 มิถุนายน 2563
รมช.มนัญญาร่วม อย. รับฟังเสียงกำหนดค่า อาหารที่มีสารพิษตกค้าง
รมช.มนัญญาร่วม อย. รับฟังเสียงกำหนดค่า อาหารที่มีสารพิษตกค้าง หลังแบน2สาร ให้รอบด้าน
นางสาวมนัญญา ไทยเศรษฐ์ รัฐมนตรีช่วยว่าการกระทรวงเกษตรและสหกรณ์ ประธานประชุมหารือ (ร่าง) ประกาศกระทรวงสาธารณสุข (ฉบับที่ ....) พ.ศ.....ออกตามความในพระราชบัญญัติอาหาร พ.ศ. 2563 เรื่อง อาหารที่มีสารพิษตกค้าง (ฉบับที่ 3) พร้อมด้วย นางสาวอิงอร ปัญญากิจ รองอธิบดีกรมวิชาการเกษตร ร่วมกับ
สภาอุตสาหกรรมแห่งประเทศไทยและสภาหอการค้าไทย ณ สำนักงานคณะกรรมการอาหารและยา
รัฐมนตรีช่วยว่าการกระทรวงเกษตรและสหกรณ์ เปิดเผยหลังการการประชุมหารือ ตามที่ประกาศกระทรวงอุตสาหกรรมกำหนดให้พาราควอตและคลอร์ไพริฟอสเป็นวัตถุอันตรายชนิดที่ 4 ตั้งแต่วันที่ 1 มิถุนายน 2563 ดังนั้น สำนักงานคณะกรรมการอาหารและยา จึงต้องปรับปรุงประกาศกระทรวงสาธารณสุขว่าด้วยเรื่อง อาหารที่มีสารพิษตกค้าง ให้สอดคล้องกับประกาศฯ ดังกล่าว เพื่อความปลอดภัยของผู้บริโภค ต่อไป
กลุ่มโฆษกและวิเคราะห์ข่าว
กองเกษตรสารนิเทศ
สำนักงานปลัดกระทรวงเกษตรและสหกรณ์
โทร 02 281 0859 ต่อ 137
แฟกส์ 02 2822871

ที่มา : https://www.thaigov.go.th/news/contents/details/32121
