รัฐบาลไทย-ข่าวทำเนียบรัฐบาล-มาตรการภาษี เพื่อสนับสนุนการศึกษา

วันศุกร์ที่ 12 มิถุนายน 2563
พิมพ์
มาตรการภาษี เพื่อสนับสนุนการศึกษา
วันพฤหัสบดีที่ 11 มิถุนายน 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบขยายเวลาการให้สิทธิประโยชน์ทางภาษี โดยยกเว้นภาษีเงินได้ ภาษีมูลค่าเพิ่ม ภาษีธุรกิจเฉพาะ และอากรแสตมป์ สำหรับการบริจาคเงินหรือทรัพย์สินให้แก่สถานศึกษาของรัฐ สถาบันอุดมศึกษาเอกชน โรงเรียนเอกชน และสถานศึกษาที่ตั้งขึ้นในประเทศไทยตามความตกลงระหว่างรัฐบาลไทยกับทบวงการชำนัญพิเศษแห่งสหประชาชาติ สำหรับการบริจาคเงินผ่านระบบบริจาคอิเล็กทรอนิกส์ของกรมสรรพากร ตั้งแต่วันที่ 1 ม.ค. 63 – 31 ธ.ค. 64 โดยกำหนดให้บุคคลธรรมดาสามารถนำเงินที่บริจาคไปหักลดหย่อนได้ 2 เท่าของจำนวนที่จ่ายจริง สำหรับบริษัทหรือห้างหุ้นส่วนนิติบุคคล สามารถนำเงินหรือทรัพย์สินไปหักเป็นรายได้ 2 เท่าของจำนวนที่บริจาค ทั้งนี้ เพื่อจูงใจให้ทุกภาคส่วนมีส่วนร่วมสนับสนุนด้านการศึกษาให้มีประสิทธิภาพมากขึ้น
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/32180
