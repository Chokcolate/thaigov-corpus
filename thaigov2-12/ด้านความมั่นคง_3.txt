รัฐบาลไทย-ข่าวทำเนียบรัฐบาล-ทส.​ เปิดงาน​ WORLD OCEANS DAY​ ​2020

วันจันทร์ที่ 8 มิถุนายน 2563
พิมพ์
ทส.​ เปิดงาน​ WORLD OCEANS DAY​ ​2020
นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานเปิดงาน​ "วันทะเลโลก" ​ ​ภายใต้ธีม  “นวัตกรรมเพื่อความยั่งยืนของมหาสมุทร” (Innovation for a Sustainable Ocean)​ พร้อมรับมอบนวัตกรรมด้านการบริหารจัดการขยะทะเลจากผู้แทนภาค
ทส. เปิดงาน WORLD OCEANS DAY 2020
กระทรวงทรัพยากรธรรมชาติและสิ่งแวดล้อม โดยกรมทรัพยากรทางทะเลและชายฝั่ง จับมือองค์กรระหว่างประเทศ และพันธมิตรภาคเอกชน จัดงาน "วันทะเลโลก" ประจำปี 2563 ภายใต้ธีมการจัดงาน “นวัตกรรมเพื่อความยั่งยืนของมหาสมุทร” (Innovation for a Sustainable Ocean) โดยในวันนี้ (8 มิถุนายน 2563) เวลา 10.00 น. นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานเปิดงานพร้อมรับมอบนวัตกรรมด้านการบริหารจัดการขยะทะเลจากผู้แทนภาคเอกชน และปล่อยทุ่นกักขยะ ร่วมกับผู้บริหารระดับสูงสังกัดกระทรวงฯ ผู้แทนองค์กรระหว่างประเทศ เอกอัครราชทูต ผู้แทนสถานทูตประจำประเทศไทย รวมถึงภาคีเครือข่ายภาคเอกชน และผู้ว่าราชการจังหวัด 7 จังหวัดพื้นที่ชายฝั่งทะเล ณ ห้องอารีย์สัมพันธ์ กรมส่งเสริมคุณภาพสิ่งแวดล้อม และผ่าน VDO Conference  ทั้งนี้ เพื่อสะท้อนให้เห็นถึงความสำคัญของมหาสมุทรและทะเล และร่วมกันอนุรักษ์ ฟื้นฟู ปกป้องทรัพยากรทางทะเลและชายฝั่งให้คงอยู่อย่างยั่งยืน
รัฐมนตรีว่ากระทรวงทรัพยากรธรรมชาติและสิ่งแวดล้อม เปิดเผยถึง New Nomal ของการการอนุรักษ์ทรัพยากรธรรมชาติและสิ่งแวดล้ดมของประเทศไทย ในส่วนของกระทรวงฯ ภายหลังสถานการณ์ COVID - 19 มีแนวทางในการดำเนินการทั้งในด้านความร่วมมือในการสร้างพันธมิตรใหม่ ๆ การประยุกต์ใช้เทคโนโลยีและนวตกรรมต่าง ๆ การสนับสนุนสร้างนักวิชาการและองค์ความรู้ใหม่ ๆ ตลอดจนการควบคุม ดูแล จำนวนนักท่องเที่ยว เรือ รถ เวลาและกิจกรรมในการท่องเที่ยวพื้นในส่วนของกระทรวงฯ เพื่อเป็นการยกระดับการดูแลและฟื้นฟูทรัพยากรธรรมชาติและสิ่งแวดล้อมให้ดีกว่าเดิม เพื่อส่งคืนทรัพยากรธรรมชาติที่สมบูรณ์สู่ลูกหลานเรา ต่อไป
ทั้งนี้ กิจกรรมภายในงานครั้งนี้ ได้มีการจัดแสดงนิทรรศการนวัตกรรมการจัดการทรัพยากรทางทะเลและชายฝั่ง เช่น การใช้เทคโนโลยีอากาศยานไร้คนขับในการสำรวจสัตว์ทะเลหายาก ระบบพยากรณ์ทางสมุทรศาสตร์กับการเฝ้าระวังปะการังฟอกขาว การประยุกต์ใช้ขาแท่นหลุมผลิตปิโตรเลียมจัดวางเป็นปะการังเทียม เป็นต้น

ที่มา : https://www.thaigov.go.th/news/contents/details/32052
