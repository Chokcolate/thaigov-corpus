รัฐบาลไทย-ข่าวทำเนียบรัฐบาล-กระทรวงเกษตรและสหกรณ์ ลงพื้นที่ตรวจกิจการผลิตพลังงานไฟฟ้าจากพลังงานลมในเขตปฏิรูปที่ดิน จ.ชัยภูมิ

วันเสาร์ที่ 13 มิถุนายน 2563
กระทรวงเกษตรและสหกรณ์ ลงพื้นที่ตรวจกิจการผลิตพลังงานไฟฟ้าจากพลังงานลมในเขตปฏิรูปที่ดิน จ.ชัยภูมิ
กระทรวงเกษตรและสหกรณ์ ลงพื้นที่ตรวจกิจการผลิตพลังงานไฟฟ้าจากพลังงานลมในเขตปฏิรูปที่ดิน จ.ชัยภูมิ
วันที่ 11 มิถุนายน 2563 นายพิศาล พงศาพิชณ์ รองปลัดกระทรวงเกษตรและสหกรณ์ พร้อมด้วย นายสุริยน พัชรครุกานนท์ รองเลขาธิการสำนักงานการปฏิรูปที่ดินเพื่อเกษตรกรรม (ส.ป.ก.) ตรวจราชการพื้นที่ประกอบกิจการผลิตพลังงานไฟฟ้าจากพลังงานลมในเขตปฏิรูปที่ดิน จ.ชัยภูมิ โดยประชุมร่วมกับ ส.ป.ก.ชัยภูมิ และผู้ประกอบกิจการผลิตพลังงานไฟฟ้าจากพลังงานลมในเขตปฏิรูปที่ดิน ประกอบไปด้วย บริษัท ผลิตไฟฟ้า จำกัด (มหาชน) กลุ่มบริษัท พลังงานบริสุทธิ์ จำกัด (มหาชน) และกลุ่มบริษัท วินด์ เอนเนอยี่ โฮลดิ้ง จำกัด โดยมี นายสรรเพชร พูลศิริ ปฏิรูปที่ดินจังหวัดชัยภูมิบรรยายสรุป และผู้ประกอบการรายงานการดำเนินการ ณ ห้องประชุม อบต.วะตะแบก ต.วะตะแบก อ.เทพสถิตย์ จ.ชัยภูมิ
จากนั้นลงพื้นที่ตรวจสภาพที่ดินที่ได้ยื่นคำขอความยินยอมหรืออนุญาตให้ใช้ที่ดินเพื่อประกอบกิจการผลิตพลังงานไฟฟ้าจากพลังงานลมตามกฎกระทรวงกำหนดหลักเกณฑ์ วิธีการ และเงื่อนไขในการขอและการพิจารณาให้ความยินยอมหรืออนุญาตให้ใช้ประโยชน์ที่ดิน พ.ศ.2563 และคำสั่ง คสช. ที่ 31/2560 เรื่อง การใช้ที่ดินเพื่อเกษตรกรรมตามกฎหมายว่าด้วยการปฏิรูปที่ดินเพื่อเกษตรกรรมให้เกิดประโยชน์สูงสุดแก่เกษตรกรและประโยชน์สาธารณะของประเทศ
ข่าว / ภาพ : อดิราช ท้วมละมูล  นักประชาสัมพันธ์ปฏิบัติการ  กลุ่มประชาสัมพันธ์และเผยแพร่ ส.ป.ก.

ที่มา : https://www.thaigov.go.th/news/contents/details/32283
