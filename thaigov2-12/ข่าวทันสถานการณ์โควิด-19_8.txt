รัฐบาลไทย-ข่าวทำเนียบรัฐบาล-กระทรวง พม. บูรณาการความร่วมมือ 10 หน่วยงาน พัฒนาและยกระดับการฝึกอาชีพ เพื่อสร้างอาชีพใหม่ [กระทรวงการพัฒนาสังคมและความมั่นคงของมนุษย์]

วันจันทร์ที่ 8 มิถุนายน 2563
พิมพ์
กระทรวง พม. บูรณาการความร่วมมือ 10 หน่วยงาน พัฒนาและยกระดับการฝึกอาชีพ เพื่อสร้างอาชีพใหม่ [กระทรวงการพัฒนาสังคมและความมั่นคงของมนุษย์]
กระทรวง พม. บูรณาการความร่วมมือ 10 หน่วยงาน พัฒนาและยกระดับการฝึกอาชีพ เพื่อสร้างอาชีพใหม่
วันที่ (7 มิถุนายน 2563)  นายจุติ ไกรฤกษ์ รัฐมนตรีว่าการกระทรวงการพัฒนาสังคมและความมั่นคงของมนุษย์ เป็นประธานเปิดการประชุมเชิงปฏิบัติการเพื่อพัฒนาและยกระดับการฝึกอาชีพ “ อาชีพใหม่ ชีวิตใหม่ หลังโควิด-19 “ ณ โรงแรมท็อปแลนด์ แอนด์ คอนเวนชั่น เซนเตอร์ จังหวัดพิษณุโลก เพื่อบูรณาการความร่วมมือของหน่วยงานภาครัฐ ด้านเศรษฐกิจ สังคม การศึกษา และสาธารณสุข เพื่อช่วยเหลือกลุ่มเปราะบางและประชาชนที่ถูกเลิกจ้าง ว่างงาน และขาดรายได้จากสถานการณ์การแพร่ระบาดของเชื้อไวรัสโคโรนา 2019 (COVID-19)
ในการประชุมฯ ได้เร่งให้มีการฟื้นฟูคุณภาพชีวิตของประชาชน ที่ได้รับผลกระทบจากสถานการณ์โควิด -19 และฟื้นฟูเศรษฐกิจฐานราก ผ่านมิติการทำงานใหม่ ด้วยการบูรณาการความร่วมมือของ 10 หน่วยงานภาครัฐ  โดยกระทรวงการพัฒนาสังคมและความมั่นคงของมนุษย์ เน้นการช่วยเหลือดูแลผู้ประสบปัญหาทางสังคมให้มีคุณภาพชีวิตที่ดี กระทรวงแรงงานเน้นการพัฒนาอาชีพ ทักษะฝีมือ สถาบันการศึกษาส่งเสริมความรู้ พัฒนาทรัพยากรมนุษย์ให้เป็นคนดีของสังคม โดยถือว่าเป็นการสร้างทุนมนุษย์ร่วมกันของทุกหน่วย
นอกจากนี้ ยังมีการลงนามบันทึกข้อตกลงความร่วมมือทางวิชาการ (MOA) ระหว่างมหาวิทยาลัยนเรศวร กับกรมกิจการสตรีและสถาบันครอบครัว กระทรวง การพัฒนาสังคมและความมั่นคงของมนุษย์ เพื่อพัฒนาและยกระดับการฝึกอาชีพสตรีและครอบครัว

ที่มา : https://www.thaigov.go.th/news/contents/details/32060
