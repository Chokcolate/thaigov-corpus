รัฐบาลไทย-ข่าวทำเนียบรัฐบาล-"กระทรวงยุติธรรม"  ขับเคลื่อนการดำเนินงานของสำนักงานยุติธรรมจังหวัดด้านการเยียวยาผู้เสียหายและจำเลยในคดีอาญา

วันพุธที่ 10 มิถุนายน 2563
"กระทรวงยุติธรรม"  ขับเคลื่อนการดำเนินงานของสำนักงานยุติธรรมจังหวัดด้านการเยียวยาผู้เสียหายและจำเลยในคดีอาญา
นายประสาร มหาลี้ตระกูล รองปลัดกระทรงยุติธรรม เป็นประธานการประชุม Video Conference เพื่อติดตามผลการดำเนินงาน การเบิกจ่ายเงินช่วยเหลือเยียวยาผู้เสียหายและจำเลยในคดีอาญาระหว่าง กรมคุ้มครองสิทธิและเสรีภาพ กับสำนักงานยุติธรรมจังหวัด ๑ - ๑๘ ครั้งที่ ๒/๒๕๖๓
ในวันอังคารที่ ๙ มิถุนายน ๒๕๖๓ เวลา ๑๐.๐๐ น. ณ ห้องประชุมกระทรวงยุติธรรม ๑ ชั้น ๙ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพมหานคร นายประสาร มหาลี้ตระกูล รองปลัดกระทรงยุติธรรม เป็นประธานการประชุม Video Conference เพื่อติดตามผลการดำเนินงาน การเบิกจ่ายเงินช่วยเหลือเยียวยาผู้เสียหายและจำเลยในคดีอาญาระหว่าง กรมคุ้มครองสิทธิและเสรีภาพ กับสำนักงานยุติธรรมจังหวัด ๑ - ๑๘ ครั้งที่ ๒/๒๕๖๓ โดยมี นายเรืองศักดิ์ สุวารี อธิบดีกรมคุ้มครองสิทธิและเสรีภาพ  นางสาวนันทรัศมิ์ เทพดลไชย รองผู้อำนวยการสำนักงานกิจการยุติธรรม  ผู้แทนจากสำนักงานยุติธรรมจังหวัด ๑ - ๑๘ ผู้บริหารและเจ้าหน้าที่ที่เกี่ยวข้อง เข้าร่วมฯ
ทั้งนี้ ที่ประชุมได้รับทราบผลการเบิกจ่ายเงินเยียวยาผู้เสียหายและจำเลยในคดีอาญา ปี ๒๕๖๓ ประจำเดือนพฤษภาคม และพิจารณาเป้าหมายการเยียวยาผู้เสียหายและจำเลยในคดีอาญา โดยเป้าหมายที่วางไว้ต้องดำเนินการเบิกจ่ายให้ได้ ร้อยละ ๗๗ หรือ ๓๔๖,๕๐๐,๐๐๐ บาท ภายในไตรมาส ๓ พร้อมนี้ ได้มีการรับฟังปัญหา - อุปสรรค และข้อเสนอแนะ ของสำนักงานยุติธรรมจังหวัด ๑ - ๑๘  เพื่อร่วมกันขับเคลื่อนการดำเนินงานช่วยเหลือเยียวยาผู้เสียหายและจำเลยในคดีอาญาให้บรรลุตามเป้าหมายที่วางไว้

ที่มา : https://www.thaigov.go.th/news/contents/details/32164
