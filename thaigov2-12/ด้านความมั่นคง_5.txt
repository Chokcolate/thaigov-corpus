รัฐบาลไทย-ข่าวทำเนียบรัฐบาล-กรมการจัดหางาน  เติมเต็ม  “ตู้แรงงานปันสุข”

วันจันทร์ที่ 8 มิถุนายน 2563
พิมพ์
กรมการจัดหางาน  เติมเต็ม  “ตู้แรงงานปันสุข”
วันที่ 8 มิถุนายน 2563  นายสุชาติ พรชัยวิเศษกุล อธิบดีกรมการจัดหางาน  พร้อมด้วยผู้บริหารกรมการจัดหางาน  ร่วมเติมเต็มสิ่งของอุปโภคบริโภคให้กับ  “ตู้แรงงานปันสุข”  ในพื้นที่ บริเวณประตู 1 กระทรวงแรงงาน
นายสุชาติ พรชัยวิเศษกุล อธิบดีกรมการจัดหางาน   กล่าวว่า การเติมเต็ม  “ตู้แรงงานปันสุข” ของกรมการจัดหางาน ดังกล่าวเป็นไปตามนโยบายของหม่อมราชวงศ์จัตุมงคล โสณกุล รัฐมนตรีว่าการกระทรวงแรงงาน  ที่มีความห่วงใยประชาชน  และพร้อมอยู่เคียงข้าง ช่วยเหลือประชาชนในทุกสถานการณ์  ได้สั่งการให้เจ้าหน้าที่กระทรวงแรงงานจัดทำตู้แรงงานปันสุข เพื่อช่วยเหลือและบรรเทาความเดือดร้อนให้กับประชาชน ที่ได้รับผลกระทบจากการแพร่ระบาดเชื้อไวรัสโควิด -19   โดยเฉพาะประชาชนผู้มีรายได้น้อยที่อยู่ในพื้นที่โดยรอบ  และประชาชนที่ได้รับผลกระทบ สามารถมารับสิ่งของที่ “ตู้แรงงานปันสุข”  ซึ่งเป็นตู้แห่งการแบ่งปันน้ำใจ ได้ฟรี  และหยิบแต่พอเพียง  เพี่อเป็นการแบ่งปันและกระจายความสุขให้กับประชาชนที่ได้รับความเดือดร้อนได้รับของ อย่างทั่วถึง  ซึ่งจะดำเนินไปอย่างต่อเนื่อง จนกว่าสถานการณ์โควิด-19 จะดีขึ้น
สำหรับ  ผู้ที่สนใจส่งต่อน้ำใจผ่าน  “ตู้แรงงานปันสุข” สามารถร่วมเติม เครื่องอุปโภค บริโภค และสิ่งของที่จำเป็น  ได้  เพราะยังมีประชาชนอีกเป็นจำนวนมากที่ยังต้องการการสนับสนุน

ที่มา : https://www.thaigov.go.th/news/contents/details/32069
