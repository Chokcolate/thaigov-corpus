รัฐบาลไทย-ข่าวทำเนียบรัฐบาล-กระทรวงกลาโหม ร่วมกับ บริษัท ปูนซีเมนต์ไทย จำกัด (มหาชน) ลงนามบันทึกความเข้าใจว่าด้วย ความร่วมมือด้านการวิจัยและพัฒนา

วันศุกร์ที่ 12 มิถุนายน 2563
กระทรวงกลาโหม ร่วมกับ บริษัท ปูนซีเมนต์ไทย จำกัด (มหาชน) ลงนามบันทึกความเข้าใจว่าด้วย ความร่วมมือด้านการวิจัยและพัฒนา
พลโท คงชีพ ตันตระวาณิชย์ เจ้ากรมวิทยาศาสตร์และเทคโนโลยีกลาโหม ผู้รับมอบอำนาจจาก พลเอก ณัฐ อินทรเจริญ ปลัดกระทรวงกลาโหม
ลงนามในบันทึกความเข้าใจว่าด้วยความร่วมมือด้านการวิจัยและพัฒนา ระหว่างสำนักงานปลัดกระทรวงกลาโหม กับบริษัท ปูนซิเมนต์ไทย จำกัด(มหาชน) ณ บริษัทปูนซิเมนต์ไทย จำกัด (มหาชน) เขตบางซื่อ กรุงเทพ ฯ
การลงนามในครั้งนี้ มีวัตถุประสค์เพื่อประสานความร่วมมือด้านวิชาการ และการวิจัย เพื่อเสริมสร้างศักยภาพและขีดความสามารถร่วมกัน
ทั้งด้านบุคลากรและการแลกเปลี่ยนองค์ความรู้ในการสร้างนวัตกรรม
เทคโนโลยีด้านการป้องกันประเทศ การพัฒนาประเทศ และการช่วยเหลือประชาชนที่กำลังประสบปัญหาการแพร่ระบาดของไวรัสโควิด - 19 ปัญหาไฟป่า ปัญหาภัยแล้ง และการดูแลความปลอดภัยในพื้นที่ ๓ จังหวัดชายแดนภาคใต้ เพื่อประโยชน์ด้านการพัฒนาประเทศ และด้านอุตสาหกรรมป้องกันประเทศ สู่การพึ่งพาตนเองในการมีและใช้ภายในประเทศ และการต่อยอดในเชิงพาณิชย์ต่อไป

ที่มา : https://www.thaigov.go.th/news/contents/details/32282
