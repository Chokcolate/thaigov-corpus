รัฐบาลไทย-ข่าวทำเนียบรัฐบาล-ทส. เปิดการท่องเที่ยวสวนสัตว์วิถีใหม่ “Zoo New Normal”  ดีเดย์ 15 มิ.ย. นี้  “ฟรี” ทั่วประเทศพร้อม “เน้นย้ำ”  เที่ยวสวนสัตว์ ต้องจองล่วงหน้า เท่านั้น

วันศุกร์ที่ 12 มิถุนายน 2563
พิมพ์
ทส. เปิดการท่องเที่ยวสวนสัตว์วิถีใหม่ “Zoo New Normal”  ดีเดย์ 15 มิ.ย. นี้  “ฟรี” ทั่วประเทศพร้อม “เน้นย้ำ”  เที่ยวสวนสัตว์ ต้องจองล่วงหน้า เท่านั้น
กระทรวงทรัพยากรธรรมชาติและสิ่งแวดล้อม โดยองค์การสวนสัตว์ สร้างสุขให้ประชาชนหลังวิกฤติโควิด -19 ดีเดย์ 15 มิ.ย. นี้ เปิดสวนสัตว์ในสังกัดทั่วประเทศให้เข้าชม “ฟรี” จนถึงสิ้นเดือนมิถุนายน พร้อมกำหนดมาตรการเที่ยวสวนสัตว์ในวิถีใหม่ หลังวิกฤติโควิด -19 “เน้
ทส. เปิดการท่องเที่ยวสวนสัตว์วิถีใหม่ “Zoo New Normal”  ดีเดย์ 15 มิ.ย. นี้  “ฟรี” ทั่วประเทศพร้อม “เน้นย้ำ”  เที่ยวสวนสัตว์ ต้องจองล่วงหน้า เท่านั้น
กระทรวงทรัพยากรธรรมชาติและสิ่งแวดล้อม โดยองค์การสวนสัตว์ สร้างสุขให้ประชาชนหลังวิกฤติโควิด -19 ดีเดย์ 15 มิ.ย. นี้ เปิดสวนสัตว์ในสังกัดทั่วประเทศให้เข้าชม “ฟรี” จนถึงสิ้นเดือนมิถุนายน พร้อมกำหนดมาตรการเที่ยวสวนสัตว์ในวิถีใหม่ หลังวิกฤติโควิด -19 “เน้นย้ำ” เที่ยวสวนสัตว์ ต้องจองล่วงหน้า เท่านั้น​ ผ่านทางโทรศัพท์​ หรือ​ แอพพลิเคชั่น​ ในเว็บไซต์ของสวนสัตว์​ https://www.eventpop.me/e/9040/zoothailand
วันที่ 12 มิถุนายน 2563 เวลา 10.30 น. นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานแถลงข่าวเรื่องการเปิดการท่องเที่ยวสวนสัตว์วิถีใหม่ “Zoo New Normal”  พร้อมทั้งเยี่ยมชมส่วนจัดแสดงสัตว์ตามมาตรการป้องกันและลดความเสี่ยงโรคโควิด – 19 อาทิ ฮิปโปโปเตมัส “แม่มะลิ” ของขวัญคนไทย  ยีราฟ “ตาหวาน และ บิลลาเด็น” ดาวเด่นจากสวนสัตว์ดุสิต และ ลูกช้างไทยที่เกิดจากการผสมเทียม โดยมี นายนพดล พลเสน ผู้ช่วยรัฐมนตรีประจำกระทรวงทรัพยากรธรรมชาติและสิ่งแวดล้อม นายยุทธพล อังกินันทน์ ที่ปรึกษารัฐมนตรีว่าการกระทรวงทรัพยากรธรรมชาติและสิ่งแวดล้อม นายธเนศพล ธนบุณยวัฒน์ เลขานุการรัฐมนตรีว่าการกระทรวงทรัพยากรธรรมชาติและสิ่งแวดล้อม นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม รวมถึง ผู้บริหารระดับสูงในสังกัดกระทรวงฯ ผู้ว่าราชการจังหวัดชลบุรี นายก อบจ.ชลบุรี และแขกผู้มีเกียรติ ร่วมงานแถลงข่าวและเยี่ยมชมส่วนแสดงสัตว์ ณ สวนสัตว์เปิดเขาเขียว (บริเวณลานจอดรถใหม่) อำเภอศรีราชา จังหวัดชลบุรี
รัฐมนตรีว่าการกระทรวงทรัพยากรธรรมชาติและสิ่งแวดล้อม เปิดเผยว่า ภายหลังจากที่รัฐบาลได้ประกาศผ่อนปรนให้กลุ่มกิจการประเภทต่างๆ 14 กิจการ คลายล็อคในระยะที่ 3 ตั้งแต่วันที่ 1 มิถุนายน 2563 เป็นต้นไป กระทรวงทรัพยากรธรรมชาติและสิ่งแวดล้อม โดยองค์การสวนสัตว์ ได้กำหนดแผนการเปิดให้บริการเที่ยวชมสวนสัตว์ในสังกัดกระทรวงฯ ทั้ง 6 แห่ง​ 1 โครงการฯ​ ทั่วประเทศ ได้แก่ สวนสัตว์เปิดเขาเขียว ชลบุรี สวนสัตว์เชียงใหม่ สวนสัตว์นครราชสีมา สวนสัตว์สงขลา สวนสัตว์ขอนแก่น สวนสัตว์อุบลราชธานี และ​โครงการคชอาณาจักร​ จังหวัดสุรินทร์​ โดยตั้งแต่วันที่ 15 มิถุนายน 2563 จนถึงวันที่ 30 มิถุนายน 2563 จะเปิดให้นักท่องเที่ยวเข้าเที่ยวชมสวนสัตว์ “ฟรี” เพื่อเป็นการคืนความสุข ให้แก่ประชาชน ทั้งนี้ ในการเข้าชมสวนสัตว์ ได้มีจำกัดจำนวนผู้เข้าชมสวนสัตว์ วันละไม่เกิน 2,000 คน​ แบ่งเป็นช่วงเช้า​ 08.00 -​12.00​ น.​ ช่วงบ่าย​ 12.00​ -​17.00 น. และต้องจองเข้าชม ล่วงหน้า ผ่านทางโทรศัพท์ หรือ แอพพลิเคชั่น ของสวนสัตว์ https://www.eventpop.me/e/9040/zoo Thailand. หรือ​ ติดต่อผ่านโทรศัพท์​ ดังนี้​
สวนสัตว์เปิดเขาเขียว​ เบอร์ติดต่อ​ 034 318 444
สวนสัตว์เชียงใหม่​ เบอร์ติดต่อ​ 053 221  179
สวนสัตว์นครราชสีมา​ เบอร์ติดต่อ​ 083  372  0404
สวนสัตว์สงขลา​ เบอร์ติดต่อ​ 074  598 555
สวนสัตว์อุบลราชธานี​ เบอร์ติดต่อ​ 045  252  761
สวนสัตว์ขอนแก่น​ เบอร์ติดต่อ​ 086  455  63​41
นอกจากนี้ ในการเที่ยวชมสวนสัตว์วิถีใหม่ ได้มีการเตรียมพร้อมและได้กำหนดมาตรการรองรับการเปิดบริการการเที่ยวชมสวนสัตว์ในวิถีใหม่ ใส่ใจสุขภาพ มีดังนี้
1. มีจุดคัดกรองวัดอุณหภูมิก่อนเข้าพื้นที่สวนสัตว์
2. กำหนดทางเข้าออกทางเดียวสำหรับผู้รับบริการ โดยมีจุด Check in – Check out ผ่าน www.ไทยชนะ.com
3. เปิดให้สำรองบัตรเข้าชมล่วงหน้า ผ่านแอพพลิเคชั่น หรือ โทรศัพท์
4. กำหนดจุดเว้นระยะห่างทุกจุดบริการภายในสวนสัตว์ตามมาตรการควบคุมโรค ได้แก่ บริเวณจุดซื้อบัตรเข้าชม จุดยืนชมสัตว์ รถนั่งบริการเที่ยวชม ศูนย์บริการนักท่องเที่ยว ร้านอาหารและเครื่องดื่ม
5. มีจุดวางแอลกอฮอล์ฆ่าเชื้อ ให้บริการนักท่องเที่ยวบริเวณจุดต่าง ๆ รอบสวนสัตว์
6. เน้นการเปิดให้บริการส่วนจะแสดงกลางแจ้ง และงดกิจกรรมภายในอาคาร
7. มีเจ้าหน้าที่บริการที่บริเวณจุดทางออก และจัดกิจกรรมสร้างแรงจูงใจให้นักท่องเที่ยวลงทะเบียน Check out
เพื่อเป็นการลดความแออัด ของ การเที่ยวชมสวนสัตว์ ในระยะแรก ( ในช่วงวันที่ 15 -30 มิถุนายน 2563 ) และในช่วงวันหยุดเทศกาลหรือวันหยุดต่อเนื่อง ทั้งนี้ ตลอดเวลาจากเหตุการณ์วิกฤติโควิด (COVID-19) ที่ผ่านมา ทุกสวนสัตว์ในสังกัดได้ดูแลสัตว์ในสวนสัตว์เป็นอย่างดี และถือโอกาสในช่วงปิดให้บริการสวนสัตว์ดำเนินการ Big Cleaning.และซ่อมแซมสวนสัตว์ ทุกสวนสัตว์ เพื่อเป็นการเตรียมความพร้อมสำหรับให้บริการนักท่องเที่ยวและประชาชน ได้เข้ามาพักผ่อนหย่อนใจ และได้ศึกษา อนุรักษ์ วิจัยพันธุ์สัตว์ป่า ต่อไป

ที่มา : https://www.thaigov.go.th/news/contents/details/32274
