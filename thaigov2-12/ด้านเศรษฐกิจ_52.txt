รัฐบาลไทย-ข่าวทำเนียบรัฐบาล-เกษตรกรที่จะสละสิทธิเงินช่วยเหลือจากโครงการช่วยเหลือเกษตรกร ยื่นคําร้องขอคืนสิทธิได้ตั้งแต่วันที่ 11 มิ.ย. 63 เป็นต้นไป

วันเสาร์ที่ 13 มิถุนายน 2563
เกษตรกรที่จะสละสิทธิเงินช่วยเหลือจากโครงการช่วยเหลือเกษตรกร ยื่นคําร้องขอคืนสิทธิได้ตั้งแต่วันที่ 11 มิ.ย. 63 เป็นต้นไป
เกษตรกรที่ต้องการสละสิทธิเงินช่วยเหลือจากโครงการช่วยเหลือเกษตรกรที่ได้รับผลกระทบจากการระบาด ของโรคติดเชื้อไวรัสโคโรนา 2019 สามารถยื่นคําร้องขอคืนสิทธิได้ตั้งแต่วันที่ 11 มิ.ย. 63 เป็นต้นไป ในวันเวลาราชการ
นายอนันต์ สุวรรณรัตน์ ปลัดกระทรวงเกษตรและสหกรณ์ เปิดเผยว่า กระทรวงเกษตรและสหกรณ์ได้ออกแนวทางปฏิบัติการขอคืนสิทธิ (สละสิทธิ) การช่วยเหลือที่ได้รับ หรือการคืนเงินช่วยเหลือจากโครงการช่วยเหลือเกษตรกรที่ได้รับผลกระทบจากการระบาด ของโรคติดเชื้อไวรัสโคโรนา 2019 โดยเกษตรกรสามารถยื่นแบบคําร้องขอคืนสิทธิ (สละสิทธิ) ด้วยตนเอง หรือทําหนังสือมอบอํานาจให้ผู้แทนมายื่นแบบคำร้องต่อเจ้าหน้าที่ของส่วนราชการรับขึ้นทะเบียนเกษตรกรทั้ง 7 หน่วยงาน สํานักงานเกษตรและสหกรณ์จังหวัด ทุกจังหวัด และส่วนกลาง ได้แก่
1) สํานักงานเกษตรอําเภอ และสํานักงานเกษตรพื้นที่ 1 มีนบุรี / สํานักงานเกษตรพื้นที่ 2 ลาดกระบัง / สํานักงานเกษตรพื้นที่ 3 ตลิ่งชัน / สํานักงานเกษตรพื้นที่ 4 ทวีวัฒนา
2) สํานักงานประมงจังหวัด และสํานักงานประมงอําเภอทุกแห่ง / สํานักงานประมงพื้นที่กรุงเทพมหานคร
3) สํานักงานปศุสัตว์จังหวัด และสํานักงานปศุสัตว์อําเภอทุกแห่ง
4) กรมหม่อนไหม และศูนย์หม่อนไหมเฉลิมพระเกียรติฯ ทุกศูนย์ ทั้ง 21 แห่ง
5) การยางแห่งประเทศไทยจังหวัด และสาขาทุกแห่ง และสํานักงานกลาง
6) สํานักงานสรรพสามิตพื้นที่ / พื้นที่สาขาที่ออกใบอนุญาต
7) สํานักงานคณะกรรมการอ้อยและน้ำตาลทราย ส่วนกลาง และส่วนภูมิภาคทุกแห่ง และเจ้าหน้าที่ประจําโรงงานน้ำตาล 57 แห่ง
8) สํานักงานเกษตรและสหกรณ์จังหวัด ทุกจังหวัด
9) ส่วนกลางที่ทั้ง 7 หน่วยงาน ได้แก่ กรมส่งเสริมการเกษตร กรมปศุสัตว์ กรมประมง กรมหม่อนไหม การยางแห่งประเทศไทย สํานักงานปลัดกระทรวงเกษตรและสหกรณ์ และสํานักงานเศรษฐกิจการเกษตร
ทั้งนี้ การยื่นคําร้องขอคืนสิทธิ ผู้มีสิทธิสามารถยื่นคําร้องขอคืนสิทธิได้ตั้งแต่วันที่ 11 มิถุนายน 2563 เป็นต้นไป ในวันเวลาราชการ โดยสามารถดาวน์โหลดเอกสารได้จาก www.moac.go.th และหลังจากที่เกษตรกรยื่นคําร้องขอคืนสิทธิ (สละสิทธิ) การช่วยเหลือแล้ว หน่วยงานรับคําร้องจะบันทึกคําร้องตามแบบฟอร์มเข้าระบบ และให้สํานักงานเศรษฐกิจการเกษตรดำเนินการรวบรวมส่งรายชื่อเกษตรกรผู้ยื่นขอคืนสิทธิทั้งหมดให้ธนาคารเพื่อการเกษตรและสหกรณการเกษตร (ธ.ก.ส.) ดําเนินการเรียกคืนเงินต่อไป

ที่มา : https://www.thaigov.go.th/news/contents/details/32291
