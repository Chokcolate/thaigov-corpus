รัฐบาลไทย-ข่าวทำเนียบรัฐบาล-สอท.กรุงวอชิงตัน อำนวยความสะดวกและส่งคนไทยในสหรัฐฯ กลับประเทศไทยโดยเที่ยวบิน KE 94 ไปยังกรุงโซล สาธารณรัฐเกาหลี เพื่อต่อเที่ยวบินพิเศษ เที่ยวบิน KE 651 [กระทรวงการต่างประเทศ]

วันอังคารที่ 9 มิถุนายน 2563
สอท.กรุงวอชิงตัน อำนวยความสะดวกและส่งคนไทยในสหรัฐฯ กลับประเทศไทยโดยเที่ยวบิน KE 94 ไปยังกรุงโซล สาธารณรัฐเกาหลี เพื่อต่อเที่ยวบินพิเศษ เที่ยวบิน KE 651 [กระทรวงการต่างประเทศ]
สถานเอกอัครราชทูต ณ กรุงวอชิงตัน อำนวยความสะดวกและส่งคนไทยในสหรัฐฯ กลับประเทศไทยโดยเที่ยวบิน KE 94 ไปยังกรุงโซล สาธารณรัฐเกาหลี เพื่อต่อเที่ยวบินพิเศษ เที่ยวบิน KE 651 กลับประเทศไทย
สถานเอกอัครราชทูต ณ กรุงวอชิงตัน อำนวยความสะดวกให้คนไทยในสหรัฐฯ 52 คน เดินทางกลับประเทศไทยเมื่อวันอาทิตย์ที่ 7 มิถุนายน 2563 โดยเที่ยวบิน KE 94 ออกจากท่าอากาศยานนานาชาติดัลเลส กรุงวอชิงตัน เวลา 13.20 น. (จากทั้งหมด 189 คนที่เดินทางออกจากท่าอากาศยานต่าง ๆ ทั่วสหรัฐฯ ในวันเดียวกัน) ไปยังกรุงโซล สาธารณรัฐเกาหลี เพื่อต่อเที่ยวบิน KE 651 ซึ่งเป็นเที่ยวบินพิเศษที่สำนักงานการบินพลเรือนแห่งประเทศไทย (กพท.) อนุญาตให้ทำการบินรับ-ส่งบุคคลกลับประเทศไทย โดยมีกำหนดถึงท่าอากาศยานสุวรรณภูมิในวันจันทร์ที่ 8 มิถุนายน 2563 เวลา 21.45 น.
สถานเอกอัครราชทูตฯ ขอขอบคุณกระทรวงการต่างประเทศ สถานเอกอัครราชทูต ณ กรุงโซล สถานกงสุลใหญ่ ณ นครชิคาโก นครลอสแอนเจลิส และนครนิวยอร์ก รวมถึงทุกหน่วยงานที่เกี่ยวข้อง ที่ร่วมสนับสนุนให้การปฏิบัติภารกิจครั้งนี้ราบรื่นและผ่านไปด้วยดี ทั้งนี้ หน่วยงานราชการไทยในสหรัฐฯ เดินหน้าร่วมมือกันอย่างใกล้ชิดกันเพื่ออำนวยความสะดวกให้พี่น้องชาวไทยในสหรัฐฯ ได้ทยอยเดินทางกลับประเทศไทยตามความประสงค์ในช่วงที่ยังคงต้องมีมาตรการสำหรับรับมือกับสถานการณ์แพร่ระบาดของเชื้อไวรัสโควิด-19
ท่านสามารถติดตามข่าวสารอย่างใกล้ชิดจากเว็บไซต์สถานเอกอัครราชทูตฯ ที่ www.thaiembdc.org หรือหน้า Facebook นี้ ในกรณีที่ท่านมีความประสงค์และแผนจะเดินทางกลับประเทศไทยในช่วงนี้ ท่านสามารถลงทะเบียนเพื่อแจ้งแผนการเดินทางและ/หรือรับข้อมูลข่าวสารในช่วงภาวะฉุกเฉินได้ที่ www.thaiembdc.org/emergencyreg หากมีข้อสงสัยหรือคำถามเพิ่มเติม สามารถติดต่อสถานเอกอัครราชทูตฯ ได้ทางอีเมล consular@thaiembdc.org (กรณีเร่งด่วนฉุกเฉิน โทร. 202-999-7690)
#น้ำใจคนไทยไม่ทิ้งกัน #การทูตเพื่อประชาชนทุกแห่งหนเราดูแล #คนแปลกหน้าที่ดูแลคุณ

ที่มา : https://www.thaigov.go.th/news/contents/details/32110
