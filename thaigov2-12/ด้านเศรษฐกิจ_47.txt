รัฐบาลไทย-ข่าวทำเนียบรัฐบาล-รัฐมนตรีสุริยะฯ ให้นายกสมาคมผู้ผลิตน้ำมันถั่วเหลืองและรำข้าว เข้าพบ

วันศุกร์ที่ 12 มิถุนายน 2563
พิมพ์
รัฐมนตรีสุริยะฯ ให้นายกสมาคมผู้ผลิตน้ำมันถั่วเหลืองและรำข้าว เข้าพบ
นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม ให้นายกสมาคมผู้ผลิตน้ำมันถั่วเหลืองและรำข้าว เข้าพบ ณ ห้องประชุม อาคารสำนักงานปลัดกระทรวงอุตสาหกรรม
วันนี้ (12 มิถุนายน 2563) นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม ให้นายวิชิต วิทยฐานกรณ์ นายกสมาคมผู้ผลิตน้ำมันถั่วเหลืองและรำข้าว พร้อมคณะ เข้าพบ เพื่อหารือแนวทางการแก้ไขปัญหาผลกระทบต่อภาคอุตสาหกรรมอาหารและอุตสาหกรรมเกี่ยวเนื่องจากนโยบายการบริหารจัดการสารเคมีทางการเกษตร โดยมี นายกฤชนนท์ อัยยปัญญา เลขานุการรัฐมนตรีว่าการกระทรวงอุตสาหกรรม นายภานุวัฒน์ ตริยางกูรศรี รองปลัดกระทรวงอุตสาหกรรม นายประกอบ วิวิธจินดา อธิบดีกรมโรงงานอุตสาหกรรม และนายวันชัย พนมชัย เลขาธิการสำนักงานมาตรฐานผลิตภัณฑ์อุตสาหกรรม เข้าร่วม ณ ห้องประชุม อาคารสำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/32259
