รัฐบาลไทย-ข่าวทำเนียบรัฐบาล-ปลัดกอบชัยฯ ร่วมเป็นเกียรติและกล่าวแสดงความยินดีในพิธีลงนามบันทึกความเข้าใจว่าด้วยความร่วมมือในการพัฒนาเหมืองหินปูน สู่ความยั่งยืน

วันอังคารที่ 9 มิถุนายน 2563
พิมพ์
ปลัดกอบชัยฯ ร่วมเป็นเกียรติและกล่าวแสดงความยินดีในพิธีลงนามบันทึกความเข้าใจว่าด้วยความร่วมมือในการพัฒนาเหมืองหินปูน สู่ความยั่งยืน
นายกอบชัย สังสิทธิสวัสดิ์ ปลัดกระทรวงอุตสาหกรรม  ร่วมเป็นเกียรติและกล่าวแสดงความยินดีในพิธีลงนามบันทึกความเข้าใจว่าด้วยความร่วมมือในการพัฒนาเหมืองหินปูน สู่ความยั่งยืน ณ ห้องโถง อาคารเพชร ชั้น 1 กรมทรัพยากรธรณี
วันนี้ (9 มิถุนายน 2563)  นายกอบชัย สังสิทธิสวัสดิ์ ปลัดกระทรวงอุตสาหกรรม ร่วมเป็นเกียรติ
และกล่าวแสดงความยินดีในพิธีลงนามบันทึกความเข้าใจว่าด้วยความร่วมมือในการพัฒนาเหมืองหินปูน  สู่ความยั่งยืน ระหว่าง บริษัท ปูนซีเมนต์นครหลวง จำกัด (มหาชน) และบริษัท ปูนซีเมนต์ไทย (แก่งคอย) จำกัด  ซึ่งการบริหารจัดการแร่และการพัฒนาเหมืองหินปูนสู่ความยั่งยืน ในพื้นที่อำเภอแก่งคอย จังหวัดสระบุรี ครอบคลุมการทำเหมืองหินปูนที่เป็นมิตรต่อสิ่งแวดล้อม ซึ่งได้ดำเนินการตามหลักเศรษฐกิจหมุนเวียน สอดคล้องตามมาตรา 60 ของพระราชบัญญัติแร่ พ.ศ. 2560 ด้วยการใช้ทรัพยากรแร่ให้เกิดประโยชน์สูงสุด และการจัดการด้านความปลอดภัยตามเทคโนโลยีการทำเหมือง รวมทั้ง การจัดการด้านสิ่งแวดล้อมและการใช้ประโยชน์พื้นที่ภายหลังการทำเหมืองสิ้นสุดลง โดยมี นายวิษณุ ทับเที่ยง อธิบดีกรมอุตสาหกรรมพื้นฐานและการเหมืองแร่ร่วมเป็นสักขีพยาน
ณ ห้องโถง อาคารเพชร ชั้น 1 กรมทรัพยากรธรณี

ที่มา : https://www.thaigov.go.th/news/contents/details/32120
