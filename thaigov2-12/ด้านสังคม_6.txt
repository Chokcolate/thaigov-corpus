รัฐบาลไทย-ข่าวทำเนียบรัฐบาล-ดร.สาธิต เยี่ยมโรงงานผลิตหน้ากาก N95

วันจันทร์ที่ 8 มิถุนายน 2563
ดร.สาธิต เยี่ยมโรงงานผลิตหน้ากาก N95
รัฐมนตรีช่วยว่าการกระทรวงสาธารณสุข เยี่ยมชมบริษัท “สยามโคเค็น” ผลิตหน้ากาก N95 สำหรับภารกิจทางการแพทย์สู้โควิด 19 เดือนละ 300,000 ชิ้น
รัฐมนตรีช่วยว่าการกระทรวงสาธารณสุข เยี่ยมชมบริษัท “สยามโคเค็น” ผลิตหน้ากาก N95 สำหรับภารกิจทางการแพทย์สู้โควิด 19 เดือนละ 300,000 ชิ้น
วันนี้ (8 มิถุนายน 2563) ดร.สาธิต ปิตุเตชะ รัฐมนตรีช่วยว่าการกระทรวงสาธารณสุข พร้อมคณะผู้บริหารกระทรวงสาธารณสุข เยี่ยมชมการผลิตหน้ากาก N 95 ของบริษัท สยามโคเค็น จำกัด นิคมอุตสาหกรรมปิ่นทอง 3 อ.ศรีราชา จ.ชลบุรี และให้สัมภาษณ์ว่า ได้รับมอบหมายจากนายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงสาธารณสุข ให้ดูแลเรื่องการจัดระบบบริการทางการแพทย์ในการดูแลรักษาผู้ป่วยโควิด 19 บุคลากรทางการแพทย์ทุกคนจะต้องมีอุปกรณ์ป้องกันโรคให้ปลอดภัยในขณะดูแลผู้ป่วย โดยเฉพาะหน้ากาก N 95 ซึ่งมีความต้องการใช้สูงจากสถานการณ์การระบาดโรคโควิด 19 ทั่วโลก จึงได้เจรจาขอความร่วมมือจากบริษัท สยามโคเค็น จำกัด ซึ่งเป็นผู้ผลิตเพื่อส่งออกไปยังต่างประเทศเป็นหลัก ผลการเจรจาทางบริษัทฯ ยินดีตัดยอดการส่งออกเพื่อจำหน่ายหน้ากาก N 95 ให้กับองค์การเภสัชกรรม เดือนละ 300,000 ชิ้น จะส่งมอบจนถึงเดือนกันยายน 2563 นี้ ซึ่งจะช่วยให้บุคลากรทางการแพทย์และสาธารณสุขมีความมั่นใจขณะปฏิบัติหน้าที่ในช่วงวิกฤตโรคโควิด 19 ถือเป็นความร่วมมือร่วมใจของภาคเอกชนที่ทำให้ประเทศไทยมีความพร้อมทางการแพทย์เพื่อรับมือกับการระบาดของโรคโควิด 19
********************************* 8 มิถุนายน 2563
*********************************

ที่มา : https://www.thaigov.go.th/news/contents/details/32070
