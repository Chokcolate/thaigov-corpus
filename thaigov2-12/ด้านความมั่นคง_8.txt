รัฐบาลไทย-ข่าวทำเนียบรัฐบาล-ทส. ดันนวัตกรรมน้ำบาดาล หอถังยักษ์แก้ปัญหาน้ำแล้งเพื่อเกษตรกร

วันพุธที่ 10 มิถุนายน 2563
พิมพ์
ทส. ดันนวัตกรรมน้ำบาดาล หอถังยักษ์แก้ปัญหาน้ำแล้งเพื่อเกษตรกร
กระทรวงทรัพยากรธรรมชาติและสิ่งแวดล้อม และหน่วยงานที่เกี่ยวข้อง ร่วมบูรณาการด้านบริหารจัดการน้ำของประเทศ แก้ปัญหาภัยแล้งและการขาดแคลนน้ำอุปโภคบริโภค และน้ำเพื่อการเกษตรแก่ประชาชนพื้นที่ต่างๆ ทั่วประเทศ ดำเนินโครงการศึกษาการพัฒนาน้ำบาดาลเพื่อการเกษตรแป
ทส. ดันนวัตกรรมน้ำบาดาล หอถังยักษ์แก้ปัญหาน้ำแล้งเพื่อเกษตรกร
กระทรวงทรัพยากรธรรมชาติและสิ่งแวดล้อม และหน่วยงานที่เกี่ยวข้อง ร่วมบูรณาการด้านบริหารจัดการน้ำของประเทศ แก้ปัญหาภัยแล้งและการขาดแคลนน้ำอุปโภคบริโภค และน้ำเพื่อการเกษตรแก่ประชาชนพื้นที่ต่างๆ ทั่วประเทศ ดำเนินโครงการศึกษาการพัฒนาน้ำบาดาลเพื่อการเกษตรแปลงใหญ่ในพื้นที่นำร่อง 6 พื้นที่สำเร็จ ได้แก่ จังหวัดกาญจนบุรี ลําพูน เพชรบูรณ์ ยโสธร เลย และสระแก้ว พร้อมส่งมอบให้เกษตรกรได้ใช้ประโยชน์อย่างเต็มประสิทธิภาพ โดย พลเอก ประวิตร  วงษ์สุวรรณ รองนายกรัฐมนตรี เป็นประธานการส่งมอบโครงการนำร่องแห่งแรก ณ บ้านสะอาดหมู่ที่ 6 ตำบลน้ำสวย อำเภอเมือง จังหวัดเลย
วันนี้​ ( 10 มิถุนายน 2363) เวลา 08.45 น. พลเอก ประวิตร วงษ์สุวรรณ รองนายกรัฐมนตรี พร้อมด้วย นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม ลงพื้นที่จังหวัดเลย เพื่อติดตามโครงการเจาะบ่อน้ำบาดาลเสริมให้กับแหล่งน้ำดิบเพื่อแก้ไขปัญหาน้ำอุปโภคบริโภค โดยกดปุ่มเปิดน้ำกินน้ำใช้ ณ จุดจ่ายน้ำงวงช้างให้ประชาชนพร้อมมอบน้ำดื่มสะอาดให้ตัวแทนประชาชน ณ เทศบาลนาโป่ง ตำบลนาโป่ง  อำเภอเมือง จังหวัดเลย หลังจากนั้น รองนายกรัฐมนตรีฯ และคณะได้เดินทางไปเป็นประธานในพิธีเปิดและส่งมอบบ่อน้ำบาดาลพร้อมระบบกระจายน้ำเพื่อการเกษตรแปลงใหญ่ให้กับนายกเทศมนตรีตำบลน้ำสวย อำเภอเมือง จังหวัดเลย เพื่อให้เกษตรกรได้ใช้ประโยชน์ต่อไป
พลเอกประวิตร วงษ์สุวรรณ รองนายกรัฐมนตรี เปิดเผยว่า รัฐบาลมีความห่วงใยประชาชนที่กำลังเผชิญกับสถานการณ์ภัยแล้งอยู่ในขณะนี้ จึงได้เร่งสั่งการให้ทุกหน่วยงานที่เกี่ยวข้องดำเนินการแก้ไขและบรรเทาปัญหาการขาดแคลนน้ำ ไม่ว่าจะเป็นน้ำอุปโภคบริโภค หรือน้ำเพื่อการเกษตร เพื่อให้ทุกคนทุกพื้นที่สามารถผ่านพ้นปัญหาภัยแล้งปีนี้ไปได้ และจะต้องคิดค้นเพื่อหาวิธีกักเก็บน้ำฝนให้ได้มากที่สุด เพื่อรองรับกับฤดูแล้งหน้าที่จะมาเยือนในปีต่อไป สำหรับโครงการน้ำบาดาลเพื่อการเกษตรแปลงใหญ่ที่กรมทรัพยากรน้ำบาดาลได้ริเริ่มทำในพื้นที่ 6 จังหวัดนั้น นับว่าเป็นนวัตกรรมด้านการพัฒนาน้ำบาดาลของประเทศไทยที่จะเป็นต้นแบบให้นำไปใช้ในการแก้ไขปัญหาภัยแล้ง และการขาดแคลนน้ำกับพื้นที่อื่นๆ ให้ได้ประโยชน์สูงสุด ทั้งในด้านจำนวนของประชาชนหรือเกษตรกรที่ได้รับประโยชน์ พื้นที่ที่ได้รับประโยชน์ รวมถึงปริมาณน้ำบาดาลที่มีให้ใช้อย่างเพียงพอตลอดทั้งปี อย่างไรก็ตาม หลังจากการส่งมอบโครงการให้แก่กลุ่มเกษตรกรไปแล้ว ผู้นำท้องถิ่น ไม่ว่าจะเป็น นายก อบต. กำนัน ผู้ใหญ่บ้าน จะต้องทำความเข้าใจกับประชาชนและกลุ่มเกษตรกรว่า การใช้น้ำบาดาลเพื่อการเกษตรแปลงใหญ่แบบนี้ จะต้องช่วยกันดูแลรักษา และเน้นปลูกพืชใช้น้ำน้อย แต่ขายได้ราคาสูง ดังนั้น เมื่อเกษตรกรมีรายได้มากขึ้น คุณภาพชีวิตก็จะดีขึ้นตามไปด้วย ปัญหาการย้ายถิ่นฐานไปทำงานที่อื่นก็จะน้อยลง ทำให้ครอบครัวมีความสุขและความอบอุ่นเมื่อได้อยู่ร่วมกันอย่างพร้อมหน้า

ที่มา : https://www.thaigov.go.th/news/contents/details/32147
