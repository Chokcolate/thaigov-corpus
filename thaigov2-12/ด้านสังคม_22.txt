รัฐบาลไทย-ข่าวทำเนียบรัฐบาล-พม. รับมอบอาหารพร้อมรับประทาน จำนวน 1,000 ชุด จากบริษัทซีพีแรม จำกัด เพื่อให้ครัวกลาง พม. นำไปส่งมอบให้กลุ่มเป้าหมายที่เดือดร้อนจากโรคโควิด-19 ณ ชุมชนวัดท่าพระ

วันพุธที่ 10 มิถุนายน 2563
พม. รับมอบอาหารพร้อมรับประทาน จำนวน 1,000 ชุด จากบริษัทซีพีแรม จำกัด เพื่อให้ครัวกลาง พม. นำไปส่งมอบให้กลุ่มเป้าหมายที่เดือดร้อนจากโรคโควิด-19 ณ ชุมชนวัดท่าพระ
พม. รับมอบอาหารพร้อมรับประทาน จำนวน 1,000 ชุด จากบริษัทซีพีแรม จำกัด เพื่อให้ครัวกลาง พม. นำไปส่งมอบให้กลุ่มเป้าหมายที่เดือดร้อนจากโรคโควิด-19 ณ ชุมชนวัดท่าพระ
วันนี้ (10 มิ.ย. 63) เวลา 12.00 น. ที่วัดท่าพระ เขตบางกอกใหญ่ กรุงเทพฯ นางพัชรี อาระยะกุล รองปลัดกระทรวงการพัฒนาสังคมและความมั่นคงของมนุษย์ ในฐานะโฆษกกระทรวงการพัฒนาสังคมและความมั่นคงของมนุษย์ รับมอบอาหารพร้อมรับประทาน จำนวน 1,000 ชุด จากผู้แทนของบริษัทซีพีแรม จำกัด เพื่อให้ครัวกลาง พม. นำไปส่งมอบให้กับกลุ่มเป้าหมายและประชาชนที่ได้รับผลกระทบจากการแพร่ระบาดของโรคติดเชื้อไวรัสโคโรน่า 2019 (โควิด-19) ภายใต้โครงการ พม. ห่วงใย สู้ภัยโควิด ของศูนย์รับบริจาคกระทรวงการพัฒนาสังคมและความมั่นคงของมนุษย์ (พม.) ทั้งนี้ อาหารพร้อมรับประทานบริษัทซีพีแรม จำกัด จะนำมาแจกให้ประชาชนกลุ่มเป้าหมายในพื้นที่ชุมชนวัดท่าพระ วันละ 1,000 ชุด ตั้งแต่วันนี้ ถึง วันที่ 19 มิ.ย. 63 รวมทั้งสิ้น จำนวน 10,000 ชุด
นางพัชรี กล่าวว่า กระทรวง พม. ขอขอบคุณภาคเอกชนที่ร่วมบริจาคอาหารพร้อมรับประทานในวันนี้ โดยกระทรวง พม. จะเร่งนำไปมอบให้ถึงมือประชาชนกลุ่มเป้าหมายที่ประสบปัญหาความเดือดร้อนโดยเร็วที่สุด เพื่อให้ตรงตามวัตถุประสงค์ของผู้บริจาค ทั้งนี้ ขอเชิญชวนทุกคนร่วมกันบริจาคเงินและสิ่งของ เพื่อช่วยเหลือประชาชนกลุ่มเป้าหมายที่เดือดร้อน และอยู่ในภาวะยากลำบากจากการแพร่ระบาดของโรคโควิด-19 ได้ที่ ศูนย์รับบริจาคกระทรวง พม. บริเวณชั้น 2 อาคาร กรมพัฒนาสังคมและสวัสดิการ กระทรวง พม. และโทรศัพท์ 02-659-6476 หรือติดต่อศูนย์ช่วยเหลือสังคม ผ่านสายด่วน พม. โทร. 1300 บริการฟรี 24 ชั่วโมง

ที่มา : https://www.thaigov.go.th/news/contents/details/32191
