รัฐบาลไทย-ข่าวทำเนียบรัฐบาล-รมต. นร. นายเทวัญฯ แถลงข่าว สคบ. จับมือ ตร. และ กรมควบคุมโรค ลงพื้นที่กวาดล้างการลักลอบจำหน่ายบุหรี่ไฟฟ้าย่านคลองถม พบผู้ฝ่าฝืน 20 ร้านค้า ยึดของกลางได้กว่า 8 แสนบาท

วันพุธที่ 10 มิถุนายน 2563
พิมพ์
รมต. นร. นายเทวัญฯ แถลงข่าว สคบ. จับมือ ตร. และ กรมควบคุมโรค ลงพื้นที่กวาดล้างการลักลอบจำหน่ายบุหรี่ไฟฟ้าย่านคลองถม พบผู้ฝ่าฝืน 20 ร้านค้า ยึดของกลางได้กว่า 8 แสนบาท
รมต. นร. นายเทวัญฯ แถลงข่าว สคบ. จับมือ ตร. และ กรมควบคุมโรค ลงพื้นที่กวาดล้างการลักลอบจำหน่ายบุหรี่ไฟฟ้าย่านคลองถม พบผู้ฝ่าฝืน 20 ร้านค้า ยึดของกลางได้กว่า 8 แสนบาท
วันนี้ (10 มิถุนายน 2563) เวลา 13.00 น. นายเทวัญ ลิปตพัลลภ รัฐมนตรีประจำสำนักนายกรัฐมนตรี พร้อมด้วย นายณัฏฐชัย ศรีรุ่งสุขพินิจ  ที่ปรึกษารัฐมนตรีประจำสำนักนายกรัฐมนตรี พล.ต.ต.ประสิทธิ์ เฉลิมวุฒิศักดิ์ เลขาธิการคณะกรรมการคุ้มครองผู้บริโภค ร่วมแถลงข่าวสำนักงานคณะกรรมการคุ้มครองผู้บริโภค (สคบ.) ร่วมกับสำนักงานตำรวจแห่งชาติ ลงพื้นที่กวาดล้างบุหรี่ไฟฟ้าย่านตลาดคลองถม โดยศูนย์ปฏิบัติการพิเศษ สคบ. นำโดย พ.ต.อ.ประทีป เจริญกัลป์ เลขานุการกรม และเจ้าหน้าที่ตำรวจนำโดย พล.ต.ต.ญาณพงศ์ โสมาภา ผู้บังคับการกองสารนิเทศ ลงพื้นที่ตรวจสอบและจับกุมผู้ขายบุหรี่ไฟฟ้าในพื้นที่ตลาดคลองถมถนนวรจักร แขวงป้อมปราบ เขตป้อมปราบศัตรูพ่าย กรุงเทพมหานคร
สำหรับการลงพื้นที่ครั้งนี้ สคบ. มีเป้าหมายในการจับกุม 27 ร้านค้า ในพื้นที่บริเวณตลาดคลองถม         ถ.วรจักร ซึ่งสามารถจับกุมได้ทั้งหมด รวมจำนวนของกลางทั้งสิ้นประมาณ 20,000 รายการ มูลค่าประมาณ 800,000 บาท ทั้งนี้ ในกรณีที่พบผู้กระทำความผิดจะต้องถูกดำเนินคดีข้อหาฝ่าฝืนคำสั่งคณะกรรมการคุ้มครองผู้บริโภค ที่ 9/2558 ลงวันที่ 28 มกราคม 2558 เรื่อง ห้ามขายหรือห้ามให้บริการสินค้า “บารากู่ บารากู่ไฟฟ้าหรือ บุหรี่ไฟฟ้า หรือตัวยาบารากู่ น้ำยาสาหรับเติมบารากู่ไฟฟ้าหรือบุหรี่ไฟฟ้า” อันเป็นความผิดฐาน ฝ่าฝืนคำสั่งคณะกรรมการคุ้มครองผู้บริโภค ต้องระวางโทษจาคุกไม่เกิน 3 ปี หรือปรับไม่เกิน 600,000 บาท หรือทั้งจำ ทั้งปรับ ตามพระราชบัญญัติคุ้มครองผู้บริโภค พ.ศ. 2522 ซึ่งก่อนหน้านี้ได้มีการจับกุมผู้ลักลอบขายบุหรี่ไฟฟ้า และอุปกรณ์สำหรับบุหรี่ไฟฟ้ามาแล้ว จำนวน 7 ครั้ง ในพื้นที่เดียวกันนี้
รัฐมนตรีประจำสำนักนายกรัฐมนตรี กล่าวว่า ได้มอบหมายให้ สคบ. บูรณาการความร่วมมือกับตำรวจในพื้นที่ ลงพื้นที่กวาดล้างการลักลอบจำหน่ายบุหรี่ไฟฟ้าอย่างต่อเนื่องมาโดยตลอด จนกระทั่งองค์การอนามัยโลก (WHO) ได้มอบรางวัลวันงดสูบบุหรี่โลก (World No Tobacco Day Awards 2020) ให้แก่คณะกรรมการคุ้มครองผู้บริโภค จากภารกิจการปราบปรามบุหรี่ไฟฟ้าที่ได้ทำมาอย่างต่อเนื่อง เมื่อวันที่ 26 พฤษภาคม ที่ผ่านมา  ดังนั้น จึงขอความร่วมมือประชาชนทุกคนปฏิบัติตนด้วยความไม่ประมาท และต้องหลีกเลี่ยงการสูบบุหรี่ไฟฟ้า เนื่องจากการใช้บุหรี่ไฟฟ้าทำให้ปอดสัมผัสกับสารเคมีต่าง ๆ ปอดจึงอ่อนแอ ส่งผลให้ติดเชื้อไวรัสโคโรนา 2019 หรือโควิด-19 ได้ง่ายขึ้นอีกด้วย

ที่มา : https://www.thaigov.go.th/news/contents/details/32173
