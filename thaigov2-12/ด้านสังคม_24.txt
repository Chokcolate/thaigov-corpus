รัฐบาลไทย-ข่าวทำเนียบรัฐบาล-“ดีอีเอส” ร่วมหารือปรับปรุงตารางข้อผูกพันสาขาโทรคมนาคมของไทยภายใต้กรอบ WTO

วันพฤหัสบดีที่ 11 มิถุนายน 2563
“ดีอีเอส” ร่วมหารือปรับปรุงตารางข้อผูกพันสาขาโทรคมนาคมของไทยภายใต้กรอบ WTO
“ดีอีเอส” ร่วมหารือปรับปรุงตารางข้อผูกพันสาขาโทรคมนาคมของไทยภายใต้กรอบ WTO
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม เป็นประธานการประชุมหารือเรื่องการปรับปรุงตารางข้อผูกพันสาขาโทรคมนาคมของไทย รอบอุรุกวัยขององค์การการค้าโลก (WTO) ภายใต้ความตกลงทั่วไปว่าด้วยการค้าบริการ (GATS) ที่ประชุมได้พิจารณาเรื่องการปรับปรุงตารางข้อผูกพัน และขั้นตอนการนำเสนอความเห็นชอบการปรับปรุงตารางผูกพันสาขาโทรคมนาคมของไทย รอบอุรุกวัยขององค์การการค้าโลก (WTO) ณ ห้องประชุม 802 ชั้น 8 กระทรวงดิจิทัลเพื่อเศรษฐกิจและสังคม ถนนแจ้งวัฒนะ เมื่อวันที่ 10 มิถุนายน 2563 ซึ่งประธานแจ้งที่ประชุมรับทราบถึงความเป็นมา และสถานะล่าสุดของการปรับปรุงตารางข้อผูกพันฯ ดังกล่าว ว่า ที่ผ่านมากระทรวงดิจิทัลฯ ได้จัดให้มีการประชุมเพื่อหารือ รวมถึงสอบถามความเห็นไปยังหน่วยงานต่างๆที่เกี่ยวข้องในแต่ละด้าน อาทิ สำนักงาน กสทช. สดช. กระทรวงพาณิชย์ สำนักงานคณกรรมการกฎษฎีกา และกรมสนธิสัญญาและกฎหมาย เป็นต้น
****************

ที่มา : https://www.thaigov.go.th/news/contents/details/32202
