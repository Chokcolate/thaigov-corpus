รัฐบาลไทย-ข่าวทำเนียบรัฐบาล-รองปลัดฯ ภานุวัฒน์ ประธานหารือการจัดการซากรถยนต์

วันศุกร์ที่ 12 มิถุนายน 2563
พิมพ์
รองปลัดฯ ภานุวัฒน์ ประธานหารือการจัดการซากรถยนต์
นายภานุวัฒน์ ตริยางกูรศรี รองปลัดกระทรวงอุตสาหกรรม เป็นประธานการประชุมรายงานความคืบหน้าการดำเนินโครงการ ELV PROJECT (ครั้งที่ 3) ณ ห้องประชุม อก. 1 ชั้น 2 อาคารสำนักงานปลัดกระทรวงอุตสาหกรรม
วันพุธที่ 10 มิถุนายน 2563 นายภานุวัฒน์ ตริยางกูรศรี รองปลัดกระทรวงอุตสาหกรรม เป็นประธานการประชุมรายงานความคืบหน้าการดำเนินโครงการ ELV PROJECT (ครั้งที่ 3) โดยมี นายพฤกษ์ ศิโรรัตนเศรษฐ์ ผู้อำนวยการกลุ่มจัดการกากอุตสาหกรรม 4 กรมโรงงานอุตสาหกรรม นายพิรัฐพล ตนานนท์ ผู้อำนวยการสำนักงานนิคมปิ่นทอง Mr. Fujigaki Satoshi ผู้อำนวยการแผนกสิ่งแวดล้อม Ms. Yurugi Yoshiko ผู้อำนวยการประจำภูมิภาคเอเชีย และเจ้าหน้าที่องค์การ NEDO พร้อมทั้งผู้บริหารจากกลุ่มบริษัท โตโยต้าฯ เข้าร่วมการประชุม ณ ห้องประชุม อก. 1 ชั้น 2 อาคารสำนักงานปลัดกระทรวงอุตสาหกรรม
สำหรับการประชุมรายงานความคืบหน้าการดำเนินโครงการ (ครั้งที่ 3) "โครงการสาธิตสำหรับการใช้ทรัพยากรหมุนเวียนที่คำนึงถึงการอนุรักษ์พลังงานเพื่อการรีไซเคิลทรัพยากรอย่างมีประสิทธิภาพและเหมาะสมสำหรับซากยานพาหนะที่หมดอายุใช้งานในประเทศไทย" (ELV PROJECT) นี้ เป็นการประชุมด้วยระบบประชุมทางไกลผ่านจอภาพ ร่วมกับ กรมโรงงานอุตสาหกรรม การนิคมอุตสาหกรรมแห่งประเทศไทย องค์การพัฒนาพลังงานใหม่และเทคโนโลยีอุตสาหกรรมแห่งประเทศญี่ปุ่น (NEDO) และกลุ่มบริษัท โตโยต้าฯ ผู้ร่วมโครงการ
ทั้งนี้ ที่ประชุมได้มีการรายงานความคืบหน้าและแผนการดำเนินงานในปี 2563 ของโครงการดังกล่าว รวมถึงเสนอแนวทางการสร้างกลไกให้เกิดการรีไซเคิลซากรถยนต์ เพื่อให้เกิดการจัดการซากรถยนต์ที่เป็นมิตรต่อสิ่งแวดล้อมอย่างเป็นรูปธรรมต่อไป

ที่มา : https://www.thaigov.go.th/news/contents/details/32240
