รัฐบาลไทย-ข่าวทำเนียบรัฐบาล-การประชุมคณะอนุกรรมการจัดทำข้อเสนอมาตรการทางกฎหมาย เพื่อบรรเทาผลกระทบทางเศรษฐกิจ อันเนื่องมาจากสถานการณ์การแพร่ระบาด ของโรคติดเชื้อไวรัสโคโรนา – 2019

วันพฤหัสบดีที่ 11 มิถุนายน 2563
การประชุมคณะอนุกรรมการจัดทำข้อเสนอมาตรการทางกฎหมาย เพื่อบรรเทาผลกระทบทางเศรษฐกิจ อันเนื่องมาจากสถานการณ์การแพร่ระบาด ของโรคติดเชื้อไวรัสโคโรนา – 2019
การประชุมคณะอนุกรรมการจัดทำข้อเสนอมาตรการทางกฎหมายเพื่อบรรเทาผลกระทบทางเศรษฐกิจ ครั้งที่ ๑/๒๕๖๓
ในวันพฤหัสบดีที่ ๑๑ มิถุนายน ๒๕๖๓ เวลา ๑๐.๐๐ น.
ณ ห้องประชุมกระทรวงยุติธรรม ๒ ชั้น ๘
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพฯ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานการประชุมคณะอนุกรรมการจัดทำข้อเสนอมาตรการทางกฎหมาย
เพื่อบรรเทาผลกระทบทางเศรษฐกิจ ครั้งที่ ๑/๒๕๖๓
โดยมี นางอรัญญา ทองน้ำตะโก อธิบดีกรมบังคับคดี
นายวัลลภ นาคบัว ผู้อำนวยการสำนักงานกิจการยุติธรรม
ผู้ทรงคุณวุฒิจากภาควิชาการ ผู้แทนจากกรมเศรษฐกิจระหว่างประเทศ
สำนักงานคณะกรรมการกฤษฎีกา สำนักงานศาลยุติธรรม สำนักงานเศรษฐกิจการคลัง
และสำนักงานสภาพัฒนาการเศรษฐกิจและสังคมแห่งชาติ เข้าร่วมประชุมฯ
โดยที่ประชุมได้รับทราบคำสั่งคณะกรรมการเฉพาะกิจด้านกฎหมาย ที่ ๓/๒๕๖๓
เรื่อง แต่งตั้งคณะอนุกรรมการจัดทำข้อเสนอมาตรการทางกฎหมายเพื่อบรรเทาผลกระทบทางเศรษฐกิจ
รวมทั้งวิเคราะห์ผลกระทบทางเศรษฐกิจอันเนื่องมาจากสถานการณ์การแพร่ระบาด
ของโรคติดเชื้อไวรัสโคโรนา – 2019 และความเหมาะสมเพียงพอของมาตรการทางกฎหมายของประเทศไทย
โดยเฉพาะอย่างยิ่งมาตรการที่เกี่ยวข้องกับการแก้ไขปัญหาการชำระหนี้ตามสัญญาต่างตอบแทน
การระงับข้อพิพาททางเลือก การฟ้องร้องดำเนินคดี การบังคับคดี การล้มละลาย และการฟื้นฟูกิจการของลูกหนี้
************************************

ที่มา : https://www.thaigov.go.th/news/contents/details/32234
