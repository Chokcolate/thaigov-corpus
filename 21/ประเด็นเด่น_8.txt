รัฐบาลไทย-ข่าวทำเนียบรัฐบาล-สสค. ชี้แจงกระทรวงการคลังไม่มีแนวคิด หรือการหารือใด ๆ ในประเด็นที่เกี่ยวข้องกับสิทธิในบัตรทองของประชาชน ตามที่ปรากฏในสื่อสังคมออนไลน์


วันพุธที่ 19 กันยายน 2561
114
พิมพ์
สสค. ชี้แจงกระทรวงการคลังไม่มีแนวคิด หรือการหารือใด ๆ ในประเด็นที่เกี่ยวข้องกับสิทธิในบัตรทองของประชาชน ตามที่ปรากฏในสื่อสังคมออนไลน์
สสค. ชี้แจงกระทรวงการคลังไม่มีแนวคิด หรือการหารือใด ๆ ในประเด็นที่เกี่ยวข้องกับสิทธิในบัตรทองของประชาชน ตามที่ปรากฏในสื่อสังคมออนไลน์
วันที่ 5 กันยายน 2561 นายสุวิชญ โรจนวานิช ผู้อำนวยการสำนักงานเศรษฐกิจการคลัง สำนักงานเศรษฐกิจการคลัง (สศค.) กระทรวงการคลัง ชี้แจงประเด็นผลกระทบจากการลดสิทธิบัตรทอง จากที่ผู้ใช้สื่อสังคมออนไลน์ที่ได้หยิบยกรายงานข่าวจากเว็บไซต์ของสื่อสิ่งพิมพ์ ว่ากระทรวงการคลังมีแนวคิดที่จะลดการให้สิทธิประชาชนที่ถือบัตรทอง โดยประชาชนที่มีรายได้ต่ำกว่า 100,000 บาทต่อปี ยังคงสิทธิของบัตรทองไว้เหมือนเดิม ส่วนประชาชนที่มีรายได้เกินกว่า 100,000 บาทต่อปี สิทธิในบัตรทองควรที่จะลดลง เช่น จ่ายเอง 10% บัตรทองจ่ายให้ 90% หรือจ่ายเงินเอง 20% บัตรทองจ่ายให้ 80% เป็นต้น ซึ่งจะช่วยแบ่งเบาภาระเงินงบประมาณไปปีละนับแสนล้านบาท โดยมีประเด็นว่า 1. มีข้อสงสัยว่ากระทรวงการคลังมีแนวคิดดังกล่าวจริงหรือไม่ 2. มีกรรมการท่านหนึ่งในคณะอนุกรรมการหลักประกันสุขภาพแห่งชาติ ระบุว่าแนวคิดดังกล่าวสามารถประหยัดงบประมาณได้เพียงหลักพันล้านบาท แต่มีผลกระทบต่อประชาชนระดับล่าง เช่น คนที่ไม่มีบัตรสวัสดิการแห่งรัฐ ทำให้คนกลุ่มนี้ไม่ไปใช้บริการทั้ง ๆ ที่มีความจำเป็น ซึ่งแบบนี้เหมาะสมหรือไม่ และจะมีการแก้ไขผลกระทบอย่างไร
สำนักงานเศรษฐกิจการคลัง ขอชี้แจงข้อเท็จจริงว่า ข่าวดังกล่าวไม่เป็นความจริง โดยกระทรวงการคลังไม่มีแนวคิดหรือการหารือใด ๆ ในประเด็นที่เกี่ยวข้องกับสิทธิในบัตรทองของประชาชนตามที่ปรากฏในสื่อสังคมออนไลน์
-----------------------

ที่มา : http://www.thaigov.go.th/news/contents/details/15218