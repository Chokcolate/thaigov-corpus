รัฐบาลไทย-ข่าวทำเนียบรัฐบาล-รองนายกรัฐมนตรี ลงพื้นที่จังหวัดเลยและเพชรบูรณ์ก่อนเข้าร่วมการประชุม ครม.นอกสถานที่

วันเสาร์ที่ 15 กันยายน 2561
รองนายกรัฐมนตรี ลงพื้นที่จังหวัดเลยและเพชรบูรณ์ก่อนเข้าร่วมการประชุม ครม.นอกสถานที่
รองนายกรัฐมนตรีลงพื้นที่จังหวัดเลยและเพชรบูรณ์ก่อนเข้าร่วมการประชุม ครม.นอกสถานที่
ตามที่นายกรัฐมนตรีกำหนดประชุมคณะรัฐมนตรีอย่างเป็นทางการนอกสถานที่ ครั้งที่ 7/2561 ณ จังหวัดเพชรบูรณ์ ในวันที่ 18 กันยายน 2561 นั้น
​​พลอากาศเอก ประจิน  จั่นตอง รองนายกรัฐมนตรีและรัฐมนตรีว่าการกระทรวงยุติธรรม ได้กำหนดลงพื้นที่เพื่อตรวจราชการหน่วยงานในกำกับด้านยุติธรรมและด้านดิจิทัล รวมทั้งเข้าร่วมคณะของนายกรัฐมนตรีตรวจราชการในพื้นที่จังหวัดเลยและเพชรบูรณ์ ระหว่างวันที่ 16 - 18 กันยายน 2561 โดยมีกำหนดการที่สำคัญ คือ
​​วันที่ 16 กันยายน 2561
เวลา 14.00 น. เป็นประธานในพิธีเปิดโครงการการยุติธรรมสู่หมู่บ้าน นำบริการรัฐสู่ประชาชน ครั้งที่ 12 และเยี่ยมชมนิทรรศการของหน่วยงานในสังกัดกระทรวงยุติธรรมและหน่วยงานภาคี พร้อมพบปะพูดคุยรับฟังปัญหาจากประชาชนในพื้นที่ ณ ที่ว่าการภูเรือ อำเภอภูเรือ จังหวัดเลย
​​เวลา 16.20 น. ตรวจเยี่ยมจุดติดตั้งเน็ตประชารัฐ ณ ศูนย์ดำรงธรรม บ้านห้วยลวงไซ ตำบลน้ำหมาน อำเภอเมือง จังหวัดเลย
​​วันที่ 17 กันยายน 2561
เวลา 08.40 น. ร่วมคณะของนายกรัฐมนตรีพบประชาชน ณ หอประชุมทองวิไล มหาวิทยาลัยราชภัฏเลย
​​เวลา 10.45 น. ร่วมคณะนายกรัฐมนตรี เยี่ยมชมการจัดการท่องเที่ยวชุมชนตามแนวทางประชารัฐของอำเภอเชียงคาน ณ ถนนคนเดิน วิถีเชียงคาน ตำบลเชียงคาน อำเภอเชียงคาน จังหวัดเลย
​​เวลา 14.45 น. ร่วมคณะนายกรัฐมนตรี เยี่ยมชมการปลูกไม้มีค่าทางเศรษฐกิจ ณ สวนป่าเกษตรห้วยแสนคำ ตำบลบ้านหวาย อำเภอหล่มสัก จังหวัดเพชรบูรณ์
​​เวลา 16.55 น. ร่วมคณะนายกรัฐมนตรีเยี่ยมชมสินค้าเกษตรปลอดภัย ภายใต้สัญลักษณ์ “กรีนมาร์เก็ตเพชรบูรณ์” และผลิตภัณฑ์ของดีเพชรบูรณ์ และพบผู้แทนเครือข่ายชุมชนเขาค้อ เพื่อสนทนาแนวทางการพัฒนาและส่งเสริมการท่องเที่ยวเขาค้ออย่างยั่งยืน ณ โรงแรมอิมพีเรียล ภูแก้ว ฮิลล์ รีสอร์ท อำเภอเขาค้อ จังหวัดเพชรบูรณ์
​​
วันที่ 18 กันยายน 2561
เวลา 07.45 น. ร่วมคณะนายกรัฐมนตรี ในพิธีเปิดอาคารศูนย์สุขภาพชุมชนเมือง เทศบาลเมืองเพชรบูรณ์ และเยี่ยมชมการดำเนินงานของคลินิกหมอครอบครัว โรงพยาบาลเพชรบูรณ์ สาขาคลองศาลา ตำบลสะเดียง อำเภอเมือง จังหวัดเพชรบูรณ์
​​เวลา 09.00 น. เข้าร่วมการประชุมการพัฒนาเศรษฐกิจและสังคมกลุ่มจังหวัดภาคเหนือตอนล่าง 1
(ตาก พิษณุโลก เพชรบูรณ์ สุโขทัย และอุตรดิตถ์) และกลุ่มจังหวัดภาคตะวันออกเฉียงเหนือตอนบน 1 (บึงกาฬ เลย หนองคาย หนองบัวลำภู และอุดรธานี) ณ ห้องประชุม LC 2 อาคารศูนย์ปฏิบัติการภาษาและคอมพิวเตอร์
มหาวิทยาลัยราชภัฏเพชรบูรณ์
​​เวลา 10.30 น. เข้าร่วมการประชุมคณะรัฐมนตรีอย่างเป็นทางการนอกสถานที่ ครั้งที่ 7/2561 ณ ห้องประชุม LC 2 อาคารศูนย์ปฏิบัติการภาษาและคอมพิวเตอร์ มหาวิทยาลัยราชภัฏเพชรบูรณ์
..........................................................
กลุ่มประชาสัมพันธ์และเผยแพร่ สำนักโฆษก
ข้อมูลโดย พลอากาศเอก มณฑล  สัชฌุกร
โฆษกประจำรองนายกรัฐมนตรี (พลอากาศเอก ประจิน  จั่นตอง)

ที่มา : http://www.thaigov.go.th/news/contents/details/15399
