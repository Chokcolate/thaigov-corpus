รัฐบาลไทย-ข่าวทำเนียบรัฐบาล-"ยุติธรรม" เปิดโครงการ เหลียวหลังแลหน้า พัฒนากองทุนยุติธรรมอย่างยั่งยืน  เพื่อถอดบทเรียน พัฒนาองค์ความรู้ เพิ่มประสิทธิผลการให้บริการประชาชน

วันพุธที่ 12 กันยายน 2561
"ยุติธรรม" เปิดโครงการ เหลียวหลังแลหน้า พัฒนากองทุนยุติธรรมอย่างยั่งยืน  เพื่อถอดบทเรียน พัฒนาองค์ความรู้ เพิ่มประสิทธิผลการให้บริการประชาชน
กระทรวงยุติธรรม เปิดโครงการ เหลียวหลังแลหน้า พัฒนากองทุนยุติธรรมอย่างยั่งยืน เพื่อถอดบทเรียน พัฒนาองค์ความรู้ เพิ่มประสิทธิผลการให้บริการประชาชน
ในวันพุธที่​ ๑๒​ กันยายน​ ๒๕๖๑​ เวลา​ ๐๘.๓๐​ น.
ณ โรงแรมไมด้า ดอนเมือง แอร์พอร์ต กรุงเทพมหานคร
นายธวัชชัย​ ไทยเขียว​ รองปลัดกระทรวงยุติธรรม​
เป็นประธานในพิธีเปิดโครงการเหลียวหลังแลหน้า​ พัฒนากองทุนยุติธรรมอย่างยั่งยืน​
พร้อมทั้งบรรยายพิเศษ​ ในหัวข้อ​ "เราจะไม่ทิ้งใครไว้ข้างหลัง"
เพื่อสรุปผลการปฏิบัติงานของปีงบประมาณ​ ๒๕๖๑​ และนำไปสู่การถอดบทเรียนการวางแผนปฏิบัติการ​
ของปีงบประมาณ ๒๕๖๒ ตลอดจนรับฟังข้อเสนอแนะในการปรับปรุงการปฏิบัติงานจากคณะกรรมการ
และผู้ที่เกี่ยวข้องกับการปฏิบัติงานกองทุนยุติธรรม มาปรับใช้ในการปฏิบัติงานในปี ๒๕๖๒
ให้มีประสิทธิผลมากยิ่งขึ้น ซึ่งจะส่งผลให้การให้บริการประชาชนได้รับความยุติธรรมอย่างทั่วถึง และรวดเร็ว
โดยมี​ กรรมการผู้ทรงคุณวุฒิ​ ข้าราชการ และเจ้าหน้าที่​กองทุนยุติธรรม​ รวมทั้งผู้ที่เกี่ยวข้อง เข้าร่วมฯ
รองปลัดกระทรวงยุติธรรม​ กล่าวตอนหนึ่งว่า​ สิทธิของความเป็นพลเมืองพื้นฐาน​ มี ๒ ประการ​ ได้แก่​
๑) หลักประกันสุขภาพ​  ๒) การอำนวยความยุติธรรม​ สำหรับหลักประกันสุขภาพนั้น​ ประชาชนส่วนมาก
จะมีความรู้พื้นฐานเกี่ยวกับการดูแลรักษาสุขภาพเบื้องต้นอยู่แล้ว​ แต่การไม่มีความรู้เกี่ยวกับกฏหมายนั้น​
จะอ้างความไม่รู้กฏหมายไม่ได้​ ทั้งนี้ กองทุนยุติธรรม จัดตั้งขึ้นตามพระราชบัญญัติกองทุนยุติธรรม
พ.ศ. ๒๕๕๘ มาตรา ๕ ซึ่งให้จัดตั้งกองทุนขึ้นกองทุนหนึ่งในสำนักงานปลัดกระทรวงยุติธรรม
เรียกว่า “กองทุนยุติธรรม” มีฐานะเป็นนิติบุคคล มีวัตถุประสงค์ เพื่อเป็นแหล่งเงินทุนสำหรับ
ค่าใช้จ่ายเกี่ยวกับการช่วยเหลือประชาชนในการดำเนินคดี การปล่อยชั่วคราวผู้ต้องหาหรือจำเลย
การช่วยเหลือผู้ถูกละเมิดสิทธิมนุษยชนหรือผู้ได้รับผลกระทบจากการถูกละเมิดสิทธิมนุษยชน และการให้ความรู้ทางกฎหมายแก่ประชาชน ดังนั้น ภารกิจสำคัญในการให้ความช่วยเหลือประชาชน จึงประกอบไปด้วย ๑) การให้ความช่วยเหลือประชาชนในการดำเนินคดี ๒) การปล่อยชั่วคราวผู้ต้องหาหรือจำเลย
๓) การช่วยเหลือผู้ถูกละเมิดสิทธิมนุษยชนหรือผู้ได้รับผลกระทบจากการถูกละเมิดสิทธิมนุษยชน
๔) การสนับสนุนโครงการให้ความรู้ทางกฎหมายแก่ประชาชน
นอกจากนี้ ได้ให้กำลังใจเจ้าหน้าที่ผู้ปฏิบัติงานให้ปฏิบัติงานด้วยความเข้มแข็ง เสียสละ และอดทน
เพื่อให้นำความรู้ไปช่วยเหลือประชาชนให้ได้รับความเป็นธรรมอย่างทั่วถึง และเท่าเทียม
ต่อจากนั้น​ ได้มีการบรรยาย​ ในหัวข้อ​ “เหลียวหลังแลหน้า​ พัฒนากองทุนยุติธรรมอย่างยั่งยืน​”
โดยมีวิทยากรบรรยาย ประกอบด้วย​
๑. นายธวัชชัย​ ไทยเขียว​ รองปลัดกระทรวงยุติธรรม​
๒. พล.ต.ต. บรรลือ​ ชูเวทย์​ ผู้บังคับการกองคดีอาญา​ สำนักงานกฏหมายและคดี​ สำนักงานตำรวจแห่งชาติ​
๓. นางสาวจิฬาภรณ์  ตามชู​ ผู้เชี่ยวชาญเฉพาะด้านพิทักษ์สิทธิและเสรีภาพ​ กรมคุ้มครองสิทธิและเสรีภาพ​
๔. นางสาวมยุรี​ จำจรัส​ ผู้อำนวยการสำนักบังคับคดีอาญาและบังคับใช้กฏหมาย​
ปฏิบัติหน้าที่ผู้อำนวยการสำนักงานกองทุนยุติธรรม
๕. นายเศรษฐวุฒิ​ เพชรสง​ นักวิชาการยุติธรรมชำนาญการ​ หัวหน้ากลุ่มงานนโยบายและพัฒนาระบบงาน​ กองทุนยุติธรรม​
ทั้งนี้  สำหรับการจัดอบรมดังกล่าว​ จัดขึ้นระหว่างวันที่​ ๑๒-๑๕ กันยายน​ ๒๕๖๑​ ณ​ โรงแรม​แกรนด์สิริ​
รีสอร์ท​ เขาใหญ่​ จ.นครราชสีมา โดยมีกิจกรรมจิตอาสา​ "กองทุนยุติธรรมกับความรับผิดชอบต่อสังคม"
ปันน้ำใจสานฝันสู่น้องผู้ยากไร้​ ณ​ โรงแรมบุ่งเตย​ ต.หมูสี​ อ.ปากช่อง​ จ.นครราชสีมา​

ที่มา : http://www.thaigov.go.th/news/contents/details/15338
