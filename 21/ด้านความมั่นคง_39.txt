รัฐบาลไทย-ข่าวทำเนียบรัฐบาล-ปลัดกระทรวงดิจิทัลฯ เป็นประธานเปิดการประชุมชี้แจงและรับฟังความคิดเห็นเกี่ยวกับร่างกฎหมาย ๓ ฉบับ

วันพฤหัสบดีที่ 13 กันยายน 2561
ปลัดกระทรวงดิจิทัลฯ เป็นประธานเปิดการประชุมชี้แจงและรับฟังความคิดเห็นเกี่ยวกับร่างกฎหมาย ๓ ฉบับ
ปลัดกระทรวงดิจิทัลฯ
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม เป็นประธานเปิดการประชุมชี้แจงและรับฟังความคิดเห็นเกี่ยวกับร่างกฎหมาย ๓ ฉบับ ประกอบไปด้วยร่างพระราชบัญญัติคุ้มครองข้อมูลส่วนบุคคล พ.ศ. .... ร่างพระราชบัญญัติว่าด้วยธุรกรรมทางอิเล็กทรอนิกส์ (ฉบับที่ ..) พ.ศ. .... และร่างพระราชบัญญัติสำนักงานพัฒนาธุรกรรมทางอิเล็กทรอนิกส์ พ.ศ. .... โดยสำนักงานปลัดกระทรวงดิจิทัลฯ จัดขึ้น เพื่อชี้แจงประเด็นและรับฟังความคิดเห็นเกี่ยวกับ  ร่างกฎหมายทั้ง ๓ ฉบับ ดังกล่าว ก่อนนำเสนอสภานิติบัญญัติแห่งชาติ โดยมีผู้แทนจากหลายหน่วยงานที่เกี่ยวข้อง อาทิ สำนักงานพัฒนาธุรกรรมทางอิเล็กทรอนิกส์ (องค์การมหาชน) สมาคมความมั่นคงปลอดภัยระบบสารสนเทศ (TISA) สำนักงานคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ สถาบันวิจัยเพื่อการพัฒนาประเทศไทย (TDRI) เมื่อวันที่ ๑๑ กันยายน ๒๕๖๑ ณ ห้องออดิทอเรียม โรงแรมเซ็นทรา บายเซ็นทาราศูนย์ราชการและคอนเวนชันเซ็นเตอร์ แจ้งวัฒนะ
*********************

ที่มา : http://www.thaigov.go.th/news/contents/details/15339
