รัฐบาลไทย-ข่าวทำเนียบรัฐบาล-กรรมการบริหารหอการค้าอเมริกันในประเทศไทยเข้าเยี่ยมคารวะรัฐมนตรีประจำสำนักนายกรัฐมนตรี

วันพฤหัสบดีที่ 6 กันยายน 2561
กรรมการบริหารหอการค้าอเมริกันในประเทศไทยเข้าเยี่ยมคารวะรัฐมนตรีประจำสำนักนายกรัฐมนตรี
กรรมการบริหารหอการค้าอเมริกันในประเทศไทยเข้าเยี่ยมคารวะรัฐมนตรีประจำสำนักนายกรัฐมนตรี
วันนี้ (6 ก.ย. 2561) เวลา 17.30 น. นางสาว Heidi Gallant กรรมการบริหารหอการค้าอเมริกันในประเทศไทย(American Chamber of Commerce in Thailand: AMCHAM) เข้าเยี่ยมคารวะรัฐมนตรีประจำสำนักนายกรัฐมนตรี (นายกอบศักดิ์ ภูตระกูล) ณ ห้องสีเหลือง ตึกสันติไมตรี ทำเนียบรัฐบาล สรุปสาระสำคัญดังนี้
รัฐมนตรีประจำสำนักนายกรัฐมนตรีกล่าวแสดงความยินดีกับนาง Heidi Gallant ที่ได้ดำรงตำแหน่งกรรมการบริหารหอการค้าอเมริกันในประเทศไทย หวังว่าจะได้ร่วมงานกันเพื่อผลักดันความร่วมมือไทย-สหรัฐฯ ในทุกมิติให้ก้าวหน้าและใกล้ชิดยิ่งขึ้นต่อไป และหากหอการค้าอเมริกันในประเทศไทยมีคำแนะนำหรือความคิดเห็นเพิ่มเติมเพื่อขยายความร่วมมือทางเศรษฐกิจระหว่างไทยและสหรัฐฯ ให้มีประสิทธิภาพและใกล้ชิดมากยิ่งขึ้น รัฐบาลยินดีรับฟังเสมอ ด้านกรรมการบริหารหอการค้าอเมริกันในประเทศไทยยินดีที่ได้หารือรัฐมนตรีประจำสำนักนายกรัฐมนตรีในวันนี้ และพร้อมร่วมมือและให้คำแนะนำแก่รัฐบาลเพื่อสนับสนุนความร่วมมือทางเศรษฐกิจของไทย-สหรัฐฯ ให้ใกล้ชิดยิ่งขึ้น โอกาสนี้ ทั้งสองฝ่ายยังได้หารือถึงการออกใบอนุญาตทำงานในลักษณะออนไลน์ เพื่อให้สอดคล้องกับนโยบายไทยแลนด์ 4.0 ของรัฐบาล รวมถึงนโยบายของรัฐบาลในการปรับปรุงความง่ายในการทำธุรกิจ หรือ Ease of Doing Business ของไทย เพื่อสนับสนุนต่อการดำเนินธุรกิจของต่างชาติให้สะดวกมากยิ่งขึ้น

ที่มา : http://www.thaigov.go.th/news/contents/details/15209
