รัฐบาลไทย-ข่าวทำเนียบรัฐบาล-ยธ. เปิดเวทีเสวนาทางวิชาการ "SDGs๑๖ สังคมสงบสุข ยุติธรรม ไม่แบ่งแยก" เพื่อพัฒนากระบวนการยุติธรรมอย่างยั่งยืน

วันจันทร์ที่ 3 กันยายน 2561
ยธ. เปิดเวทีเสวนาทางวิชาการ "SDGs๑๖ สังคมสงบสุข ยุติธรรม ไม่แบ่งแยก" เพื่อพัฒนากระบวนการยุติธรรมอย่างยั่งยืน
ยธ. เปิดเวทีเสวนาทางวิชาการ "SDGs๑๖ สังคมสงบสุข ยุติธรรม ไม่แบ่งแยก" เพื่อพัฒนากระบวนการยุติธรรมอย่างยั่งยืน
ในวันศุกร์ที่ ๓๑ สิงหาคม ๒๕๖๑ เวลา ๐๙.๓๐ น.
ณ ห้อง Grand Ballroom ๒ โรงแรมรามาการ์เด้นส์ ถนนวิภาวดีรังสิต กรุงเทพฯ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานเปิดการประชุมทางวิชาการว่าด้วยกระบวนการยุติธรรม
กับเป้าหมายการพัฒนาที่ยั่งยืน เป้าหมายที่ ๑๖
“SDGs๑๖ สังคมสงบสุข ยุติธรรม ไม่แบ่งแยก : Peace, Justice and Strong Institutions”
พร้อมปาฐกถาพิเศษในหัวข้อ “SDGs๑๖ : การพัฒนากระบวนการยุติธรรมอย่างยั่งยืน”
เพื่อร่วมกันวิเคราะห์เชื่อมโยงการบูรณาการการทำงานในเชิงยุทธศาสตร์ แผนแม่บท แผนปฏิบัติการ
และเป้าหมายในการทำงานร่วมกันกับทุกภาคส่วนที่เกี่ยวข้องตามยุทธศาสตร์ชาติ ระยะ ๒๐ ปี
โดยแผนแม่บทและแผนปฏิบัติการของหน่วยงานต่าง ๆ ต้องกำหนดให้สอดคล้องกับ SDGs๑๖
อันจะนำไปสู่การจัดทำรายงานของประเทศในเวทีการประชุมระหว่างประเทศต่อไป
ปลัดกระทรวงยุติธรรม กล่าวว่า SDGs ถือเป็นเป้าหมายใหญ่ที่กำหนดประเด็นการขับเคลื่อนวาระงาน
ในแต่ละด้านซึ่งประเทศไทย สามารถนำไปต่อยอดในการกำหนดเป็นประเด็นยุทธศาสตร์
ในการพัฒนาประเทศในด้านต่างๆ โดยการถอดบทเรียนหรือประเด็นสำคัญจาก SDGs
แต่สิ่งสำคัญ คือ การดำเนินการดังกล่าว จะต้องเกิดจากความร่วมมือของทุกภาคส่วนที่เกี่ยวข้อง
ในการร่วมกันคิดวิเคราะห์ กำหนดแผนงาน กรอบแนวทางการดำเนินงาน
ผ่านการขับเคลื่อนในรูปแบบโครงการ /กิจกรรม จนนำไปสู่การปฏิบัติอย่างจริงจัง
ทั้งนี้ หน่วยงานที่เกี่ยวข้องควรบูรณาการเขียนแผนงานร่วมกัน
และมีการกำหนดเป้าหมายที่ชัดเจน เพื่อนำไปสู่การกำหนดแนวทางการขับเคลื่อน
และการปฏิบัติให้มีประสิทธิภาพมากยิ่งขึ้น

ที่มา : http://www.thaigov.go.th/news/contents/details/15122
