รัฐบาลไทย-ข่าวทำเนียบรัฐบาล-รองนายกรัฐมนตรี ลงพื้นที่หนองบัวลำภู ติดตามปัญหาสารเคมีตกค้างในพืชผลทางการเกษตร

วันเสาร์ที่ 1 กันยายน 2561
รองนายกรัฐมนตรี ลงพื้นที่หนองบัวลำภู ติดตามปัญหาสารเคมีตกค้างในพืชผลทางการเกษตร
รองนายกรัฐมนตรี ลงพื้นที่หนองบัวลำภูติดตามปัญหาสารเคมีตกค้างในพืชผลทางการเกษตร
ในวันที่ 2 กันยายน 2561 พลอากาศเอก ประจิน  จั่นตอง รองนายกรัฐมนตรีและรัฐมนตรีว่าการกระทรวงยุติธรรม พร้อมด้วยคณะ กำหนดลงพื้นที่กำกับและติดตามการปฏิบัติราชการในเขตพื้นที่เขตตรวจราชการที่ 10 ที่จังหวัดหนองบัวลำภู เพื่อติดตามปัญหาเรื่องสารเคมีตกค้างในพืชผลทางการเกษตร น้ำเพื่อการอุปโภคบริโภค และงานด้านยุติธรรม
​​ทั้งนี้ในเรื่องการติดตามปัญหาเรื่องสารเคมีตกค้างในพืชผลทางการเกษตร พลอากาศเอก ประจิน  จั่นตอง ได้รับทราบปัญหาจากการรายงานของส่วนราชการในพื้นที่และได้สั่งการให้หน่วยงานที่เกี่ยวข้องดำเนินการแก้ไขปัญหาเป็นระยะ ๆ นับตั้งแต่ที่ได้ลงพื้นที่ตรวจราชการเมื่อวันที่ ๒๖ กุมภาพันธ์ 2561 และจากการร่วมคณะของนายกรัฐมนตรีในการตรวจราชการจังหวัดหนองบัวลำภู เมื่อวันที่ 22 มีนาคม 2561
​​ในการเดินทางไปจังหวัดหนองบัวลำภูในครั้งนี้ รองนายกรัฐมนตรีและรัฐมนตรีว่าการกระทรวงยุติธรรม มีกำหนดการที่สำคัญคือ
​​เวลา 09.30 น. จะเป็นประธานในการประชุมติดตามการดำเนินงานแก้ไขปัญหาสารเคมีตกค้างในสิ่งแวดล้อม (บุญทัน Model) ณ อาคารอเนกประสงค์ วัดคลองเจริญธรรมวาส บ้านคลองเจริญ ตำบลบุญทัน อำเภอสุวรรณคูหา
​​เวลา 11.00 น. ลงพื้นที่ตรวจเยี่ยม
​​​​-  แปลงปลูกผักของนายกุมาร  บานเย็น บ้านแสงอรุณ ตำบลบุญทัน (พืชทางเลือก)
​​​​-  แปลงเกษตรผสมผสาน ของนายอ่อน  อาสาธง ตำบลบุญทัน (แปลงสาธิต/ศูนย์เศรษฐกิจพอเพียง)
​​​​-  ฝายน้ำล้น อ่างเก็บน้ำบ้านคลองเจริญ ตำบลบุญทัน
​​​​-  ประปาหมู่บ้าน บ้านคลองเจริญ ตำบลบุญทัน
​​เวลา 13.50 น. ตรวจติดตามการดำเนินงานโครงการ “คืนคนดีสู่สังคม” ณ เรือนจำจังหวัดหนองบัวลำภู
​​เวลา 15.20 น. ตรวจติดตามการดำเนินงานของศูนย์ยุติธรรมชุมชนตำบลโนนทัน องค์การบริหารส่วนตำบลโนนทัน อำเภอเมืองหนองบัวลำภู
​​โดยในการเดินทางลงพื้นที่ดังกล่าวจะมีผู้แทนจากส่วนราชการต่าง ๆ ที่เกี่ยวข้อง อาทิ กระทรวงเกษตรและสหกรณ์ กระทรวงสาธารณสุข กระทรวงยุติธรรม สำนักงานคณะกรรมการวิจัยแห่งชาติ มหาวิทยาลัยนเรศวร ร่วมคณะเพื่อไปติดตามและรับฟังปัญหาเพื่อนำมาหาทางพิจารณาแก้ไขต่อไป
..........................................................
กลุ่มประชาสัมพันธ์และเผยแพร่ สำนักโฆษก
ข้อมูลโดย พลอากาศเอก มณฑล  สัชฌุกร
โฆษกประจำรองนายกรัฐมนตรี (พลอากาศเอก ประจิน  จั่นตอง)

ที่มา : http://www.thaigov.go.th/news/contents/details/15086
