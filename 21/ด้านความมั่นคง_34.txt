รัฐบาลไทย-ข่าวทำเนียบรัฐบาล-การประชุมคณะกรรมการแห่งชาติว่าด้วยอนุสัญญาคุ้มครองมรดกโลก ครั้งที่ ๒/๒๕๖๑

วันอังคารที่ 11 กันยายน 2561
การประชุมคณะกรรมการแห่งชาติว่าด้วยอนุสัญญาคุ้มครองมรดกโลก ครั้งที่ ๒/๒๕๖๑
การประชุมคณะกรรมการแห่งชาติว่าด้วยอนุสัญญาคุ้มครองมรดกโลก ครั้งที่ ๒/๒๕๖๑
การประชุมคณะกรรมการแห่งชาติว่าด้วยอนุสัญญาคุ้มครองมรดกโลก ครั้งที่ ๒/๒๕๖๑
วานนี้ (10 กันยายน 2561) รัฐมนตรีว่าการกระทรวงทรัพยากรธรรมชาติและสิ่งแวดล้อม (พลเอก สุรศักดิ์ กาญจนรัตน์) พร้อมด้วย ปลัดกระทรวงทรัพยากรธรรมชาติและสิ่งแวดล้อม (นายวิจารย์ สิมาฉายา) เลขาธิการสำนักงานนโยบายและแผนทรัพยากรธรรมชาติและสิ่งแวดล้อม (นางรวีวรรณ ภูริเดช) และผู้บริหารกระทรวงทรัพยากรธรรมชาติและสิ่งแวดล้อม เข้าร่วมการประชุมคณะกรรมการแห่งชาติว่าด้วยอนุสัญญาคุ้มครองมรดกโลก ครั้งที่ ๒/๒๕๖๑ ณ ห้องประชุมชั้น ๒ อาคารสำนักงานเลขาธิการคณะรัฐมนตรี โดยมี รองนายกรัฐมนตรี (พลเอก ประวิตร วงษ์สุวรรณ) ในฐานะประธานกรรมการแห่งชาติว่าด้วยอนุสัญญาคุ้มครองมรดกโลก เป็นประธานการประชุม และมีผู้เข้าร่วมประชุมเป็นผู้ทรงคุณวุฒิ กรรมการ และผู้แทนจากหน่วยงานต่างๆ ได้แก่ กระทรวงการต่างประเทศ กระทรวงวัฒนธรรม กระทรวงมหาดไทย สภาความมั่นคงแห่งชาติ และสำนักงบประมาณ
การประชุมดังกล่าวมีสาระสำคัญ ดังนี้
- รายงานผลการประชุมคณะกรรมการมรดกโลกสมัยสามัญ ครั้งที่ ๔๒ ระหว่างวันที่ ๒๔ มิถุนายน-๔ กรกฎาคม ๒๕๖๑ ณ กรุงมานามา ราชอาณาจักรบาห์เรน ซึ่งประเทศไทยเข้าร่วมในฐานะสมาชิกรัฐภาคี —ซึ่งมีผลการประชุมที่สำคัญ อาทิ การรับรองแหล่งมรดกทางวัฒนธรรมและทางธรรรมชาติในบัญชีรายชื่อเบื้องต้น (Tentative List) จำนวน ๘๘ แห่ง และเห็นชอบให้ขึ้นทะเบียนแหล่งมรดกทางวัฒนธรรมและทางธรรรมชาติ จำนวน ๑๙ แห่ง รวมถึงสถานภาพการอนุรักษ์แหล่งมรดกโลก
- การพิจารณาการสมัครเข้ารับการคัดเลือกเป็นกรรมการมรดกโลกของประเทศไทย —กรรมการจะมีวาระการดำรงตำแหน่งเป็นเวลา ๔ ปี ซึ่งกระทรวงการต่างประเทศเป็นหน่วยงานหลักในดำเนินการประสานเพื่อรับการคัดเลือก โดยต้องพิจารณาอย่างรอบคอบ ถึงศักยภาพ ความพร้อมของประเทศ และลักษณะการดำเนินงานในฐานะกรรมการฯ
โดยในที่ประชุม มีมติเห็นชอบในการสมัครเข้ารับการคัดเลือกเป็นกรรมการมรดกโลกที่จะมีขึ้นในปี พ.ศ. ๒๕๖๒

ที่มา : http://www.thaigov.go.th/news/contents/details/15295
