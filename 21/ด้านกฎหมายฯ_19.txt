รัฐบาลไทย-ข่าวทำเนียบรัฐบาล-กระทรวงยุติธรรม โดยกรมบังคับคดีจัดมหกรรมขายทอดตลาดทรัพย์สินในพื้นที่จังหวัดนครนายก จังหวัดฉะเชิงเทรา และจังหวัดชลบุรี นัดที่ ๑ ขายทรัพย์สินได้กว่า ๕๑๘ ล้านบาท


วันเสาร์ที่ 8 กันยายน 2561
165
กระทรวงยุติธรรม โดยกรมบังคับคดีจัดมหกรรมขายทอดตลาดทรัพย์สินในพื้นที่จังหวัดนครนายก จังหวัดฉะเชิงเทรา และจังหวัดชลบุรี นัดที่ ๑ ขายทรัพย์สินได้กว่า ๕๑๘ ล้านบาท
กรมบังคับคดีจัดมหกรรมขายทอดตลาดทรัพย์สินในพื้นที่จังหวัดนครนายก จังหวัดฉะเชิงเทรา และจังหวัดชลบุรี นัดที่ ๑ ขายทรัพย์สินได้กว่า ๕๑๘ ล้านบาท
เมื่อวันศุกร์ที่ ๗ กันยาย ๒๕๖๑ เวลา ๑๐.๐๐ น. กรมบังคับคดีจัดมหกรรมขายทอดตลาดทรัพย์สินในพื้นที่จังหวัดนครนายก จังหวัดฉะเชิงเทรา และจังหวัดชลบุรี นัดที่ ๑ ณ ห้องสุพรรณิการ์ โรงแรมวังยาว ริเวอร์ไซด์ รีสอร์ท จังหวัดนครนายก โดยนางศศิวิมล ธนศานติ รองอธิบดีกรมบังคับคดี พร้อมด้วยนางชนิดา เพชรโปรี ผู้อำนวยการสำนักงานบังคับคดีจังหวัดปทุมธานี รักษาการในตำแหน่งผู้เชี่ยวชาญเฉพาะด้านการบังคับคดีแพ่ง และคณะผู้บริหารกรมบังคับคดี ร่วมดูแลการปฏิบัติหน้าที่ของเจ้าหน้าที่ภายในมหกรรมขายทอดตลาด สำหรับทรัพย์ที่นำมาประกาศขายเป็นที่ดิน ที่ดินพร้อมสิ่งปลูกสร้าง และห้องชุด ที่ตั้งอยู่ในเขตพื้นที่จังหวัดนครนายก จังหวัดฉะเชิงเทรา และจังหวัดชลบุรี โดยมีทรัพย์ที่พร้อมขายทอดตลาดจำนวน ๑๗๗ คดี ๑๘๖ รายการ ราคาประเมินรวม ๕๔๙,๐๓๕,๖๑๔.๘๕ บาท ซึ่งมีผู้สนใจเข้าฟัง การขายทอดตลาดประมาณ ๓๐๐ คน โดยผลการขายทอดตลาดในวันนี้ ขายได้ ๑๐๐ คดี ๑๐๒ รายการ ราคาประเมิน ๓๖๖,๒๒๑,๕๐๖.๑๐ บาท ขายได้เป็นเงินทั้งสิ้น ๕๑๘,๘๗๖,๐๐๐ บาท ซึ่งราคาขายได้สูงกว่าราคาประเมินคิดเป็นร้อยละ ๔๑.๖๙ นอกจากนี้มีจัดนิทรรศการเพื่อสร้างความรับรู้ทางกฎหมายและการให้คำปรึกษาทางกฎหมายโดยมีผู้สนใจขอรับคำปรึกษาทางกฎหมาย และสนใจดาวน์โหลดแอพพลิเคชั่นของกรมบังคับคดีเป็นจำนวนมาก

ที่มา : http://www.thaigov.go.th/news/contents/details/15249