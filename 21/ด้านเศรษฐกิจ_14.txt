รัฐบาลไทย-ข่าวทำเนียบรัฐบาล-ปลัดกระทรวงดิจิทัลฯ เป็นวิทยากรบรรยายในงาน “Keysight Measurement Forum 2018”


วันพฤหัสบดีที่ 30 สิงหาคม 2561
286
ปลัดกระทรวงดิจิทัลฯ เป็นวิทยากรบรรยายในงาน “Keysight Measurement Forum 2018”
ปลัดกระทรวงดิจิทัลฯ
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม (ดีอี) เป็นวิทยากรบรรยายในงานสัมมนา “Keysight Measurement Forum 2018” ภายใต้แนวคิด “รวมเป็นหนึ่ง ก้าวสู่เทคโนโลยี 4.0” โดยคีย์ไซท์ เทคโนโลยีส์ (Keysight Technologies) บริษัทเทคโนโลยีชั้นนำด้านเครื่องมือวัดและทดสอบคุณภาพมาตรฐานระดับโลกสัญชาติอเมริกัน จัดขึ้น ซึ่งปลัดกระทรวงดิจิทัลฯ ได้กล่าวถึงการดำเนินงานสำคัญของกระทรวงฯ เกี่ยวกับการควบคุม กำกับดูแล และส่งเสริมการใช้เทคโนโลยีดิจิทัลพัฒนาเศรษฐกิจและสังคมของประเทศ รวมทั้งการผลักดันนโยบายเศรษฐกิจและสังคมดิจิทัล (Digital Economy) ตามแผนพัฒนาดิจิทัลเพื่อเศรษฐกิจและสังคม เพื่อมุ่งเน้นให้ประเทศไทยสามารถสร้างสรรค์ และใช้ประโยชน์จากเทคโนโลยีดิจิทัลอย่างเต็มศักยภาพในการพัฒนาโครงสร้างพื้นฐานด้านนวัตกรรม ข้อมูล และทรัพยากรอื่นๆ นอกจากนี้กระทรวงฯ ยังได้มีการพัฒนานโยบาย Smart city ในหลายจังหวัดของประเทศ รวมถึงพื้นที่เขตระเบียงเศรษฐกิจพิเศษภาคตะวันออก (EEC) โดยได้ดำเนินโครงการ Digital Park รองรับธุรกิจ การวิจัย และการพัฒนาด้านดิจิทัล อาทิ 5G Trial, Cyber Security, Data Center, Digital Human Capacity Development รวมทั้งจะมี IoT Institute ตลอดจนการนำร่องการใช้งาน Smart IoT Solutions ซึ่งจะทำให้พื้นที่ EEC กลายเป็น Smart City ด้านดิจิทัลอย่างเป็นรูปธรรม เมื่อวันที่ 30 สิงหาคม 2561 ณ โรงแรมสวิสโซเทล เลอ คองคอร์ด ถนนรัชดาภิเษก เขตห้วยขวาง กรุงเทพฯ
***********************

ที่มา : http://www.thaigov.go.th/news/contents/details/15044