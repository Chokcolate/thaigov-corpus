รัฐบาลไทย-ข่าวทำเนียบรัฐบาล-รัฐปรับการจ่ายเงินสำหรับผู้มีบัตรสวัสดิการที่ฝึกอาชีพ

วันอังคารที่ 4 กันยายน 2561
รัฐปรับการจ่ายเงินสำหรับผู้มีบัตรสวัสดิการที่ฝึกอาชีพ
รัฐบาลเห็นชอบให้เติมเงินรายเดือนเข้ากระเป๋าเงินอิเล็กทรอนิกส์ในบัตรสวัสดิการแห่งรัฐของผู้มีรายได้น้อยตั้งแต่เดือน ก.ย. – ธ.ค.61 สำหรับผู้ที่ลงทะเบียนตามมาตรการพัฒนาคุณภาพชีวิตผู้มีบัตรสวัสดิการแห่งรัฐเมื่อต้นปี 2561 ที่ผ่านมา
อังคารที่ 4 ก.ย.61
รัฐปรับการจ่ายเงินสำหรับผู้มีบัตรสวัสดิการที่ฝึกอาชีพ
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบให้เติมเงินรายเดือนเข้ากระเป๋าเงินอิเล็กทรอนิกส์ในบัตรสวัสดิการแห่งรัฐของผู้มีรายได้น้อยตั้งแต่เดือน ก.ย. – ธ.ค.61 สำหรับผู้ที่ลงทะเบียนตามมาตรการพัฒนาคุณภาพชีวิตผู้มีบัตรสวัสดิการแห่งรัฐเมื่อต้นปี 2561 ที่ผ่านมา แทนการเพิ่มวงเงินค่าซื้อสินค้าอุปโภคบริโภคที่จำเป็นรายเดือน เพื่อเพิ่มทางเลือกและกำลังซื้อให้ผู้มีรายได้น้อยนำเงินไปใช้จ่าย ช่วยบรรเทาปัญหาค่าครองชีพ และส่งเสริมให้เศรษฐกิจหมุนเวียน ซึ่งผู้มีสิทธิสามารถถอนเงินสดไปใช้ได้ผ่านตู้ ATM และสาขาของธนาคารกรุงไทย และถ้าแต่ละเดือนมียอดเงินคงเหลือก็สามารถนำไปสะสมในเดือนถัดไปได้ด้วย ทั้งนี้ รัฐบาลขอเน้นย้ำให้ผู้มีรายได้น้อยนำเงินสดไปใช้จ่ายอย่างจำเป็นและเหมาะสม
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/15141
