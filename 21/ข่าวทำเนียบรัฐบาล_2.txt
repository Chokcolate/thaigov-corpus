รัฐบาลไทย-ข่าวทำเนียบรัฐบาล-​เอกอัครราชทูตสาธารณรัฐประชาชนบังกลาเทศประจำประเทศไทย เข้าเยี่ยมคารวะ รัฐมนตรีประจำสำนักนายกรัฐมนตรี


วันพฤหัสบดีที่ 30 สิงหาคม 2561
131
พิมพ์
​เอกอัครราชทูตสาธารณรัฐประชาชนบังกลาเทศประจำประเทศไทย เข้าเยี่ยมคารวะ รัฐมนตรีประจำสำนักนายกรัฐมนตรี
​เอกอัครราชทูตสาธารณรัฐประชาชนบังกลาเทศประจำประเทศไทย เข้าเยี่ยมคารวะ รัฐมนตรีประจำสำนักนายกรัฐมนตรี
วันที (30 ส.ค. 2561) เวลา 11.00 น. นางซะอีดะฮ์ มุนา ตัสนีม (H.E. Ms. Saida Muna Tasneem) เอกอัครราชทูตสาธารณรัฐประชาชนบังกลาเทศประจำประเทศไทย เข้าเยี่ยมคารวะ นายกอบศักดิ์ ภูตระกูล รัฐมนตรีประจำสำนักนายกรัฐมนตรี เพื่ออำลาเนื่องในโอกาสพ้นจากหน้าที่ ณ ห้องรับรอง 1 ตึกบัญชาการ 1 ทำเนียบรัฐบาล สรุปสาระสำคัญของการสนทนา ดังนี้
รัฐมนตรีประจำสำนักนายกรัฐมนตรีกล่าวขอบคุณเอกอัครราชทูตบังกลาเทศ ที่ปฏิบัติหน้าที่ในการส่งเสริมความสัมพันธ์ระหว่างทั้งสองประเทศให้แนบแน่นยิ่งขึ้น ตลอดระยะเวลาที่ดำรงตำแหน่ง โดยความสัมพันธ์ไทย – บังกลาเทศ ดำเนินไปอย่างราบรื่น ขณะที่เอกอัครราชทูตบังกลาเทศแสดงความยินดีกับความสำเร็จจากการเดินทางเยือนบังกลาเทศของรัฐมนตรีประจำสำนักนายกรัฐมนตรี เมื่อเดือนพฤษภาคมที่ผ่านมา พร้อมทั้งกล่าวสนับสนุนให้ทั้งสองประเทศมีการแลกเปลี่ยนการเยือนระหว่างกันอย่างสม่ำเสมอ
ทั้งสองได้ร่วมหารือเกี่ยวกับความร่วมมือระหว่างกัน อาทิ การค้าการลงทุน การศึกษา แรงงาน และความเชื่อมโยงในภูมิภาค โดยเอกอัครราชทูตบังกลาเทศเน้นย้ำให้ทั้งสองประเทศสานต่อความร่วมมือที่มีอยู่นี้ต่อไป พร้อมพัฒนาความร่วมมือในด้านอื่น ๆ ควบคู่ไปด้วย โอกาสนี้ ทั้งสองฝ่ายแสดงความยินดีกับความสัมพันธ์ที่ราบรื่นและเป็นมิตรต่อกันมานานกว่า 46 ปี ซึ่งรัฐมนตรีประจำสำนักนายกรัฐมนตรีหวังเป็นอย่างยิ่งว่าทั้งสองประเทศจะสานต่อความสัมพันธ์ที่ใกล้ชิดนี้ให้มีความราบรื่นต่อไป และเน้นย้ำว่ารัฐบาลไทยจะให้ความร่วมมือกับเอกอัครราชทูตบังกลาเทศคนใหม่อย่างเต็มที่เช่นเดิม

ที่มา : http://www.thaigov.go.th/news/contents/details/15029