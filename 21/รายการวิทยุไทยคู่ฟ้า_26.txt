รัฐบาลไทย-ข่าวทำเนียบรัฐบาล-“พ.ร.บ.ขายฝาก” ป้องกันผู้มีรายได้น้อยสูญเสียที่ดินทำกิน

วันจันทร์ที่ 24 กันยายน 2561
“พ.ร.บ.ขายฝาก” ป้องกันผู้มีรายได้น้อยสูญเสียที่ดินทำกิน
รัฐบาลอนุมัติร่าง พ.ร.บ.คุ้มครองประชาชนในการทำสัญญาขายฝากที่ดินเพื่อเกษตรกรรมหรือที่อยู่อาศัย เพื่อป้องกันไม่ให้ผู้มีรายได้น้อยสูญเสียที่อยู่อาศัยหรือที่ดินทำกินของตนเองจากการทำสัญญาที่ไม่เป็นธรรม
จันทร์ที่ 24 ก.ย.61
“พ.ร.บ.ขายฝาก” ป้องกันผู้มีรายได้น้อยสูญเสียที่ดินทำกิน
ต่อจากนี้ไป ขอเชิญรับฟังไทยคู่ฟ้า ครับ
รัฐบาลอนุมัติร่าง พ.ร.บ.คุ้มครองประชาชนในการทำสัญญาขายฝากที่ดินเพื่อเกษตรกรรมหรือที่อยู่อาศัย เพื่อป้องกันไม่ให้ผู้มีรายได้น้อยสูญเสียที่อยู่อาศัยหรือที่ดินทำกินของตนเองจากการทำสัญญาที่ไม่เป็นธรรม โดยกำหนดให้เจ้าพนักงานที่ดินตรวจสอบเนื้อหาในสัญญาอย่างละเอียด ชี้แจงและแจ้งข้อควรระวังแก่คู่สัญญาทั้ง 2 ฝ่าย ลงชื่อเป็นพยานการชำระเงินซื้อขายฝาก โดยห้ามผู้รับซื้อหรือเจ้าหนี้กำหนดเวลาการไถ่ถอนเร็วกว่า 1 ปี และหากมีค่าไถ่ถอนจะคิดดอกเบี้ยได้ไม่เกินร้อยละ 15 ต่อปี รวมทั้งเมื่อใกล้ถึงกำหนดไถ่ถอนเจ้าหนี้ต้องแจ้งเตือนให้ผู้ขายหรือลูกหนี้ เป็นต้น ทั้งนี้ เพื่อคุ้มครองผู้มีรายได้น้อยให้ได้รับความเป็นธรรม ช่วยลดความเหลื่อมล้ำในสังคมตามนโยบายของรัฐบาล
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/15597
