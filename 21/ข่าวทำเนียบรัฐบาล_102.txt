รัฐบาลไทย-ข่าวทำเนียบรัฐบาล-รมต.นร. สุวพันธุ์ฯ เป็นประธานการประชุมคณะกรรมการกองทุนหมู่บ้านและชุมชนเมืองแห่งชาติ (กทบ.)   ครั้งที่ 3/2561

วันอังคารที่ 25 กันยายน 2561
รมต.นร. สุวพันธุ์ฯ เป็นประธานการประชุมคณะกรรมการกองทุนหมู่บ้านและชุมชนเมืองแห่งชาติ (กทบ.)   ครั้งที่ 3/2561
ที่ประชุมได้พิจารณาและอนุมัติในหลักการเกี่ยวกับแผนงาน โครงการ และงบประมาณ เพื่อดำเนินการของสำนักงานกองทุนหมู่บ้านและชุมชนเมืองแห่งชาติ (สทบ.) ประจำปีงบประมาณ 2562 กว่า 500 ล้านบาท
วันนี้ (24 ก.ย. 61) เวลา 14.00 น. ณ ห้องประชุม 109 ชั้น 1 อาคารสำนักงานปลัดสำนักนายกรัฐมนตรี ทำเนียบรัฐบาล นายสุวพันธุ์ ตันยุวรรธนะ รัฐมนตรีประจำสำนักนายกรัฐมนตรี เป็นประธานการประชุมคณะกรรมการกองทุนหมู่บ้านและชุมชนเมืองแห่งชาติ (กทบ.) ครั้งที่ 3/2561 ซึ่งสรุปสาระสำคัญดังนี้
ที่ประชุมได้พิจารณาและอนุมัติแผนงาน โครงการ และงบประมาณ เพื่อดำเนินการของสำนักงานกองทุนหมู่บ้านและชุมชนเมืองแห่งชาติ (สทบ.) ประจำปีงบประมาณ 2562 รวมเป็นเงินทั้งสิ้น 501,676,300.-บาท โดยให้สำนักงานกองทุนหมู่บ้านและชุมชนเมืองแห่งชาติ (สทบ.) ดำเนินงานตามกรอบยุทธศาสตร์ ประกอบด้วย ยุทธศาสตร์พัฒนาการบริการประชาชน ยุทธศาสตร์พัฒนาเศรษฐกิจฐานราก ยุทธศาสตร์ส่งเสริมและพัฒนากองทุนหมู่บ้านและชุมชนเมือง ยุทธศาสตร์พัฒนาศักยภาพหมู่บ้านและชุมชน และยุทธศาสตร์ส่งเสริมและสนับสนุนการดำเนินงานของ สทบ. ตามลำดับ ทั้งนี้ เพื่อให้สอดคล้องกับยุทธศาสตร์ชาติ 20 ปี และนโยบายของรัฐบาล
.....................................................
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/15621
