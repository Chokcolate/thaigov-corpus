รัฐบาลไทย-ข่าวทำเนียบรัฐบาล-นายกรัฐมนตรีเผยการสัมปทานปิโตรเลียม รัฐบาลมุ่งหวังให้ภาครัฐได้รับสิทธิประโยชน์มากขึ้น

วันอังคารที่ 25 กันยายน 2561
นายกรัฐมนตรีเผยการสัมปทานปิโตรเลียม รัฐบาลมุ่งหวังให้ภาครัฐได้รับสิทธิประโยชน์มากขึ้น
นายกรัฐมนตรีเผยการสัมปทานปิโตรเลียม รัฐบาลมุ่งหวังให้ภาครัฐได้รับสิทธิประโยชน์มากขึ้น
วันนี้ (25 กันยายน 2561) เวลา 14.30 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการเป็นประธานการประชุมคณะรัฐมนตรีถึงเรื่องการสำรวจสัมปทานปิโตรเลียมว่า ต้องมีเวลาในการเตรียมการประมาณ 5 ปี เมื่อหมดสัมปทานแล้ว ในเรื่องการส่งมอบอุปกรณ์ให้ผู้สัมปทานรายใหม่ รวมถึงเรื่องการลงทุนด้านต่าง ๆ  ซึ่งรัฐบาลพยายามทำความเข้าในต่อเรื่องดังกล่าวมาตลอด จึงขอให้ทุกคนเปิดใจด้วย และดูในรอบด้านว่าอะไรทำได้หรือไม่ได้ โดยสิ่งที่สำคัญที่เป็นกังวลในเรื่องที่ทำไม่ได้ หรือทำไม่ทันคือผลต่อพลังงานลดลงไม่ว่าจะเป็นแก๊ส และน้ำมัน จะทำให้มีผลต่อระบบอุตสาหกรรมด้วย ทั้งนี้ รัฐบาลจำเป็นต้องทำคือมุ่งหวังให้ภาครัฐได้รับสิทธิประโยชน์มากขึ้น และราคาน้ำมันต้องอยู่ในเกณฑ์ที่ประชาชนรับได้ ซึ่งเป็นเป็นประเด็นสำคัญที่รัฐบาลพิจารณา
-------------------------------------------------

ที่มา : http://www.thaigov.go.th/news/contents/details/15647
