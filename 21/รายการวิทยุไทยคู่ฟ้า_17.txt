รัฐบาลไทย-ข่าวทำเนียบรัฐบาล- พ.ร.บ.ป้องกันและปราบปรามการลักลอบขนผู้โยกย้ายถิ่นฐาน

วันจันทร์ที่ 17 กันยายน 2561
พ.ร.บ.ป้องกันและปราบปรามการลักลอบขนผู้โยกย้ายถิ่นฐาน
รัฐบาลอนุมัติหลักการร่าง พ.ร.บ.ป้องกันและปราบปรามการลักลอบขนผู้โยกย้ายถิ่นฐาน เพื่อให้สอดคล้องกับอนุสัญญาระหว่างประเทศในการต่อต้านอาชญากรรมข้ามชาติ
เสาร์ที่ 15 ก.ย.61
พ.ร.บ.ป้องกันและปราบปรามการลักลอบขนผู้โยกย้ายถิ่นฐาน
ต่อจากนี้ไป ขอเชิญรับฟังไทยคู่ฟ้า ครับ
รัฐบาลอนุมัติหลักการร่าง พ.ร.บ.ป้องกันและปราบปรามการลักลอบขนผู้โยกย้ายถิ่นฐาน เพื่อให้สอดคล้องกับอนุสัญญาระหว่างประเทศในการต่อต้านอาชญากรรมข้ามชาติ โดยกำหนดความผิดฐานลักลอบขนผู้โยกย้ายถิ่นฐานให้ชัดเจนและครอบคลุมพฤติกรรมที่เกิดขึ้นจริง เช่น การจัดการให้ผู้ลักลอบย้ายถิ่นฐานเข้ามาในประเทศแบบผิดกฎหมาย การให้ที่พักอาศัยหรือที่หลบซ่อน การจัดหาเอกสารเดินทางหรือปลอมแปลงเอกสารให้ เป็นต้น โดยหากเป็นการลักลอบขนย้ายทางทะเลจะให้อำนาจเจ้าหน้าที่มีสิทธิติดตามเรือต้องสงสัยออกไปนอกอาณาเขตหรือเขตต่อเนื่องเพื่อบังคับให้หยุดเรือได้ ซึ่งจะช่วยให้การป้องกันและปรามปราบอาชญากรรมข้ามชาติมีประสิทธิภาพเพิ่มมากยิ่งขึ้น
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/15410
