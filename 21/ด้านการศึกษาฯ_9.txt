รัฐบาลไทย-ข่าวทำเนียบรัฐบาล-ราชกิจจานุเบกษา เผยแพร่กฎกระทรวงฯ เกี่ยวกับคณะกรรมการการอุดมศึกษา


วันจันทร์ที่ 3 กันยายน 2561
141
ราชกิจจานุเบกษา เผยแพร่กฎกระทรวงฯ เกี่ยวกับคณะกรรมการการอุดมศึกษา
ราชกิจจานุเบกษา เมื่อวันที่ 31 สิงหาคม 2561 เผยแพร่กฎกระทรวงกำหนดจำนวนกรรมการ คุณสมบัติ หลักเกณฑ์ และวิธีการสรรหา การเลือกประธานกรรมการและกรรมการ วาระการดำรงตำแหน่ง และการพ้นจากตำแหน่งของกรรมการ ในคณะกรรมการการอุดมศึกษา พ.ศ. 2561
ราชกิจจานุเบกษา เมื่อวันที่ 31 สิงหาคม 2561 เผยแพร่กฎกระทรวงกำหนดจำนวนกรรมการ คุณสมบัติ หลักเกณฑ์ และวิธีการสรรหา การเลือกประธานกรรมการและกรรมการ วาระการดำรงตำแหน่ง และการพ้นจากตำแหน่งของกรรมการ ในคณะกรรมการการอุดมศึกษา พ.ศ. 2561
ทั้งนี้ ได้ยกเลิกกฎกระทรวงฉบับเดิมซึ่งประกาศใช้มาตั้งแต่ปี 2556 เพื่อให้มีความเหมาะสมยิ่งขึ้น และสอดคล้องกับทิศทางการพัฒนาอุดมศึกษาเพื่อการพัฒนาประเทศ โดยคณะกรรมการการอุดมศึกษาชุดใหม่มีกรรมการจำนวนทั้งสิ้น 20 คน คือ
1) ประธานกรรมการ
2) กรรมการโดยตำแหน่ง จำนวน 5 คน ได้แก่ ปลัดกระทรวงวิทยาศาสตร์และเทคโนโลยี ปลัดกระทรวงศึกษาธิการ เลขาธิการคณะกรรมการกฤษฎีกา เลขาธิการคณะกรรมการพัฒนาการเศรษฐกิจและสังคมแห่งชำติ และผู้อำนวยการสำนักงบประมาณ
3) กรรมการซึ่งเป็นผู้แทนองค์กรปกครองส่วนท้องถิ่น จำนวน 1 คน
4) กรรมการซึ่งเป็นผู้แทนองค์กรวิชาชีพ จำนวน 1 คน
5) กรรมการซึ่งเป็นผู้แทนองค์กรเอกชน จำนวน 1 คน
6) กรรมการผู้ทรงคุณวุฒิ ซึ่งแต่งตั้งจากผู้มีความรู้ ความสามารถ และความเชี่ยวชาญในด้านการวางแผนยุทธศาสตร์ ด้านกำลังคนของประเทศ ด้านคุณภาพมาตรฐาน ด้านธุรกิจ ด้านมนุษยศาสตร์ ด้านวิจัยและนวัตกรรม ด้านวิทยาศาสตร์ประยุกต์และเทคโนโลยี ด้านวิทยาศาสตร์พื้นฐาน ด้านวิทยาศาสตร์สุขภาพ ด้านเศรษฐกิจการคลังและงบประมาณ ด้านสังคมศาสตร์ หรือด้านอุตสาหกรรม จำนวน 10 คน
- โดยให้เลขาธิการคณะกรรมการการอุดมศึกษา เป็นกรรมการและเลขานุการ
ให้ไว้ ณ วันที่ 16 สิงหาคม พ.ศ. 2561
ธีระเกียรติ เจริญเศรษฐศิลป์
รัฐมนตรีว่าการกระทรวงศึกษาธิการ
​Rewriter/Editor บัลลังก์ โรหิตเสถียร

ที่มา : http://www.thaigov.go.th/news/contents/details/15105