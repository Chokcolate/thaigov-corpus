รัฐบาลไทย-ข่าวทำเนียบรัฐบาล-รองนายกรัฐมนตรีและรัฐมนตรีว่าการกระทรวงยุติธรรม เป็นประธานในพิธีรับพระราชทานเครื่องราชอิสริยาภรณ์ แด่ผู้มีคุณูปการแก่กรมพินิจฯ

วันพฤหัสบดีที่ 20 กันยายน 2561
รองนายกรัฐมนตรีและรัฐมนตรีว่าการกระทรวงยุติธรรม เป็นประธานในพิธีรับพระราชทานเครื่องราชอิสริยาภรณ์ แด่ผู้มีคุณูปการแก่กรมพินิจฯ
รองนายกรัฐมนตรีและรัฐมนตรีว่าการกระทรวงยุติธรรม เป็นประธานในพิธีรับพระราชทานเครื่องราชอิสริยาภรณ์ แด่ผู้มีคุณูปการแก่กรมพินิจฯ
ในวันพฤหัสบดีที่ ๒๐ กันยายน ๒๕๖๑ เวลา ๐๙.๓๐ น.
พลอากาศเอก ประจิน จั่นตอง รองนายกรัฐมนตรีและรัฐมนตรีว่าการกระทรวงยุติธรรม
เป็นประธานในพิธีรับพระราชทานเครื่องราชอิสริยาภรณ์
อันเป็นที่สรรเสริญยิ่ง ดิเรกคุณาภรณ์ ต่อหน้าพระฉายาลักษณ์สมเด็จพระเจ้าอยู่หัว
แด่ผู้มีคุณูปการแก่กรมพินิจและคุ้มครองเด็กและเยาวชน กระทรวงยุติธรรม ประจำปี พ.ศ. ๒๕๖๐
จำนวน ๙ ราย ประกอบด้วย
ชั้นจตุตถดิเรกคุณาภรณ์ จำนวน ๑ ราย
ชั้นเบญจมดิเรกคุณาภรณ์ จำนวน ๑ ราย
ชั้นเหรียญทองดิเรกคุณาภรณ์ จำนวน ๒ ราย
และชั้นเหรียญเงินดิเรกคุณาภรณ์ จำนวน ๕ ราย
โดยมีผู้บริหารกระทรวงยุติธรรม และผู้ที่เกี่ยวข้อง ร่วมเป็นสักขีพยาน
ณ โรงแรมอโนมา แกรนด์ กรุงเทพฯ
รองนายกรัฐมนตรีและรัฐมนตรีว่าการกระทรวงยุติธรรม กล่าวว่า
ปัญหาการกระทำผิดของเด็กและเยาวชน เป็นปัญหาที่รัฐบาลตระหนัก
และให้ความสำคัญเสมอมา กรมพินิจและคุ้มครองเด็กและเยาวชน
เป็นหน่วยงานหลักที่เข้ามาดูแลเด็กและเยาวชน ที่เข้าสู่กระบวนการยุติธรรม
ภายใต้กรอบแนวคิด “คืนคนดีสู่สังคม”
ควบคู่กับการแก้ไข บำบัด ฟื้นฟู และการป้องกันปัญหาอาชญากรรม
ทั้งในส่วนของการป้องกันผู้กระทำผิดหน้าใหม่ และการป้องกันการกระทำผิดซ้ำ
ทั้งนี้ ขอแสดงความยินดีกับทุกท่านที่ได้รับเครื่องราชอิสริยาภรณ์
อันเป็นที่สรรเสริญยิ่ง ดิเรกคุณาภรณ์
อันเป็นเครื่องประดับยศสำหรับพระราชทานแก่พระบรมวงศานุวงศ์
ข้าราชการ และผู้กระทำความดีแก่ชาติ ศาสนา และพระมหากษัตริย์
ซึ่งสมเด็จพระเจ้าอยู่หัวมหาวชิราลงกรณ บดินทรเทพยวรางกูร
ทรงพระกรุณาโปรดเกล้าโปรดกระหม่อม พระราชทานแด่ท่านทั้งหลาย
เนื่องด้วยว่า ท่านทั้งหลายได้ร่วมบริจากทุนทรัพย์ เพื่อประโยชน์แก่ทางราชการ
จึงถือได้ว่าเป็นคุณอย่างอเนกอนันต์ ควรแก่การเชิดชูสรรเสริญ
จึงนับเป็นพระมหากรุณาธิคุณ อย่างหาที่สุดมิได้
และถือว่าเป็นสิริมงคลสูงสุดแก่ชีวิต

ที่มา : http://www.thaigov.go.th/news/contents/details/15555
