รัฐบาลไทย-ข่าวทำเนียบรัฐบาล-ราชกิจจานุเบกษา เผยแพร่ประกาศกระทรวงศึกษาธิการ เรื่อง มาตรฐานการอาชีวศึกษา

วันพุธที่ 19 กันยายน 2561
ราชกิจจานุเบกษา เผยแพร่ประกาศกระทรวงศึกษาธิการ เรื่อง มาตรฐานการอาชีวศึกษา
ราชกิจจานุเบกษา เมื่อวันที่ ๑๘ กันยายน ๒๕๖๑ เผยแพร่ประกาศกระทรวงศึกษาธิการ เรื่อง มาตรฐานการอาชีวศึกษา พ.ศ. ๒๕๖๑ ประกอบด้วย ๓ มาตรฐาน ๙ ประเด็นการประเมิน
ราชกิจจานุเบกษา เมื่อวันที่ ๑๘ กันยายน ๒๕๖๑ เผยแพร่ประกาศกระทรวงศึกษาธิการ เรื่อง มาตรฐานการอาชีวศึกษา พ.ศ. ๒๕๖๑ ประกอบด้วย ๓ มาตรฐาน ๙ ประเด็นการประเมิน
ทั้งนี้ เพื่อให้เหมาะสมและสอดคล้องกับกฎกระทรวงการประกันคุณภาพการศึกษา พ.ศ. ๒๕๖๑ ข้อ ๓ ที่กำหนดว่า “ให้สถานศึกษาแต่ละแห่ง จัดให้มีระบบการประกันคุณภาพการศึกษาภายในสถานศึกษา โดยการกำหนดมาตรฐานการศึกษาของสถานศึกษาให้เป็นไปตามมาตรฐานการศึกษาแต่ละระดับและประเภทการศึกษาที่รัฐมนตรีว่าการกระทรวงศึกษาธิการประกาศกำหนด พร้อมทั้งจัดทำแผนพัฒนาการจัดการศึกษาของสถานศึกษา ที่มุ่งคุณภาพตามมาตรฐานการศึกษาและดำเนินการตามแผนที่กำหนดไว้”
มาตรฐานการอาชีวศึกษา ประกอบด้วย ๓ มาตรฐาน ๙ ประเด็นการประเมิน คือ
มาตรฐานที่ ๑ คุณลักษณะของผู้สำเร็จการศึกษาอาชีวศึกษาที่พึงประสงค์  ประกอบด้วยประเด็นการประเมิน ดังนี้
- ด้านความรู้
- ด้านทักษะและการประยุกต์ใช้
- ด้านคุณธรรม จริยธรรม และคุณลักษณะที่พึงประสงค์
มาตรฐานที่ ๒ การจัดการอาชีวศึกษา  ประกอบด้วยประเด็นการประเมิน ดังนี้
- ด้านหลักสูตรอาชีวศึกษา
- ด้านการจัดการเรียนการสอนอาชีวศึกษา
- ด้านการบริหารจัดการ
- ด้านการนำนโยบายสู่การปฏิบัติ
มาตรฐานที่ ๓ การสร้างสังคมแห่งการเรียนรู้  ประกอบด้วยประเด็นการประเมิน ดังนี้
- ด้านความร่วมมือในการสร้างสังคมแห่งการเรียนรู้
- ด้านนวัตกรรม สิ่งประดิษฐ์ งานสร้างสรรค์ งานวิจัย
ประกาศ ณ วันที่ ๒๑ มิถุนายน พ.ศ. ๒๕๖๑
ธีระเกียรติ เจริญเศรษฐศิลป์
รัฐมนตรีว่าการกระทรวงศึกษาธิการ
Rewriter/Editor บัลลังก์ โรหิตเสถียร

ที่มา : http://www.thaigov.go.th/news/contents/details/15499
