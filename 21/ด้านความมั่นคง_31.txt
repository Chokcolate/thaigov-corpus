รัฐบาลไทย-ข่าวทำเนียบรัฐบาล-ออท.สหพันธรัฐรัสเซีย/ไทย และคณะ เข้าเยี่ยมอำลา รอง นรม. และ รมว.กห.

วันจันทร์ที่ 10 กันยายน 2561
ออท.สหพันธรัฐรัสเซีย/ไทย และคณะ เข้าเยี่ยมอำลา รอง นรม. และ รมว.กห.
​เมื่อ 10 ก.ย.61 เวลา 0900 น. นายคีริลล์ มิไฮโลวิช บาร์สกี (Kirill Barsky) ออท.สหพันธรัฐรัสเซีย/ไทย และคณะ เข้าเยี่ยมอำลา พล.อ.ประวิตร วงษ์สุวรรณ รอง นรม.และ รมว.กห. ณ ศาลาว่าการกลาโหม ในโอกาสจะพ้นจากหน้าที่
ทั้งสองฝ่ายได้กล่าวถึงความสัมพันธ์และความร่วมมือระหว่างไทยและรัสเซีย ตลอด 4 ปีที่ผ่านมา มีความเจริญก้าวหน้าและราบรื่นเป็นอย่างดี  ทั้งด้านการค้า การลงทุน การจัดทำข้อตกลงต่างๆ ที่เป็นประโยชน์ โดย พล.อ.ประวิตรฯ ได้กล่าวชื่นชมการทำงานอย่างแข็งขันเพื่อส่งเสริมความสัมพันธ์ไทย – รัสเซีย ตลอดระยะเวลาประจำการของนายคีริลล์ ที่สามารถผลักดันให้ไทยกับรัสเซียขยายความร่วมมือไปในหลายสาขา ซึ่งนายคีริลล์ได้กล่าวขอบคุณ รอง นรม. และ รมว.กห. ที่เกื้อหนุนให้การปฏิบัติภารกิจของนายคีริลล์ตลอดการทำงานที่ผ่านมา สำเร็จลุล่วงไปได้ด้วยดี ทั้งนี้รัฐบาลไทยยินดีที่จะเรียนเชิญประธานาธิบดีวลาดิมีร์ ปูติน เยือนไทยอย่างเป็นทางการ ตามคำเชิญของ นรม. ซึ่งจะส่งเสริมให้ความสัมพันธ์และความร่วมมือระหว่างทั้งสองประเทศกระชับแน่นแฟ้นมากยิ่งขึ้น

ที่มา : http://www.thaigov.go.th/news/contents/details/15274
