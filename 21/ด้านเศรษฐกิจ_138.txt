รัฐบาลไทย-ข่าวทำเนียบรัฐบาล-รัฐมนตรีฯ อุตตม ร่วมปาฐกถาพิเศษ งานสัมมนาวิชาการประจำปี ACMA Business Forum 2018

วันพุธที่ 19 กันยายน 2561
รัฐมนตรีฯ อุตตม ร่วมปาฐกถาพิเศษ งานสัมมนาวิชาการประจำปี ACMA Business Forum 2018
รัฐมนตรีฯ อุตตม ร่วมปาฐกถาพิเศษ งานสัมมนาวิชาการประจำปี ACMA Business Forum 2018
วันนี้ (19 กันยายน 2561) นายอุตตม สาวนายน รัฐมนตรีว่าการกระทรวงอุตสาหกรรม ร่วมเป็นเกียรติพร้อมกล่าวปาฐกถาพิเศษ ในการสัมมนาวิชาการประจำปี ACMA Business Forum 2018 ในหัวข้อ "Transforming Business, Transforming Thailand " (ปรับธุรกิจ เปลี่ยนประเทศไทย) จัดโดย สมาคมนักศึกษาสถาบันวิทยาการตลาดทุน โดยมี นายปกรณ์ มาลากุล ณ อยุธยา นายกสมาคมนักศึกษาสถาบันวิทยาการตลาดทุน ให้การต้อนรับ พร้อมด้วย ผู้บริหารหน่วยงานเอกชน และนักธุรกิจ เข้าร่วม ณ โรงแรม ดิ แอทธินี แบงค็อก โฮเทล
สำหรับการสัมมนาในครั้งนี้ เพื่อให้ผู้เข้าร่วมสัมมนาได้เห็นภาพของการปรับเปลี่ยน และแผนยุทธศาสตร์ของประเทศในภาพรวม การแบ่งปันประสบการณ์ในการปรับเปลี่ยนธุรกิจระดับโลก รวมถึงการแลกเปลี่ยนและแบ่งปันประสบการณ์ในการดำเนินนโยบายเพื่อปรับเปลี่ยนของกิจการต่างๆ โดยใช้กลยุทธ์ขยายการดำเนินงานไปยังภูมิภาค อื่นๆ รวมถึงการปรับเปลี่ยนจากภายใน การนำเทคโนโลยีและนวัตกรรมเข้ามาปรับใช้ในธุรกิจเพื่อพัฒนาและขยายพื้นที่ทางการตลาดให้เติบโตได้อย่างรวดเร็ว

ที่มา : http://www.thaigov.go.th/news/contents/details/15534
