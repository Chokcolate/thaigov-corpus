รัฐบาลไทย-ข่าวทำเนียบรัฐบาล-การประชุมคณะกรรมการนโยบายบริหารจัดการแร่แห่งชาติ (คนร.) ครั้งที่ ๒/๒๕๖๑

วันศุกร์ที่ 7 กันยายน 2561
การประชุมคณะกรรมการนโยบายบริหารจัดการแร่แห่งชาติ (คนร.) ครั้งที่ ๒/๒๕๖๑
การประชุมคณะกรรมการนโยบายบริหารจัดการแร่แห่งชาติ (คนร.) ครั้งที่ ๒/๒๕๖๑
การประชุมคณะกรรมการนโยบายบริหารจัดการแร่แห่งชาติ (คนร.) ครั้งที่ ๒/๒๕๖๑
วันพุธที่ ๕ กันยายน ๒๕๖๑ เวลา ๑๐.๐๐ น. คณะกรรมการนโยบายบริหารจัดการแร่แห่งชาติ (คนร.) ได้จัดการประชุมครั้งที่ ๒/๒๕๖๑ ณ ห้องประชุม ๓๐๑ ตึกบัญชาการ ๑ ทำเนียบรัฐบาล กรุงเทพมหานคร ซึ่งเป็นการประชุมครั้งแรกของคณะกรรมการฯ ภายใต้พระราชบัญญัติแร่ พ.ศ. ๒๕๖๐ โดยมี รองนายกรัฐมนตรี (พลเอก ประวิตร วงษ์สุวรรณ) ในฐานะประธาน คนร. เป็นประธานการประชุม โอกาสนี้ รัฐมนตรีว่าการกระทรวงทรัพยากรธรรมชาติและสิ่งแวดล้อม (พลเอก สุรศักดิ์ กาญจนรัตน์) ในฐานะรองประธาน และคณะผู้บริหารกระทรวงทรัพยากรธรรมชาติและสิ่งแวดล้อม ในฐานะกรรมการ ผู้ทรงคุณวุฒิจากภาคส่วนต่างๆ โดยในการประชุมมีประเด็นสำคัญ ดังนี้
- ผลการดำเนินงานและการแต่งตั้งกรรมการผู้ทรงคุณวุฒิของ คนร. รวมถึงมติคณะรัฐมนตรี (๓๑ ก.ค. ๒๕๖๑) ต่อร่างยุทธศาสตร์การบริหารจัดการแร่ ๒๐ ปี (พ.ศ. ๒๕๖๐-๒๕๗๙) และแผนแม่บทการบริหารจัดการแร่ พ.ศ. ๒๕๖๐-๒๕๖๔
- การกำหนดเขตแหล่งแร่เพื่อการทำเหมือง ภายใต้แผนแม่บทการบริหารจัดการแร่ พ.ศ. ๒๕๖๐-๒๕๖๔ ตามที่คณะรัฐมนตรีมีมติเห็นชอบ
- การแต่งตั้งคณะอนุกรรมการภายใต้ คนร. จำนวน ๓ คณะ ได้แก่
- คณะอนุกรรมการกำกับดูแล ตรวจสอบ ติดตาม และประเมินผลการดำเนินงานตามแผนแม่บทการบริหารจัดการแร่ พ.ศ. ๒๕๖๐-๒๕๖๔
- คณะอนุกรรมการกำหนดแนวทางและมาตรการบริหารจัดการหินอุตสาหกรรม
- คณะอนุกรรมการเสริมสร้างการมีส่วนร่วม

ที่มา : http://www.thaigov.go.th/news/contents/details/15226
