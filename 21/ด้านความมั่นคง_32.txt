รัฐบาลไทย-ข่าวทำเนียบรัฐบาล-กสร. มอบเกียรติบัตรสปก.ต้นแบบด้านความปลอดภัยฯ กว่า 300 แห่ง

วันจันทร์ที่ 10 กันยายน 2561
กสร. มอบเกียรติบัตรสปก.ต้นแบบด้านความปลอดภัยฯ กว่า 300 แห่ง
กรมสวัสดิการและคุ้มครองแรงงานจัดพิธีมอบเกียรติบัตรสถานประกอบกิจการต้นแบบดีเด่นด้านความปลอดภัยฯ ให้แก่สถานประกอบกิจการที่ผ่านเกณฑ์การคัดเลือกให้เป็นสถานประกอบกิจการต้นแบบดีเด่นด้านความปลอดภัยฯ 357 แห่ง เน้นเป็นตัวอย่างด้านการบริหารจัดการและสร้างวัฒนธร
นายทศพล กฤตวงศ์วิมาน รองอธิบดีกรมสวัสดิการและคุ้มครองแรงงาน (กสร.) เปิดเผยภายหลัง เป็นประธานในพิธีมอบรางวัลเกียรติบัตรสถานประกอบกิจการต้นแบบดีเด่นด้านความปลอดภัย อาชีวอนามัย และสภาพแวดล้อมในการทำงาน ประจำปี 2561 ระดับประเทศ และระดับจังหวัด(กรุงเทพมหานคร) วันที่ 10 กันยายน 2561 ณ ห้องประชุมใหญ่ กองความปลอดภัยแรงงาน อาคารกรมสวัสดิการและคุ้มครองแรงงาน (ส่วนแยกตลิ่งชัน) กทม. ว่า การจัดกิจกรรมสถานประกอบกิจการต้นแบบดีเด่นด้านความปลอดภัย อาชีวอนามัย และสภาพแวดล้อมในการทำงาน เป็นส่วนหนึ่งของการขับเคลื่อนนโยบาย Safety Thailand ซึ่งเป็นนโยบายเร่งด่วนประการหนึ่งของพลตำรวจเอก อดุลย์ แสงสิงแก้ว รัฐมนตรีว่าการกระทรวงแรงงาน โดยมีเป้าหมายในการสร้างวัฒนธรรมความปลอดภัยเชิงป้องกัน (Preventive SafetyCulture) ผ่านการสร้างความตระหนักรู้และการปลูกจิตสำนึกด้านความปลอดภัยและอาชีวอนามัย ควบคู่ไปกับการผลักดันส่งเสริม ให้สถานประกอบกิจการมีระบบบริหารจัดการด้านความปลอดภัย อาชีวอนามัย และสภาพแวดล้อมในการทำงานที่ดีสอดคล้องกับการปฏิบัติตามมาตรฐานทางกฎหมายด้านความปลอดภัยในการทำงานและมาตรฐานสากล รวมทั้งสามารถเป็นต้นแบบให้สถานประกอบกิจการอื่นให้นำไปใช้เป็นแนวทางในการปรับปรุงสภาพการทำงานที่มีความปลอดภัยมากยิ่งขึ้นได้ซึ่งจะช่วยให้ลดอัตราการประสบอันตรายและการเกิดโรค จากการทำงานลดลงได้อย่างมีประสิทธิภาพและยั่งยืน
รองอธิบดีกสร. กล่าวเพิ่มเติมว่า สำหรับสถานประกอบกิจการที่มีได้รับเกียรติบัตรสถานประกอบกิจการต้นแบบดีเด่นด้านความปลอดภัย อาชีวอนามัย และสภาพแวดล้อมในการทำงานจะต้องผ่านเกณฑ์ การประเมินตามที่กสร.กำหนด ทั้งในระดับพื้นที่และระดับประเทศซึ่งเป็นคณะกรรมจากส่วนกลาง สำหรับ ในปี 2561 มีสถานประกอบกิจการที่ได้รับเกียรติบัตร “สถานประกอบกิจการต้นแบบดีเด่นด้านความปลอดภัย อาชีวอนามัย และสภาพแวดล้อมในการทำงาน ระดับประเทศจำนวน 357 แห่ง ทั้งนี้ในงานดังกล่าว ยังได้มีการมอบประกาศเกียรติบัตรให้แก่สถานประกอบกิจการที่ได้รับรางวัลดีเด่นและชมเชยระดับจังหวัด ที่อยู่ในเขตพื้นที่กรุงเทพมหานครอีกจำนวน 29 แห่งด้วย

ที่มา : http://www.thaigov.go.th/news/contents/details/15276
