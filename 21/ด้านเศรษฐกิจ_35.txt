รัฐบาลไทย-ข่าวทำเนียบรัฐบาล-กรมสรรพากรเชิญผู้เสียภาษีใช้แบบขอเสียอากรแสตมป์เป็นตัวเงิน อ.ส.4 อ.ส.4ก และ อ.ส.4ข แบบใหม่

วันพุธที่ 5 กันยายน 2561
กรมสรรพากรเชิญผู้เสียภาษีใช้แบบขอเสียอากรแสตมป์เป็นตัวเงิน อ.ส.4 อ.ส.4ก และ อ.ส.4ข แบบใหม่
กรมสรรพากรได้ปรับปรุงแบบขอเสียอากรแสตมป์เป็นตัวเงิน อ.ส.4 และแบบขอเสียอากรแสตมป์เป็นตัวเงินสำหรับตราสารบางลักษณะ (อ.ส.4ก และ อ.ส.4ข) พร้อมทั้งได้จัดทำวิธีการกรอกแบบขอเสียอากรแสตมป์เป็นตัวเงินและตารางตราสารสำหรับการยื่นแบบขอเสียอากรแสตมป์เป็นตัวเงิน
ด้วยกรมสรรพากรได้ปรับปรุงแบบขอเสียอากรแสตมป์เป็นตัวเงิน อ.ส.4 และแบบขอเสียอากรแสตมป์เป็นตัวเงินสำหรับตราสารบางลักษณะ (อ.ส.4ก และ อ.ส.4ข) พร้อมทั้งได้จัดทำวิธีการกรอกแบบขอเสียอากรแสตมป์เป็นตัวเงินและตารางตราสารสำหรับการยื่นแบบขอเสียอากรแสตมป์เป็นตัวเงิน เพื่อให้ผู้ขอเสียอากรใช้เป็นแนวทางในการดำเนินการได้อย่างถูกต้องและได้รับความสะดวกในการนำไปใช้งาน โดยได้นำขึ้นเผยแพร่ทางอินเทอร์เน็ตที่เว็บไซต์กรมสรรพากร www.rd.go.th เมนู “บริการอิเล็กทรอนิกส์” > Download > แบบแสดงรายการภาษี แบบคำร้อง/คำขอต่างๆ > อากรแสตมป์ (http://www.rd.go.th/publish/12855.0.html)  และสามารถศึกษาวิธีการกรอกแบบด้วยการ Scan QR Code ที่อยู่ด้านหน้าของแบบฯ ดังกล่าว
สำหรับผู้เสียภาษีที่มีข้อสงสัยสามารถสอบถามเพิ่มเติมได้ที่สำนักงานสรรพากรทุกแห่งทั่วประเทศ หรือศูนย์สารนิเทศสรรพากร โทร. 1161 และหากพบเห็นการกระทำใดๆ ที่เป็นการหลีกเลี่ยงภาษี ขอให้แจ้งเบาะแสหรือข้อมูลต่าง ๆ ที่ www.rd.go.th > เมนู “การแจ้งแหล่งภาษี” เพื่อที่กรมสรรพากรจะได้ดำเนินการตรวจสอบข้อเท็จจริงต่อไป
กรมสรรพากร  สำนักงานเลขานุการกรม  ส่วนประชาสัมพันธ์
เลขที่ 90 ถนนพหลโยธิน 7 พญาไท กรุงเทพฯ 10400  โทร. 0 2272 9529-30   โทรสาร 0 2617 3324
หรือศูนย์สารนิเทศสรรพากร 1161 (RD Intelligence Center)

ที่มา : http://www.thaigov.go.th/news/contents/details/15156
