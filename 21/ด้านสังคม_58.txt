รัฐบาลไทย-ข่าวทำเนียบรัฐบาล-รมว.ดิจิทัลฯ ลงพื้นที่ตรวจเยี่ยมการดำเนินงานในโครงการ “พี่ตู้รู้ทุกเรื่อง” ณ ท่าอากาศยานพิษณุโลก

วันอังคารที่ 18 กันยายน 2561
รมว.ดิจิทัลฯ ลงพื้นที่ตรวจเยี่ยมการดำเนินงานในโครงการ “พี่ตู้รู้ทุกเรื่อง” ณ ท่าอากาศยานพิษณุโลก
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ลงพื้นที่ตรวจเยี่ยมการดำเนินงานในโครงการ “พี่ตู้รู้ทุกเรื่อง” ของบริษัท ไปรษณีย์ไทย จำกัด รัฐวิสาหกิจในสังกัดกระทรวงฯ เมื่อวันที่ 16 กันยายน 2561 ณ ท่าอากาศยานพิษณุโลก ซึ่งโครงการดังกล่าว เป็นการสร้างนวัตกรรมตู้ไปรษณีย์อัจฉริยะยุค 4.0 ที่เปลี่ยนตู้ไปรษณีย์ธรรมดาให้บริการข้อมูลสถานที่ท่องเที่ยวต่างๆ ในพื้นที่ใกล้เคียงได้เพียงสแกนคิวอาร์โค้ด เพื่อเป็นการส่งเสริมสถานที่ท่องเที่ยว และผู้ประกอบการรายย่อยตามชุมชนต่างๆ อีกทั้ง กระตุ้นเศรษฐกิจระดับท้องถิ่นให้มีรายได้หมุนเวียนมากขึ้น โดยได้นำร่องติดตั้งตู้ไปรษณีย์ฯ ดังกล่าว ในจังหวัดพิษณุโลก จำนวน 15 ตู้ ในทุกอำเภอ จากนั้นภายในปีนี้จะขยายผลไปพื้นที่อื่นๆ ทั่วประเทศ
********************

ที่มา : http://www.thaigov.go.th/news/contents/details/15452
