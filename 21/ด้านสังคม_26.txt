รัฐบาลไทย-ข่าวทำเนียบรัฐบาล-รองปลัดกระทรวงดิจิทัลฯ เป็นประธานเปิดกิจกรรม “เสริมสร้างความรู้ ความเข้าใจ ต่อการปฏิบัติหน้าที่ตามประมวลจริยธรรมและจรรยาข้าราชการให้แก่ข้าราชการ”


วันศุกร์ที่ 7 กันยายน 2561
85
รองปลัดกระทรวงดิจิทัลฯ เป็นประธานเปิดกิจกรรม “เสริมสร้างความรู้ ความเข้าใจ ต่อการปฏิบัติหน้าที่ตามประมวลจริยธรรมและจรรยาข้าราชการให้แก่ข้าราชการ”
รองปลัดกระทรวงดิจิทัลฯ
นาวาอากาศเอก สมศักดิ์ ขาวสุวรรณ์ รองปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานเปิดกิจกรรม “เสริมสร้างความรู้ ความเข้าใจ ต่อการปฏิบัติหน้าที่ตามประมวลจริยธรรมและจรรยาข้าราชการให้แก่ข้าราชการ” โดยสำนักงานปลัดกระทรวงดิจิทัลฯ จัดขึ้น เมื่อวันที่ 7 กันยายน 2561 ณ โรงแรมทีเค พาเลซ แอนด์ คอนเวนชั่น ซึ่งรองปลัดกระทรวงดิจิทัลฯ ได้กล่าวถึงนโยบายของรัฐบาลที่ให้ความสำคัญในการส่งเสริมคุณธรรมจริยธรรมของประชาชน โดยนำศาสนา วัฒนธรรม และความเป็นไทยมาสร้างสรรค์สังคมให้เกิดความเข้มแข็งอย่างมีคุณภาพ ด้วยการยึดหลัก “คุณธรรมนำการพัฒนา” ตามแผนยุทธศาสตร์ชาติ 20 ปี เพื่อก่อให้เกิดความผาสุก มั่นคง และยั่งยืน ทั้งนี้ ข้าราชการและเจ้าหน้าที่ของภาครัฐมีหน้าที่สำคัญในการพัฒนาประเทศ จำเป็นต้องปฏิบัติหน้าที่ด้วยความซื่อสัตย์สุจริต มีคุณธรรม จริยธรรม เพื่อเป็นที่ไว้ใจของประชาชน หน่วยงานภาครัฐจึงได้กำหนดให้มีมาตรฐานทางจริยธรรมขึ้น เพื่อใช้เป็นหลักในการกำหนดประมวลจริยธรรมสำหรับเจ้าหน้าที่ของรัฐในหน่วยงานนั้นๆ เพื่อให้ข้าราชการและเจ้าหน้าที่ของรัฐปฏิบัติงานตามแนวทางจริยธรรมได้อย่างสมบูรณ์ต่อไป
**********************

ที่มา : http://www.thaigov.go.th/news/contents/details/15241