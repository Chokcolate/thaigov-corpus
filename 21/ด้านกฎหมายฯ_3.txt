รัฐบาลไทย-ข่าวทำเนียบรัฐบาล-ก.ยุติธรรม พิจารณาค่าตอบแทนผู้เสียหายฯ ในคดีอาญา ครั้งที่ ๘/๒๕๖๑

วันศุกร์ที่ 31 สิงหาคม 2561
ก.ยุติธรรม พิจารณาค่าตอบแทนผู้เสียหายฯ ในคดีอาญา ครั้งที่ ๘/๒๕๖๑
กระทรวงยุติธรรม พิจารณาค่าตอบแทนผู้เสียหายฯ ในคดีอาญา ครั้งที่ ๘/๒๕๖๑
ในวันพฤหัสบดีที่ ๓๐ สิงหาคม ๒๕๖๑ เวลา ๐๙.๓๐ น. ณ ห้องประชุมกระทรวงยุติธรรม ๒ ชั้น ๘ อาคารราชบุรีดิเรกฤทธิ์ ศูนย์ราชการเฉลิมพระกียรติฯ ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะกรรมการพิจารณาค่าตอบแทนผู้เสียหาย และค่าตอบแทนและค่าใช้จ่ายแก่จำเลยในคดีอาญา ครั้งที่ ๘/๒๕๖๑ เพื่อพิจารณาอุทธรณ์คำวินิจฉัยของคณะอนุกรรมการฯ จำนวน ๕๗ เรื่อง รวมทั้งกรณีสืบเนื่อง ผู้เสียหาย จากการประชุมครั้งที่ ๓/๒๕๕๙ เมื่อวันที่ ๒๘ ธันวาคม ๒๕๕๙ จำนวน ๓ ราย และกรณีจำเลย จำนวน ๕๔ เรื่อง นอกจากนี้ ที่ประชุมฯ ได้รับทราบการจัดการประชุมโครงการเพื่อทบทวนหลักเกณฑ์ แนวทางการจ่ายค่าตอบแทนผู้เสียหายและค่าทดแทนและค่าใช้จ่ายแก่จำเลยในคดีอาญา ประจำปี ๒๕๖๑ ซึ่งมีกำหนดจัดขึ้นระหว่างวันที่ ๕ – ๖ กันยายน ๒๕๖๑ ณ โรงแรมทีเค พาเลซ กรุงเทพฯ เพื่อร่วมกันแสดงความคิดเห็นและกำหนดแนวทางการพิจารณาค่าตอบแทนผู้เสียหาย และค่าตอบแทนและค่าใช้จ่ายแก่จำเลยในคดีอาญา เพื่อแก้ไขปัญหา และอุปสรรคที่มีต่อการปฏิบัติงานของคณะอนุกรรมการฯ เพื่อนำไปประยุกต์ใช้ให้เกิดประโยชน์ต่อการให้ความช่วยเหลือประชาชนได้อย่างสะดวก รวดเร็ว และทันต่อเหตุการณ์มากขึ้น โดยมีอธิบดีกรมคุ้มครองสิทธิและเสรีภาพ พร้อมด้วยคณะกรรมการฯ คณะอนุกรรมการฯ และเจ้าหน้าที่ที่เกี่ยวข้อง เข้าร่วมฯ

ที่มา : http://www.thaigov.go.th/news/contents/details/15060
