รัฐบาลไทย-ข่าวทำเนียบรัฐบาล-สธ.ส่งหน่วยแพทย์เคลื่อนที่บริการประชาชนพื้นที่ประสบภัยน้ำท่วมที่ จ.นครพนม

วันพุธที่ 29 สิงหาคม 2561
สธ.ส่งหน่วยแพทย์เคลื่อนที่บริการประชาชนพื้นที่ประสบภัยน้ำท่วมที่ จ.นครพนม
กระทรวงสาธารณสุข ให้สำนักงานสาธารณสุขจังหวัดนครพนม และโรงพยาบาลในพื้นที่ ส่งหน่วยแพทย์เคลื่อนที่ออกให้บริการประชาชนในพื้นที่ประสบภัยน้ำท่วม แจกยาชุดน้ำท่วม ดูแลผู้ป่วยโรคเรื้อรัง ผู้พิการ ติดบ้านติดเตียง กำชับห้ามให้ผู้ป่วยขาดยา
รพ.สต.หาดแพง
กระทรวงสาธารณสุข ให้สำนักงานสาธารณสุขจังหวัดนครพนม และโรงพยาบาลในพื้นที่ ส่งหน่วยแพทย์เคลื่อนที่ออกให้บริการประชาชนในพื้นที่ประสบภัยน้ำท่วม แจกยาชุดน้ำท่วม ดูแลผู้ป่วยโรคเรื้อรัง ผู้พิการ ติดบ้านติดเตียง กำชับห้ามให้ผู้ป่วยขาดยา
รพ.สต.หาดแพง
นายแพทย์โอภาส การย์กวินพงศ์ รองปลัดกระทรวงสาธารณสุขและโฆษกกระทรวงสาธารณสุข ให้สัมภาษณ์ว่า ในช่วงนี้ ประเทศไทยยังคงมีฝนตกชุกหนาแน่นร้อยละ 60-80 ของพื้นที่ หลายพื้นที่มีฝนตกหนัก อาจเกิดน้ำท่วมฉับพลัน น้ำป่าไหลหลากและน้ำล้นตลิ่งได้ ในวันนี้ (29 สิงหาคม 2561) นายแพทย์เจษฎา โชคดำรงสุข ปลัดกระทรวงสาธารณสุข ได้สั่งการให้ทุกหน่วยงานติดตามสถานการณ์ และดำเนินการช่วยเหลือประชาชนที่ได้รับผลกระทบ และได้รับรายงานจากสำนักงานสาธารณสุขจังหวัดนครพนมว่า มีโรงพยาบาลส่งเสริมสุขภาพตำบล (รพ.สต.) ในจังหวัดนครพนมได้รับผลกระทบจากน้ำโขงหนุนสูง 3 แห่ง ในจำนวนนี้ ย้ายจุดบริการ 1 แห่ง คือ รพ.สต.นาเข อ.บ้านแพง ตัวอาคารน้ำยังไม่ท่วมถึงระดับพื้น มีอาคารหลังเดิมที่ทำเป็นห้องบริการแพทย์แผนไทยมีน้ำท่วมพื้น 10 เซนติเมตร  น้ำท่วมถนนทางเข้าสูง 50-80 เซนติเมตร ประชาชนเข้าไปรับบริการไม่ได้ ได้จัดหน่วยแพทย์เคลื่อนที่ออกให้บริการในชุมชน ส่วนอีก 2 แห่ง เปิดบริการได้ คือรพ.สต.ไชยบุรี อ.ท่าอุเทน น้ำท่วมพื้นอาคารชั้นล่างสูง 10-15 เซนติเมตร ถนนทางเข้าท่วมสูง 30-50 เซนติเมตร ได้ย้ายยูนิตทำฟัน และสิ่งของสำคัญขึ้นที่สูง ถอดระบบไฟป้องกันไฟดูด     เปิดให้บริการที่ชั้น2 ของอาคาร และรพ.สต.หาดแพง อ.ศรีสงคราม น้ำท่วมถนนด้านหน้ารพ.สต.สูง 50-60 เซนติเมตร ระยะทาง 150 เมตร และน้ำท่วมบ้านพัก
รพ.สต.หาดแพง
นายแพทย์โอภาสกล่าวต่อว่า ได้ให้สำนักงานสาธารณสุขจังหวัดนครพนมและโรงพยาบาลในพื้นที่ ส่งหน่วยแพทย์เคลื่อนที่ออกให้บริการประชาชนในพื้นที่ประสบภัยน้ำท่วม แจกยาชุดน้ำท่วม ดูแลผู้ป่วยโรคเรื้อรัง ผู้พิการ    ติดบ้านติดเตียง ไม่ให้ผู้ป่วยขาดยา กระทรวงสาธารณสุขพร้อมสนับสนุนยาและเวชภัณฑ์ รวมถึงให้ติดตามเฝ้าระวังการเกิดโรคระบาด และแจ้งเตือนประชาชนในการดูแลสุขภาพอย่างต่อเนื่อง
รพ.สต.ไชยบุรี
รพ.สต.นาเข
*************************** 29 สิงหาคม 2561

ที่มา : http://www.thaigov.go.th/news/contents/details/15011
