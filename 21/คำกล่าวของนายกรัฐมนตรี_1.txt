รัฐบาลไทย-ข่าวทำเนียบรัฐบาล-นายกรัฐมนตรีสั่งหน่วยงานที่เกี่ยวข้องเพิ่มมาตรการกวดขัน ลักลอบลำเลียง ขนย้ายยาเสพติด

วันอังคารที่ 11 กันยายน 2561
นายกรัฐมนตรีสั่งหน่วยงานที่เกี่ยวข้องเพิ่มมาตรการกวดขัน ลักลอบลำเลียง ขนย้ายยาเสพติด
นายกรัฐมนตรีสั่งหน่วยงานที่เกี่ยวข้องเพิ่มมาตรการกวดขัน ลักลอบลำเลียง ขนย้ายยาเสพติด
วันนี้ (11 กันยายน 2561) เวลา 14.10 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีถึงกรณีจำนวนยาเสพติดที่เจ้าหน้าที่สามารถจับกุมได้ขณะนี้ว่า ไม่ใช่เฉพาะช่วงนี้ แต่มีมาตลอด ขึ้นอยู่กับว่ารัฐบาลมีมาตรการดำเนินการอย่างไร คือต้องเริ่มตั้งแต่กับชุมชน ท้องถิ่น หมู่บ้าน ซึ่งถือได้ว่าเป็นเรื่องที่สังคมต้องช่วยกันทำ และหลายพื้นที่ก็ประสบความสำเร็จเป็นหมู่บ้านปลอดยาเสพติด ในส่วนที่เล็ดลอดเข้ามา รัฐบาลได้เพิ่มมาตรการในการกวดขัน การลักลอบลำเลียง ขนย้ายยาเสพติดตามแนวชายแดน อย่างไรก็ตามถึงแม้จะมีการจับกุมยาเสพติดได้จำนวนมาก รัฐบาลก็ไม่ได้ประมาทหรือนิ่งนอนใจ วันนี้ได้กวดขันทุกหน่วยงานที่เกี่ยวข้องให้เพิ่มมาตรการเฝ้าระวัง และหามาตรการในการที่เหมาะสมเกี่ยวกับการดำเนินคดี ซึ่งปัจจุบันพบปัญหานักโทษยาเสพติดล้นคุก โดยรัฐบาลพยายามทำทุกอย่างให้มีความชัดเจนขึ้นตามกฎหมาย นำสู่การแก้ไขปัญหาอย่างเป็นรูปธรรม
----------------------------------------

ที่มา : http://www.thaigov.go.th/news/contents/details/15307
