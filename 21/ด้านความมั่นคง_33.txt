รัฐบาลไทย-ข่าวทำเนียบรัฐบาล-รัฐมนตรีว่าการกระทรวงทรัพยากรธรรมชาติและสิ่งแวดล้อมกล่าวสุนทรพจน์ในงาน “Best plastic pollution for a cleaner Ocean” a partner dialogue และพบปะกับเอกอัครราชทูตเพื่อกิจการทางทะเลราชอ

วันอังคารที่ 11 กันยายน 2561
รัฐมนตรีว่าการกระทรวงทรัพยากรธรรมชาติและสิ่งแวดล้อมกล่าวสุนทรพจน์ในงาน “Best plastic pollution for a cleaner Ocean” a partner dialogue และพบปะกับเอกอัครราชทูตเพื่อกิจการทางทะเลราชอ
รัฐมนตรีว่าการกระทรวงทรัพยากรธรรมชาติและสิ่งแวดล้อมกล่าวสุนทรพจน์ในงาน “Best plastic pollution for a cleaner Ocean” a partner dialogue และพบปะกับเอกอัครราชทูตเพื่อกิจการทางทะเลราชอาณาจักรสวีเดน
รัฐมนตรีว่าการกระทรวงทรัพยากรธรรมชาติและสิ่งแวดล้อมกล่าวสุนทรพจน์ในงาน “Best plastic pollution for a cleaner Ocean” a partner dialogue และพบปะกับเอกอัครราชทูตเพื่อกิจการทางทะเลราชอาณาจักรสวีเดน
วานนี้ (10 กันยายน 2561) ณ พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม กล่าวสุนทรพจน์ในหัวข้อ “Best plastic pollution for a cleaner Ocean” เพื่อเสริมสร้างความสัมพันธ์อันแน่นแฟ้นระหว่าง ไทย-สวีเดน ในโอกาสครบรอบความสัมพันธ์ทางการทูต 150 ปี ในการร่วมแก้ไขปัญหาขยะพลาสติกในทะเลภายใต้โครงการ “Reducing marine litter by addressing the management of the plastic value chain in Southeast Asia” ของโครงการสิ่งแวดล้อมแห่งสหประชาชาติ (UNEP) และสำนักงานประสานงานทางทะเลภูมิภาคเอเชียตะวันออก (COBSEA) โดยกล่าวชื่นชมรัฐบาลราชอาณาจักรสวีเดนที่ผลักดันเรื่องการอนุรักษ์สิ่งแวดล้อมทางทะเลอย่างแข็งขันผ่านกลไกต่าง ๆ ทั้งในประเทศและระหว่างประเทศ พร้อมทั้งชี้แจงนโยบายและการทำงานของรัฐบาลไทยที่มุ่งมั่นเพื่อสนับสนุนการดำเนินการตามเป้าหมายเพื่อการพัฒนาที่ยั่งยืน เป้าหมายที่ 14 การใช้ประโยชน์จากมหาสมุทรและทรัพยากรทางทะเล โดยที่ประเทศไทยได้กำหนดให้การแก้ไขปัญหามลพิษทางทะเลและขยะทางทะเลเป็นวาระแห่งชาติ รวมถึงการขับเคลื่อนการเลิกใช้พลาสติก และการเป็นเจ้าภาพการจัดประชุมระดับรัฐมนตรีสิ่งแวดล้อมอาเซียน สมัยพิเศษ เรื่องการจัดการขยะทะเลต่อเนื่องกับการประชุม 3R Forum (High Level 9th Regional 3R Forum in Asia and the Pacific) ในเดือนมีนาคม 2562 ในการนี้ Ms. Helen Agren เอกอัครราชทูตเพื่อกิจการทางทะเลราชอาณาจักรสวีเดน และ Mr.Staffan Herrstrom เอกอัครราชทูตราชอาณาจักรสวีเดนให้การต้อนรับ ณ ทำเนียบเอกอัครราชทูตราชอาณาจักรสวีเดน ประจำประเทศไทย กรุงเทพฯ พร้อมทั้งชื่นชมการดำเนินงานด้านการจัดการขยะทะเลของประเทศไทย และยินดีที่จะสนับสนุนการดำเนินงานของประเทศไทยต่อไป

ที่มา : http://www.thaigov.go.th/news/contents/details/15293
