รัฐบาลไทย-ข่าวทำเนียบรัฐบาล-ออมสิน work shop 100 ทีม โครงการ GSB สุดยอด SMEs Startup ตัวจริง ปี 6

วันจันทร์ที่ 17 กันยายน 2561
ออมสิน work shop 100 ทีม โครงการ GSB สุดยอด SMEs Startup ตัวจริง ปี 6
ออมสินเผยผู้เข้ารอบ 100 ทีม โครงการประกวด GSB สุดยอด SMEs Startup ตัวจริง ปี 6 หลากหลาย  โดยผลงานส่งประกวดมากสุด Top3 ได้แก่ ด้านอาหารและเกษตรกรรม สุขภาพ และท่องเที่ยว ส่วนผลงานน่าสนใจอื่นๆอีกเพียบ อาทิ พลังงาน การศึกษา ขนส่ง การเงิน ฯลฯ
ออมสินเผยผู้เข้ารอบ 100 ทีม โครงการประกวด GSB สุดยอด SMEs Startup ตัวจริง ปี 6 หลากหลาย  โดยผลงานส่งประกวดมากสุด Top3 ได้แก่ ด้านอาหารและเกษตรกรรม สุขภาพ และท่องเที่ยว ส่วนผลงานน่าสนใจอื่นๆอีกเพียบ อาทิ พลังงาน การศึกษา ขนส่ง การเงิน ฯลฯ จัดเต็มบ่มเพาะธุรกิจ work shop 100 ทีม ระดมกูรูชี้แนะแนวทาง พร้อมจัด Business Matching ต่อยอดเจรจา-ร่วมทุนธุรกิจ
นายอมรฤทธิ์ จันทร์ประสิทธิ์ รองผู้อำนวยการธนาคารออมสิน เปิดเผยว่า โครงการประกวด GSB สุดยอด SMEs Startup ตัวจริง ภายใต้ Concept SMEs Startup Wow! “ทำได้เลย ทำได้เร็ว ทำได้จริง” ขณะนี้คณะกรรมการได้คัดเลือกผู้เข้ารอบ 100 ทีม เพื่อเข้าสู่กระบวนการบ่มเพาะธุรกิจ ซึ่งได้จัดกิจกรรม work shop ในวันที่ 15-16 กันยายน ที่โรงแรมเดอะ รอยัล ริเวอร์ โดยมีการเชิญนักวิชาการและกูรูธุรกิจ เพื่อให้ข้อมูลความรู้ทางธุรกิจ ร่วมถึงให้คำปรึกษาแนะนำต่างๆ นอกจากนี้ยังได้มีการจัด Business Matching ด้วยการจัดแสดงผลงานทั้งหมดพร้อมแนวคอนเซ็ป เพื่อโอกาสในการต่อยอดธุรกิจ ซึ่งจะนำไปสู่พันธมิตรธุรกิจ คู่ค้า หรือการเจรจาร่วมลงทุน ทั้งจากทีมผู้เข้ารอบกันเอง นักลงทุน และรวมถึงธนาคารออมสินเองก็มีความพร้อมที่จะพิจารณาร่วมลงทุนสนับสนุนทางการเงินกับแผนงานที่เห็นว่า "ทำได้เลย ทำได้เร็ว ทำได้จริง" ขั้นตอนต่อไปผู้เข้ารอบทั้งหมดจะนำความรู้ที่ได้รับ เพื่อไปปรับแผนธุรกิจของตัวเองและส่งกลับมาอีกครั้งภายในวันที่ 25 กันยายน จากนั้นคณะกรรมการจะพิจารณาและคัดเลือก และจะประกาศผลผู้เข้ารอบ 10 ทีมสุดท้าย ในวันที่ 6 ตุลาคม ทางเว็บไซต์ www.gsb100tomillion.com และwww.facebook.com/gsb100tomillion
“สำหรับแผนธุรกิจที่ส่งเข้าประกวดปีนี้มีความหลากหลาย โดยแผนธุรกิจที่มีผู้ส่งเข้าประกวดมากที่สุด 3 อันดับแรกของผู้เข้ารอบ 100 ทีมที่ผ่านการคัดเลือกจากคณะกรรมการ ได้แก่ ประเภทอาหารและเกษตรกรรม 18 ผลงาน ด้านสุขภาพ 16 ผลงาน และท่องเที่ยว 9 ผลงาน นอกจากนั้นในปีนี้ผลงานที่ส่งประกวดมีความน่าสนใจเพราะแตกแขนงไปหลายมิติมาก เช่น ด้านพลังงานและพลังงานทางเลือก, การศึกษา, ขนส่ง, การเงิน, E-commerce, Digital Service, Property Tech,  Online Entertainment, Wedding Marketplace, อุตสาหกรรม E-Sport และ สิ่งประดิษฐ์ประเภทเทคโนโลยีด้าน IT โดยคนไทย เป็นต้น ซึ่งผู้เข้ารอบ 100 ทีม จำนวน 222 คน ได้เข้าสู่กระบวนการบ่มเพาะธุรกิจ โดย work shop กับผู้เชี่ยวชาญและกูรูธุรกิจ เพื่อกลับไปปรับผลงานและเสนอเข้ามาอีกครั้ง” นายอมรฤทธิ์ กล่าว
กิจกรรม work shop มีหัวข้อการบรรยายจากวิทยากรผู้ทรงคุณวุฒิ ดังนี้
- Pitching project โดย อาจารย์ ณัฐพร สันธนะวิทย์ ผู้เชี่ยวชาญด้านการพัฒนาธุรกิจ ประสบการณ์ทำงานกว่า 15 ปี ในองค์กรไทยและนานาชาติ
- Experiences VS Things โดย คุณสุทธิเกียรติ จันทรชัยโรจน์ (โมชิ) CEO Shippop ผู้ชนะเลิศโครงการประกวด GSB สุดยอด SMEs startup ตัวจริง ปี 5
- การบรรยายเรื่อง การร่วมทุน โดย คุณศรัณย์ สุตันติวรคุณ หุ้นส่วนบริหาร บริษัท เอ็น-เวสต์ เวนเจอร์ จำกัด
- การบรรยายเรื่อง ภาพรวมสายงานลูกค้าผู้ประกอบการ SMEs Startup โดย คุณเบญจมาภรณ์  จันทร์ประสิทธิ์ ผู้อำนวยการฝ่ายการตลาดลูกค้าผู้ประกอบการ SMEs Startup
- Final Briefing โดย รองศาสตร์จารย์ ดร.พิภพ อุดร ที่ปรึกษาโครงการ
สำหรับช่วง Exercise Pitching โดยกูรูธุรกิจ 10 ท่าน ประกอบด้วย
- คุณบิลลี่ – พชร ยงจิระนนท์ CEO และ Co-Founder บริษัท ฮับบา จำกัด
- คุณสุวิตา จรัญวงศ์ ผู้ก่อตั้งและกรรมการผู้จัดการ บริษัท เทลสกอร์ จำกัด
- คุณปรางค์-อภินรา ศรีกาญจนา U Drink I Drive
- คุณฐากูร ชาดิสุทธิผล ประธานเจ้าหน้าที่บริหาร และผู้ร่วมก่อตั้ง บริษัท ลีฟวิ่ง โมบาย จำกัด เจ้าของซอฟต์แวร์เพื่อการบริหารจัดการ ร้านอาหาร “Food-Story”
- คุณรวิศ หาญอุตสาหะ กรรมการผู้จัดการ บริษัท ศรีจันทร์สหโอสถ จำกัด
- ดร.ไกรเสริม โตทับเที่ยง ผู้อำนวยการหลักสูตร Global Executive Mindset-GEM FoodMorph
- คุณณัฐวุฒิ เผ่าปรีชา ผู้ก่อตั้ง & ประธานกรรมการบริหาร MEEFUND.com
- คุณทิวา ยอร์ค Head Coach kaidee.com
- คุณจอมทรัพย์ สิทธิพิทยา CEO และ Co-Founder บริษัท Exzy จำกัด
- คุณชิตพล มั่งพร้อม ประธานกรรมการบริหารและผู้ก่อตั้ง Zanroo
ทั้งนี้ธนาคารออมสินได้สร้างชื่อโครงการประกวด “GSB สุดยอด SMEs Startup ตัวจริง” ให้เป็นที่รู้จักและยอมรับในวงกว้างมากขึ้นทุกปี โดยปีนี้มีผลงานส่งเข้าประกวดกว่า 1,000 ผลงาน ซึ่งเป็นไปตามวัตถุประสงค์  ที่ต้องการให้เป็นเวทีแห่งโอกาสของคนรุ่นใหม่ที่มีความฝัน และมุ่งมั่นสร้างผลงานที่ทำได้จริงในกลุ่ม        SMEs Startup เพื่อพิชิตเงินทุนมูลค่ารวมกว่า 3,000,000 บาท โดยผลงานชนะเลิศ จะได้รับเงินทุนสูงถึง 1,000,000 บาท และรางวัลอื่นๆอีกมากมาย นอกจากนี้ธนาคารออมสินยังสนับสนุนกระบวนการบ่มเพาะองค์ความรู้ด้านธุรกิจจากกูรูที่มากด้วยประสบการณ์และประสบผลสำเร็จในการทำธุรกิจ เพื่อให้คนรุ่นใหม่ได้รับประโยชน์ นำข้อมูลไปพัฒนาผลิตภัณฑ์หรือบริการของตัวเอง เพื่อให้มีศักยภาพในการแข่งขันในตลาดได้
ติดตามข้อมูลหรือความเคลื่อนไหวโครงการประกวดได้ที่ www.gsb100tomillion.com หรือ www.facebook.com/gsb100tomillion
สอบถามข้อมูลเพิ่มเติม-กรุณาติดต่อ :
คุณศรัญญรัตน์ สุวรรณคาม (พี่แต๊ก) 081-823-9789 email : jyiklovely@gmail.com
คุณธนากฤต ธราดลกอบกิจ (โก้) 081-132-4370 e-mail : tanakid.ko@gmail.com

ที่มา : http://www.thaigov.go.th/news/contents/details/15417
