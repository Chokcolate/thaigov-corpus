รัฐบาลไทย-ข่าวทำเนียบรัฐบาล- “ยุติธรรม” หารือแนวทางการเตรียมความพร้อมเผชิญเหตุภัยพิบัติ

วันพุธที่ 19 กันยายน 2561
“ยุติธรรม” หารือแนวทางการเตรียมความพร้อมเผชิญเหตุภัยพิบัติ
“ยุติธรรม” หารือแนวทางการเตรียมความพร้อมเผชิญเหตุภัยพิบัติ
ในวันอังคารที่ ๑๘ กันยายน ๒๕๖๑ เวลา ๐๙.๐๐ น.
ณ ห้องประชุมกระทรวงยุติธรรม ๒ ชั้น ๘
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพฯ
นางกรรณิการ์ แสงทอง รองปลัดกระทรวงยุติธรรม
เป็นประธานการประชุมการพิจารณาแนวทางการเตรียมความพร้อมเผชิญเหตุภัยพิบัติ
สำนักงานปลัดกระทรวงยุติธรรม
เพื่อร่วมกันพิจารณาหาแนวทางการจัดทำแผนเตรียมความพร้อมกรณีเผชิญเหตุภัยพิบัติ
หรือภัยที่ก่อให้เกิดความเสียหายต่อชีวิต และทรัพย์สินของบุคลากรในสำนักงานปลัดกระทรวงยุติธรรม
ให้มีความเหมาะสม สอดคล้องกับสภาพภัยพิบัติ และสามารถนำไปปฏิบัติได้จริงอย่างมีประสิทธิภาพ
อีกทั้งเป็นการดำเนินการตามมติคณะรัฐมนตรี เมื่อวันที่ ๓๑ กรกฎาคม ๒๕๖๑
ที่ได้เน้นย้ำให้ทุกส่วนราชการพิจารณาทบทวนการจัดทำแผนเตรียมความพร้อม
และแผนเผชิญเหตุจากภัยพิบัติต่าง ๆ เช่น แผ่นดินไหว ดินโคลนถล่ม พายุ คลื่นลมทะเล สึนามิ เป็นต้น
ซึ่งเป็นการให้ความสำคัญกับการดำเนินการในเชิงป้องกันปัญหา
และความเสียหายต่อชีวิตและทรัพย์สินของผู้ประสบภัยที่อาจจะเกิดขึ้น
โดยมี นางมณีรัตน์ อดุลยประภากร ผู้อำนวยการส่วนนโยบายภัยจากมนุษย์และความมั่นคง
กรมป้องกันและบรรเทาสาธารณภัย กระทรวงมหาดไทย
ชี้แจงแนวทางและให้ข้อเสนอแนะการจัดทำแผนเตรียมความพร้อมฯ
พร้อมด้วยผู้อำนวยการกอง/สำนักจากหน่วยงานในสังกัดสำนักงานปลัดกระทรวงยุติธรรม เข้าร่วมฯ

ที่มา : http://www.thaigov.go.th/news/contents/details/15507
