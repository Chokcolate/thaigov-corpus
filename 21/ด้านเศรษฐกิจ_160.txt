รัฐบาลไทย-ข่าวทำเนียบรัฐบาล-รัฐมนตรีช่วยฯ สมชาย ร่วมงานแถลงข่าวเปิดตัวแพลตฟอร์ม SME D Bank ศูนย์กลางบริการครบวงจรเพื่อ SMEs ไทย

วันจันทร์ที่ 24 กันยายน 2561
รัฐมนตรีช่วยฯ สมชาย ร่วมงานแถลงข่าวเปิดตัวแพลตฟอร์ม SME D Bank ศูนย์กลางบริการครบวงจรเพื่อ SMEs ไทย
รัฐมนตรีช่วยฯ สมชาย ร่วมงานแถลงข่าวเปิดตัวแพลตฟอร์ม SME D Bank ศูนย์กลางบริการครบวงจรเพื่อ SMEs ไทย
วันนี้ (24 กันยายน 2561) นายสมชาย หาญหิรัญ รัฐมนตรีช่วยว่าการกระทรวงอุตสาหกรรม ร่วมเป็นสักขีพยานงานแถลงข่าวเปิดตัวแพลตฟอร์ม SME D Bank ศูนย์กลางบริการครบวงจรเพื่อ SMEs ไทย โดยมี นายมงคล ลีลาธรรม กรรมการผู้จัดการธนาคารพัฒนาวิสาหกิจขนาดกลางและขนาดย่อมแห่งประเทศไทย พร้อมด้วย ผู้บริหารหน่วยงานพันธมิตร ให้การต้อนรับ ณ ห้องกมลทิพย์ โรงแรมสุโกศล
สำหรับการเปิดตัวแพลตฟอร์ม SMEs D Bank นั้น ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) ร่วมกับ 5 หน่วยงานพันธมิตร ประกอบด้วย บมจ. โทเทิ่ล แอ็คเซ็ส คอมมูนิเคชั่น (DTAC) บมจ. แอดวานซ์ อินโฟร์ เซอร์วิส จำกัด (AIS) บมจ. ครู คอร์ปอเรชั่น (TRUE) บมจ. กสท. โทรคมนาคม (CAT) บมจ. บิสซิเนส ออนไลน์ (BOL) และผู้ให้บริการบนแอปพลิเคชัน อีกกว่า 53 บริษัท เพื่อพัฒนายกระดับศักยภาพ และเป็นแหล่งรวมเครื่องมือในการช่วยเหลือและส่งเสริมให้ผู้ประกอบการ SMEs ใช้เทคโนโลยีในการพัฒนาสินค้า เพิ่มขีดความสามรถในการแข่งขันได้ในระดับสากล ตามแนวนโยบายประเทศไทย 4.0 ของรัฐบาลนั้น เพื่อนำไปสู่การพัฒนาอย่างต่อเนื่อง และเป็นประโยชน์พร้อมทั้งสร้างโอกาสให้ผู้ประกอบการคนตัวเล็กที่กระจายตัวอยู่ตามชุมชนต่างๆ ทั่วประเทศ ซึ่งล้วนเป็นลูกค้าของทั้ง 5 บริษัท ให้สามารถเข้าถึงมาตรการช่วยเหลือจากภาครัฐ ทั้งด้านความรู้ และแหล่งเงินทุนดอกเบี้ยถูกของ ธพว. ผ่าน แพลตฟอร์ม SME D Bank แอปพลิเคชันบนโทรศัพท์มือถือ ที่สามารถให้บริการได้ทุกเวลา ทุกสถานที่ ซึ่งถือเป็นการปฏิวัติการทำงานของสถาบันการเงินภาครัฐ เพื่อคนตัวเล็กอย่างแท้จริง

ที่มา : http://www.thaigov.go.th/news/contents/details/15623
