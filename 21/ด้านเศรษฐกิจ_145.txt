รัฐบาลไทย-ข่าวทำเนียบรัฐบาล-รมว.ดิจิทัลฯ ร่วมเป็นสักขีพยานในพิธีลงนาม MOU ระหว่าง depa กับหน่วยงานเอกชน ทั้งในและต่างประเทศ จำนวน 5 ฉบับ

วันศุกร์ที่ 21 กันยายน 2561
รมว.ดิจิทัลฯ ร่วมเป็นสักขีพยานในพิธีลงนาม MOU ระหว่าง depa กับหน่วยงานเอกชน ทั้งในและต่างประเทศ จำนวน 5 ฉบับ
รมว.ดิจิทัลฯ
ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ร่วมเป็นสักขีพยานในพิธีลงนามความร่วมมือ ระหว่างสำนักงานส่งเสริมเศรษฐกิจดิจิทัล (depa) หน่วยงานในสังกัดกระทรวงฯ กับ หน่วยงานจากภาคเอกชนทั้งในและต่างประเทศ จำนวน 5 ฉบับ เมื่อวันที่ 20 กันยายน 2561 ณ อาคารชาเลนเจอร์ ฮอลล์ 1-3 ศูนย์แสดงสินค้าและการประชุมอิมแพ็ค เมืองทองธานี โดย MOU ทั้ง 5 ฉบับ มีดังนี้ 1) ความร่วมมือ Memorandum of Understanding on IoT Device/Application Testing Lab กับ บริษัท โนเกีย (ประเทศไทย) จํากัด 2) บันทึกข้อตกลงความร่วมมือว่าด้วยการพัฒนาโครงสร้างพื้นฐานรองรับนวัตกรรมดิจิทัล กับ บริษัท ดีแทค ไตรเน็ต จำกัด 3) Memorandum of Understanding on Collaborate and Promoting and Strengthen Digital Startup Ecosystem in Thailand กับ THE NEXT WEB B.V. 4) The Memorandum of Understanding on Prepare Thailand for the Next Generation Industries (Industry 4.0) กับ DASSAULT SYSTEMES SINGAPORE PTE. LTD. และ 5) THE MEMORANDUM OF UNDERSTANDING OF COLLABORATIVE RESEARCH ON SMART CITY PROJECT กับ NATIONAL UNIVERSITY OF SINGAPORE (NUS)
**********************************

ที่มา : http://www.thaigov.go.th/news/contents/details/15560
