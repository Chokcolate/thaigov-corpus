รัฐบาลไทย-ข่าวทำเนียบรัฐบาล-มท.2 เปิดศูนย์การเรียนรู้คู่ความสนุก แฟรี่แลนด์ จังหวัดนครสวรรค์

วันอังคารที่ 4 กันยายน 2561
มท.2 เปิดศูนย์การเรียนรู้คู่ความสนุก แฟรี่แลนด์ จังหวัดนครสวรรค์
มท.2 เปิดศูนย์การเรียนรู้คู่ความสนุก แฟรี่แลนด์ จังหวัดนครสวรรค์
เมื่อวันที่ 31 ส.ค. 61 เวลา 14.00 น. นายสุธี มากบุญ รัฐมนตรีช่วยว่าการกระทรวงมหาดไทย เป็นประธานในพิธีเปิดโครงการ “แฟรี่แลนด์ศูนย์การเรียนรู้คู่ความสนุก” (Fun and Learn Center) ณ ชั้น 5 แฟรี่แลนด์สรรพสินค้า จังหวัดนครสวรรค์ โดยมี นายธนาคม จงจิระ ผู้ว่าราชการจังหวัดนครสวรรค์ ผศ.ดร.รวิน ระวิวงศ์ ผู้อำนวยการพิพิธภัณฑ์วิทยาศาสตร์แห่งชาติ นายสันติ คุณาวงศ์ กรรมการผู้จัดการ บริษัทแฟรี่แลนด์สรรพสินค้า จำกัด เข้าร่วมในพิธี
นายสุธี มากบุญ รัฐมนตรีช่วยว่าการกระทรวงมหาดไทย กล่าวว่า โครงการ “แฟรี่แลนด์ศูนย์การเรียนรู้คู่ความสนุก” (Fun and Learn Center) ถือเป็นการแสดงให้เห็นถึงเจตนารมณ์ของภาคเอกชนที่ทำหน้าที่ช่วยเป็นสื่อกลางในการสร้างความรู้ ให้แก่เยาวชน ทั้งในด้านวิชาการ และความคิดสร้างสรรค์ ทำให้เยาวชนได้รับโอกาสได้ฝึกฝน เรียนรู้ และพัฒนาศักยภาพผ่านกระบวนการคิดเเบบวิทยาศาสตร์ ซึ่งการเรียนรู้ด้านวิทยาศาสตร์ เทคโนโลยี จะต้องเรียนรู้ไปควบคู่กับความสำนึกรักท้องถิ่น กระบวนการเรียนรู้ผ่านการเล่น จะช่วยให้เด็กเเละเยาวชนได้พัฒนาทักษะเสริมสร้างความฉลาดรอบด้าน ส่งเสริมสู่ความเป็นอัจฉริยะอย่างแท้จริง มีการต่อยอดความคิดในหลากหลายมิติ ผ่านกิจกรรมต่าง ๆ เช่น การจัดนิทรรศการของเล่น  ภูมิปัญญาไทย ซึ่งได้รับการสนับสนุนอุปกรณ์ต่าง ๆ จากองค์การพิพิธภัณฑ์วิทยาศาสตร์แห่งชาติ (อพวช.) รวมทั้งการจัดให้มีโครงการ สเตม ศึกษา (STEM Center) ขึ้นเป็นแห่งแรกในจังหวัดนครสวรรค์ ซึ่งถือว่าเป็นโครงการที่ดี และมีประโยชน์ กับเยาวชน ซึ่งโครงการนี้ถือเป็นโครงการที่สอดคล้องกับนโยบายของรัฐบาล และแสดงให้เห็นถึงการทำงานร่วมกันในรูปแบบประชารัฐอย่างอย่างแท้จริง
ด้าน ผศ.ดร.รวิน ระวิวงศ์ เปิดเผยว่า องค์การพิพิธภัณฑ์วิทยาศาสตร์แห่งชาติ (อพวช.) มุ่งพัฒนาศักยภาพ ในด้านเศรษฐกิจสังคมและคุณภาพชีวิต โดยปลูกฝังให้เยาวชนไทย มีความรู้ความเข้าใจและกระบวนการคิด แบบวิทยาศาสตร์ ผ่านการทำกิจกรรม การเล่น และการลงมือปฏิบัติ ซึ่งในการจัดนิทรรศการในครั้งนี้ จะก่อให้เกิด ความคิดสร้างสรรค์และจินตนาการ ควบคู่ไปกับ การเรียนรู้แบบวิทยาศาสตร์ และภูมิปัญญาไทย จากกิจกรรม การประดิษฐ์ของเล่น ซึ่งการเล่นนี้จะนำไปสู่ การสร้างสรรค์นวัตกรรมใหม่ ๆ ที่เกิดจากภูมิปัญญาท้องถิ่นต่อไป

ที่มา : http://www.thaigov.go.th/news/contents/details/15133
