รัฐบาลไทย-ข่าวทำเนียบรัฐบาล-ทส. จัดการประชุมวิชาการนานาชาติ ธนาคารความหลากหลายทางชีวภาพชุมชน The Fourth Thailand Biodiversity BioBank Conference: “2018 International Forum on Community BioBank: Thailand Initi

วันพุธที่ 12 กันยายน 2561
ทส. จัดการประชุมวิชาการนานาชาติ ธนาคารความหลากหลายทางชีวภาพชุมชน The Fourth Thailand Biodiversity BioBank Conference: “2018 International Forum on Community BioBank: Thailand Initi
กระทรวงทรัพยากรธรรมชาติและสิ่งแวดล้อม โดย สำนักงานพัฒนาเศรษฐกิจจากฐานชีวภาพ (องค์การมหาชน) (BEDO) จัดงานประชุมวิชาการนานาชาติธนาคารความหลากหลายทางชีวภาพชุมชน The Fourth Thailand Biodiversity BioBank Conference: “2018 International Forum on Community
ทส. จัดการประชุมวิชาการนานาชาติ ธนาคารความหลากหลายทางชีวภาพชุมชน The Fourth Thailand Biodiversity BioBank Conference: “2018 International Forum on Community BioBank: Thailand Initiatives”
กระทรวงทรัพยากรธรรมชาติและสิ่งแวดล้อม โดย สำนักงานพัฒนาเศรษฐกิจจากฐานชีวภาพ (องค์การมหาชน) (BEDO) จัดงานประชุมวิชาการนานาชาติธนาคารความหลากหลายทางชีวภาพชุมชน The Fourth Thailand Biodiversity BioBank Conference: “2018 International Forum on Community BioBank: Thailand Initiatives” ระหว่างวันที่ 12-14 กันยายน 2561 ณ โรงแรมเซ็นทราศูนย์ราชการ ถนนแจ้งวัฒนะ เพื่อเผยแพร่องค์ความรู้ที่เกิดจากผลงานวิจัยและแลกเปลี่ยนความรู้ความคิดเห็นระหว่างผู้เชี่ยวชาญจากหน่วยงานต่างประเทศ ผู้แทนจากหน่วยงานภาครัฐ คณาจารย์ นักวิชาการ และนักวิจัยจากหน่วยงานระดับชาติ ด้านการพัฒนากลไกและการสร้างกระบวนการในการสำรวจ รวบรวม และจัดเก็บข้อมูลทรัพยากรชีวภาพและภูมิปัญญาท้องถิ่น ผ่านแนวคิดของการจัดทำธนาคารความหลากหลายทางชีวภาพระดับชุมชน (Community BioBank) และเพื่อสร้างเครือข่ายความร่วมมือที่เป็นประโยชน์ต่อการพัฒนาวิจัยที่มีประโยชน์ต่อประเทศชาติต่อไป
วันนี้ (12 กันยายน 2561) รัฐมนตรีว่าการกระทรวงทรัพยากรธรรมชาติและสิ่งแวดล้อม (พลเอกสุรศักดิ์ กาญจนรัตน์) เป็นประธานกล่าวเปิดการประชุมวิชาการนานาชาติธนาคารความหลากหลายทางชีวภาพชุมชน The Fourth Thailand Biodiversity BioBank Conference: “2018 International Forum on Community BioBank: Thailand Initiatives” ซึ่งในการประชุมจัดให้มีการบรรยายพิเศษโดยผู้เชี่ยวชาญที่มีชื่อเสียงจากหน่วยงานต่างประเทศ ได้แก่ ประเทศมาเลเซีย อังกฤษ ฟิลิปปินส์ และ ประเทศภูฎาน ในหัวข้อที่เกี่ยวข้องกับการส่งเสริมให้เกิดการเก็บรักษาทรัพยากรพันธุกรรมในท้องถิ่น การเก็บรักษาทรัพยากรพันธุกรรมในรูปแบบธนาคารทรัพยากรชีวภาพ หรือ BioBank และธนาคารเมล็ดพันธุ์ในระดับชุมชน รวมถึงการกลไกในการบริหารจัดการความหลากหลายทางชีวภาพของประเทศในภูมิภาคเอเชีย ตลอดจนการนำเสนอผลงานการวิจัยในรูปแบบโปสเตอร์โดยนักวิจัยภายใต้โครงการแม่บทประเทศไทย การจัดทำบัญชีรายการทรัพยากรพันธุกรรมที่ทรงคุณค่าเพื่อการแข่งขันและพัฒนาเศรษฐกิจ (National Bio-Economy Database Clearing House) ประจำปีงบประมาณ 2561

ที่มา : http://www.thaigov.go.th/news/contents/details/15329
