รัฐบาลไทย-ข่าวทำเนียบรัฐบาล-นายกรัฐมนตรีมีกำหนดการเดินทางไปตรวจราชการจังหวัดลพบุรี ในวันศุกร์ที่ 7 กันยายน 2561 นี้


วันพุธที่ 5 กันยายน 2561
530
พิมพ์
นายกรัฐมนตรีมีกำหนดการเดินทางไปตรวจราชการจังหวัดลพบุรี ในวันศุกร์ที่ 7 กันยายน 2561 นี้
นายกรัฐมนตรีมีกำหนดการเดินทางไปตรวจราชการจังหวัดลพบุรี ในวันศุกร์ที่ 7 กันยายน 2561 นี้
พลเอก ประยุทธ์ จันทร์โอชา นายกรัฐมนตรีพร้อมคณะมีกำหนดการเดินทางไปตรวจราชการจังหวัดลพบุรี ในวันศุกร์ที่ 7 กันยายน 2561
สำหรับการตรวจราชการของในครั้งนี้ นายกรัฐมนตรีให้ความสำคัญกับประเด็น ดังต่อไปนี้  1. การให้บริการทางการแพทย์และสาธารณสุขเพื่อพัฒนาคุณภาพชีวิตผู้สูงอายุ ภายใต้โครงการจัดตั้ง ศูนย์ส่งเสริมและพัฒนาศักยภาพของผู้สูงอายุ ผู้ป่วยเรื้อรัง ผู้ด้อยโอกาส โดยใช้บ้านผู้ป่วยเป็นเตียงนอน (Home Ward) ของสำนักงานเทศบาลตำบลเขาพระงาม อำเภอเมืองลพบุรี ซึ่งมีความโดดเด่นในการทำงานเชิงรุกในชุมชน โดยมีการบูรณาการร่วมกันทุกภาคส่วน ในการจัดบริการและสนับสนุนให้ผู้ป่วยเรื้อรังและผู้สูงอายุติดเตียงมีสุข ภาวะองค์รวมที่ดีขึ้น มีการพัฒนาศักยภาพในการดูแลกลุ่มเป้าหมายบริการผ่านโทรศัพท์อัตโนมัติ และมีอาสาสมัคร สาธารณะร่วมกับบุคลากรสาธารณสุขออกเยี่ยมบ้านติดตามแบบบูรณาการอย่างต่อเนื่อง รวมทั้งมีการนำเทคโนโลยี เข้ามาใช้และระบบการส่งต่อผู้รับบริการโดยรถบริการการแพทย์ฉุกเฉิน และ 2. การท่องเที่ยวเชิงประวัติศาสตร์และวัฒนธรรม ณ พระนารายณ์ราชนิเวศน์ หรือ วังนารายณ์ อำเภอเมืองลพบุรี เป็นพระราชวังโบราณสมัยกรุงศรีอยุธยา ที่แสดงถึงความรุ่งเรืองสูงสุดสมัยหนึ่งของเมืองลพบุรีหรือละโว้ โดยมีรายละเอียดของงาน ดังนี้
เวลา 06.45 น. นายกรัฐมนตรีพร้อมคณะเดินทางจากสนามเฮลิคอปเตอร์ พล.ม. 2 รอ. เขตพญาไท ไปยังจุดจอด ฮ กองพันปฏิบัติการจิตวิทยา (ค่ายสมเด็จพระนารายณ์มหาราช) จากนั้น เดินทางต่อไปยัง พิพิธภัณฑสถานแห่งชาติ สมเด็จพระนารายณ์  ตำบลท่าหิน อำเภอเมือง จังหวัดลพบุรี เพื่อเยี่ยมชมโบราณสถานในสมัยสมเด็จพระนารายณ์มหาราช และพบประชาชน หลังจากนั้น เดินทางต่อไปยัง เทศบาลตำบลเขาพระงาม เพื่อตรวจเยี่ยมโครงการบ้านสุขภาวะผู้ป่วยเรื้อรังและผู้สูงอายุ พร้อมเยี่ยมชมนิทรรศการและชมการสาธิตการใช้นวัตกรรมเทคโนโลยีที่ทัยสมัยในการบริหารจัดการจากผู้ป่วย และทีมสหสาขาวิชาชีพ รวมทั้งเยี่ยมชมศูนย์พัฒนาคุณภาพชีวิตผู้สูงอายุแบบครบวงจร เสร็จแล้ว นายกรัฐมนตรีพร้อมคณะเดินทางกลับกรุงเทพมหานคร
-----------------------------------------------------

ที่มา : http://www.thaigov.go.th/news/contents/details/15164