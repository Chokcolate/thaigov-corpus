รัฐบาลไทย-ข่าวทำเนียบรัฐบาล-รัฐมนตรีฯ อุตตม  ร่วมงานสัมมนา EEC คนไทย...ได้อะไร@ระยอง มุ่งพัฒนาพื้นที่เศรษฐกิจพิเศษภาคตะวันออก


วันพฤหัสบดีที่ 30 สิงหาคม 2561
197
พิมพ์
รัฐมนตรีฯ อุตตม  ร่วมงานสัมมนา EEC คนไทย...ได้อะไร@ระยอง มุ่งพัฒนาพื้นที่เศรษฐกิจพิเศษภาคตะวันออก
นายอุตตม ยาวนายน รัฐมนตรีว่าการกระทรวงอุตสาหกรรม กล่าวปาฐกถาพิเศษในงานสัมมนา EEC คนไทย...ได้อะไร @ระยอง  ณ   โรงแรมโกลเด้น ซิตี้ จังหวัดระยอง
วันนี้ (30 สิงหาคม 2561) นายอุตตม ยาวนายน รัฐมนตรีว่าการกระทรวงอุตสาหกรรม กล่าวปาฐกถาพิเศษในงานสัมมนา EEC คนไทย...ได้อะไร @ระยอง  โดยมี นายสุรพล ชามาตย์ หัวหน้าผู้ตรวจราชการกระทรวงอุตสาหกรรม นายสุรศักดิ์ เจริญศิริโชติ ผู้ว่าราชการจังหวัดระยอง   นายกรณ์ภัฐวีญ์   ม่วงน้อย อุตสาหกรรมจังหวัดระยอง และคณะผู้บริหารภาครัฐและภาคเอกชน เข้าร่วม จัดโดย โครงการพัฒนาระเบียงเศรษฐกิจภาคตะวันออก (EEC) โดยมี นายคณิศ แสงสุพรรณ เลขาธิการคณะกรรมการนโยบายเขตพัฒนาภาคพิเศษตะวันออก ให้การต้อนรับ ณ   โรงแรมโกลเด้น ซิตี้ จังหวัดระยอง
รัฐมนตรีฯ อุตตม กล่าวว่า ปัจจุบันเศรษฐกิจของเอเชียและของโลกกำลังเข้าสู่สภาวะการเปลี่ยนแปลง ซึ่งประเทศไทยจะต้องเตรียมพร้อมสำหรับการเปลี่ยนแปลงที่กำลังจะเกิดขึ้น ด้วยสภาพภูมิประเทศของไทยที่ตั้งอยู่ตรงกลางของเอเชีย มีความเหมาะสมเป็นอย่างมากในการเป็นศูนย์กลางเศรษฐกิจของเอเชีย ซึ่งโครงการพัฒนาระเบียงเศรษฐกิจพิเศษภาคตะวันออก (EEC) เป็นแผนยุทธศาสตร์ภายใต้ไทยแลนด์ 4.0 ที่รัฐบาลได้มุ่งพัฒนาพื้นที่เศรษฐกิจพิเศษภาคตะวันออก 3 จังหวัด ได้แก่ จังหวัดชลบุรี จังหวัดระยอง และจังหวัดฉะเชิงเทรา ให้เป็นศูนย์กลางเขตเศรษฐกิจชั้นนำของอาเซียนและของเอเชีย  เพื่อเพิ่มขีดความสามารถในการแข่งขันของประเทศ และประชาชนเกิดรายได้ที่มั่นคง และการพัฒนาด้านคุณภาพชีวิตที่ดีขึ้น
นอกจากการพัฒนาด้านเศรษฐกิจแล้วนั้น ในส่วนของการพัฒนาเชิงพื้นที่และสิ่งแวดล้อม ให้มีความสอดคล้องควบคู่ไปกับฐานความเจริญใหม่ที่กำลังจะเกิดขึ้นก็มีความสำคัญเป็นอย่างมาก โดยต้องคำนึงถึงสภาพแวดล้อมที่เป็นมิตรต่อประชาชน   ในการพัฒนาควบคู่กับพื้นที่ให้เติบโตไปพร้อมกันอย่างมั่นคงและยั่งยืน  ด้วยคำกล่าวของรัฐบาลที่ว่า เราจะก้าวไปด้วยกัน   โดยไม่ทิ้งใครไว้ข้างหลัง #พื้นที่เศรษฐกิจพิเศษภาคตะวันออก#EEC

ที่มา : http://www.thaigov.go.th/news/contents/details/15048