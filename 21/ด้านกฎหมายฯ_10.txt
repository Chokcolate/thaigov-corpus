รัฐบาลไทย-ข่าวทำเนียบรัฐบาล-ม.ล.ปนัดดาฯ บรรยายพิเศษ เรื่อง “การเป็นคนไทยที่ดีตามรอยพระยุคลบาท และหน้าที่ความรับผิดชอบ ของประชาชนชาวไทย” แก่เยาวชนฯ บ้านมุทิตา จ.นครปฐม


วันพุธที่ 5 กันยายน 2561
121
ม.ล.ปนัดดาฯ บรรยายพิเศษ เรื่อง “การเป็นคนไทยที่ดีตามรอยพระยุคลบาท และหน้าที่ความรับผิดชอบ ของประชาชนชาวไทย” แก่เยาวชนฯ บ้านมุทิตา จ.นครปฐม
ม.ล.ปนัดดาฯ บรรยายพิเศษ เรื่อง “การเป็นคนไทยที่ดีตามรอยพระยุคลบาท และหน้าที่ความรับผิดชอบของประชาชนชาวไทย” แก่เยาวชนฯ บ้านมุทิตา จ.นครปฐม
เมื่อวันอังคารที่ ๔ กันยายน ๒๕๖๑ เวลา ๑๓.๓๐ น.
ม.ล.ปนัดดา ดิศกุล ผู้ช่วยรัฐมนตรีประจำนายกรัฐมนตรี ปฏิบัติราชการกระทรวงยุติธรรม
ตรวจเยี่ยม ประชุม และพบปะกับผู้บริหาร ข้าราชการ พนักงานราชการ ครูอาจารย์
นักสังคมสงเคราะห์ ฝ่ายปกครอง และบุคลากรในสังกัด นักเรียนนายร้อยตำรวจ (ฝึกอบรม)
พร้อมทั้งบรรยายพิเศษ เรื่อง “การเป็นคนไทยที่ดีตามรอยพระยุคลบาท และหน้าที่ความรับผิดชอบ
ของประชาชนชาวไทย” แก่เยาวชนศูนย์ฝึกและอบรมเด็กและเยาวชนบ้านมุทิตา
ณ ศูนย์ฝึกและอบรมเด็กและเยาวชนบ้านมุทิตา อ.พุทธมณฑล จ.นครปฐม
ม.ล.ปนัดดาฯ กล่าวตอนหนึ่งว่า "ผู้ใหญ่ท่านสั่งสอนเราไว้ด้วยความมีเมตตากรุณาและห่วงใย
คนเราอาจต้องทำผิดบ้าง แต่ความผิดจะต้องเป็นอุทาหรณ์สอนใจในทุกครั้ง เพื่อไม่ให้บุคคลกระทำผิดซ้ำซากจนกลายเป็นเรื่องเคยชิน แต่ลูกหลานเยาวชนต้องอย่าลืมว่า “ความผิดกับความชั่วนั้นไม่เหมือนกัน”
เช่น อาจยกขึ้นเป็นตัวอย่างประกอบง่ายๆ การที่บุคคลไม่รู้จักการบริหารเวลา คือ ไม่ตรงต่อเวลา
การพูดเรื่องบางเรื่องที่ไม่ใช่เรื่องจริงแต่เพื่อให้ผู้ฟังได้สามารถทำใจหรือเกิดความสบายใจได้ชั่วครู่ชั่วยาม
การมาเข้าห้องเรียนสาย ฯลฯ และเมื่อลูกหลานนำไปเปรียบเทียบเข้ากับการข่มเหงทำร้ายผู้อื่น
การเนรคุณบุพการี ครูอาจารย์ การทุจริตคดโกง การเข้าไปยุ่งเกี่ยวกับสิ่งผิดกฎหมาย ฯลฯ
ลูกหลานฟังเท่านี้ วิทยากรเชื่อมั่นว่า ทุกคนสามารถแยกแยะออก อะไรผิดอะไรชั่วได้โดยไม่ยาก
มีอะไรสิ่งใดไม่เข้าใจ ถามเลยตอนนี้ ไม่มีคำว่าเกรงใจ"

ที่มา : http://www.thaigov.go.th/news/contents/details/15160