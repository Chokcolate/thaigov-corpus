รัฐบาลไทย-ข่าวทำเนียบรัฐบาล-นายกรัฐมนตรีสั่งการกระทรวงแรงงาน ตรวจสอบข้อเท็จจริงข้อร้องเรียนการทุจริตคอรัปชัน หากพบหลักฐานเชื่อได้ว่าข้าราชการมีส่วนเกี่ยวข้องให้ออกจากราชการไปก่อน

วันอังคารที่ 25 กันยายน 2561
นายกรัฐมนตรีสั่งการกระทรวงแรงงาน ตรวจสอบข้อเท็จจริงข้อร้องเรียนการทุจริตคอรัปชัน หากพบหลักฐานเชื่อได้ว่าข้าราชการมีส่วนเกี่ยวข้องให้ออกจากราชการไปก่อน
นายกรัฐมนตรีสั่งการกระทรวงแรงงาน ตรวจสอบข้อเท็จจริงข้อร้องเรียนการทุจริตคอรัปชัน หากพบหลักฐานเชื่อได้ว่าข้าราชการมีส่วนเกี่ยวข้องให้ออกจากราชการไปก่อน
วันนี้ (25 กันยายน 2561) เวลา 14.30 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการเป็นประธานการประชุมคณะรัฐมนตรีถึงเรื่องการตรวจสอบการทุจริตคอรัปชันของกระทรวงแรงงานว่า ได้สั่งการให้กระทรวงแรงงานแต่งตั้งคณะกรรมการตรวจสอบหาข้อเท็จจริง ว่ามีการทุจริตคอรัปชันเกิดขึ้นตั้งแต่เมื่อไหร่ โดยกล่าวยืนยันว่าหากพบการร้องเรียน และมีหลักฐานเชื่อถือได้ว่ามีข้าราชการเข้าไปมีส่วนเกี่ยวข้องกับการทุจริตคอรัปชันต่าง ๆ  จะให้ข้าราชการที่เกี่ยวข้องออกจากราชการไปก่อน และนำเรื่องเข้าสู่กระบวนการตรวจสอบตามขั้นตอนต่อไป จนกว่าจะได้ข้อเท็จจริง
------------------------------------------------------

ที่มา : http://www.thaigov.go.th/news/contents/details/15648
