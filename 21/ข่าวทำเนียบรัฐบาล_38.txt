รัฐบาลไทย-ข่าวทำเนียบรัฐบาล- คกอช.เห็นชอบ 18 ตัวชี้วัดสำคัญ รองรับกรอบยุทธศาสตร์การจัดการอาหารฉบับใหม่ มุ่งให้ไทยมั่งคงทางอาหารและโภชนาการ เพื่อชาวไทยและชาวโลก


วันศุกร์ที่ 7 กันยายน 2561
538
พิมพ์
คกอช.เห็นชอบ 18 ตัวชี้วัดสำคัญ รองรับกรอบยุทธศาสตร์การจัดการอาหารฉบับใหม่ มุ่งให้ไทยมั่งคงทางอาหารและโภชนาการ เพื่อชาวไทยและชาวโลก
รอง นรม.พล.อ.ฉัตรชัยฯ เป็นประธานการประชุมคณะกรรมการอาหารแห่งชาติ ครั้งที่ 2/2561 เห็นชอบ 18 ตังชี้วัดสำคัญ รองรับกรอบยุทธศาสตร์การจัดการอาหารฉบับใหม่
วันนี้ (6 กันยายน 2561) เวลา 09.00 น. ณ ห้องประชุม 301 ตึกบัญชาการ 1 ทำเนียบรัฐบาล พลเอกฉัตรชัย           สาริกัลยะ  รองนายกรัฐมนตรี เป็นประธานการประชุมคณะกรรมการอาหารแห่งชาติ (คกอช.) ครั้งที่ 2/2561 ร่วมกับหน่วยงานที่เกี่ยวข้อง ซึ่งผลการประชุมสรุปสาระสำคัญดังนี้
ที่ประชุมได้พิจารณาและเห็นชอบ ตัวชี้วัดหลัก 18 ตัวชี้วัดสำคัญที่รองรับกรอบยุทธศาสตร์การจัดการด้านอาหารของประเทศไทย) ฉบับที่ 2 (พ.ศ. 2560-2579) ครอบคลุมทั้งภาคเกษตร แปรรูปอาหาร การบริโภคอาหารเพื่อสุขภาวะ และการพัฒนาอย่างยั่งยืน เพื่อให้หน่วยงานต่าง ๆ นำไปพิจารณาจัดทำแผนงาน/โครงการเชิงบูรณาการระหว่างหน่วยงาน ให้เกิดการดำเนินการอย่างเป็นเอกภาพในทิศทางเดียวกันไปอีก 20 ปี ข้างหน้าสู่การบรรลุวิสัยทัศน์ที่ว่า “ประเทศไทยมีความมั่งคงด้านอาหารและโภชนาการ เป็นแหล่งอาหารที่มีคุณภาพสูง ปลอดภัย และมีคุณค่าทางโภชนาการเพื่อชาวไทยและชาวโลกอย่างยั่งยืน”
พร้อมกันนี้ ที่ประชุมได้แต่งตั้งคณะกรรมการเฉพาะเรื่องรวม 4 คณะ ได้แก่ 1) คณะกรรมการขับเคลื่อนด้านความมั่งคงอาหารตลอดห่วงโซ่ 2) คณะกรรมการขับเคลื่อนด้านคุณภาพและความปลอดภัยอาหาร 3) คณะกรรมการขับเคลื่อนยุทธศาสตร์เพื่อสร้างความเชื่อมโยงด้านอาหารและโภชนาการสู่คุณภาพชีวิตที่ดีและ 4) คณะกรรมการขับเคลื่อนด้านการบริหารจัดการให้เป็นกลไกในการกำกับทิศทางการดำเนินงานและเป็นเวทีพูดคุยระหว่างหน่วยงานทุกภาคส่วนในการวาวแผนแผนปฏิบัติงานและแก้ไขปัญหาให้เกิดการปรับปรุงและพัฒนาอย่างต่อเนื่อง รวมทั้งเป็นกลไกการรวมพลังและประสานความร่วมมือในการบริหารจัดการด้านอาหารอย่างมีประสิทธิภาพเพื่อให้เกิดผลสัมฤทธิ์ของเป้าหมายร่วมกันทั้งภาวะปกติและภาวะวิกฤติ
.................................................................
สำนักโฆษก

ที่มา : http://www.thaigov.go.th/news/contents/details/15194