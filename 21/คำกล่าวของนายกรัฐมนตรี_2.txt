รัฐบาลไทย-ข่าวทำเนียบรัฐบาล-นายกรัฐมนตรีระบุจำเป็นต้องสร้างการรับรู้ และสร้างความเข้าใจกับประชาชน ต่อการดำเนินงานของรัฐบาล

วันอังคารที่ 11 กันยายน 2561
นายกรัฐมนตรีระบุจำเป็นต้องสร้างการรับรู้ และสร้างความเข้าใจกับประชาชน ต่อการดำเนินงานของรัฐบาล
นายกรัฐมนตรีระบุจำเป็นต้องสร้างการรับรู้ และสร้างความเข้าใจกับประชาชน ต่อการดำเนินงานของรัฐบาล
วันนี้ (11 กันยายน 2561) เวลา 14.10 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีถึงการสร้างการรับรู้ สร้างความเข้าใจของรัฐบาลต่อประชาชนให้ประชาชนรับรู้ และเข้าใจต่อระบบการบริหารจัดการอย่างมีธรรมมาภิบาลอย่างไร รวมถึงระบบการบริหารจัดการแผ่นดินเป็นอย่างไร และการใช้จ่ายงบประมาณมาจากส่วนไหน รวมถึงนโยบายและผลการดำเนินงานของรัฐบาลว่าทำอะไรไปบ้างแล้ว จึงจำเป็นต้องมีกระบวนการสร้างการรับรู้ให้กับประชาชน แต่ไม่ใช่เพื่อเป็นการสนับสนุนใคร ขออย่ามองทุกอย่างเป็นการเมือง
ในส่วนของการบริหารท้องถิ่น ซึ่งมาจากการเลือกตั้ง ทุกคนต้องมีหลักคิดในการเลือกคนมาบริหารท้องถิ่น ให้มีประสิทธิภาพ บริหารงบประมาณอย่างเป็นประโยชน์ต่อท้องถิ่น ส่วนเรื่องประชาธิปไตยต้องสร้างหลักคิดว่าประชาธิปไตยที่ถูกต้องเป็นอย่างไร ซึ่งปัจจุบันการเลือกตั้งมีหลายอย่างที่เปลี่ยนแปลงตามรัฐธรรมนูญ รวมถึงร่าง พรป.ใหม่ จึงอยากให้ทุกคนสร้างความเข้าใจ และออกมาเลือกตั้งให้มากในจำนวน 90 เปอร์เซ็นขึ้นไป
-------------------------------------------------

ที่มา : http://www.thaigov.go.th/news/contents/details/15308
