รัฐบาลไทย-ข่าวทำเนียบรัฐบาล-รมว.มท. เป็นประธานเปิดงาน “เซ็นทรัลกรุ๊ป ฟาร์มเมอร์ มาร์เก็ต ประชารัฐ โมเดิร์นเทรด”


วันอังคารที่ 4 กันยายน 2561
137
รมว.มท. เป็นประธานเปิดงาน “เซ็นทรัลกรุ๊ป ฟาร์มเมอร์ มาร์เก็ต ประชารัฐ โมเดิร์นเทรด”
รมว.มท. เป็นประธานเปิดงาน “เซ็นทรัลกรุ๊ป ฟาร์มเมอร์ มาร์เก็ต ประชารัฐ โมเดิร์นเทรด”
เมื่อวันที่ 31 ส.ค. 61 ณ ลานสแควร์ซี หน้าศูนย์การค้าเซ็นทรัลเวิลด์ พลเอก อนุพงษ์ เผ่าจินดา รัฐมนตรีว่าการกระทรวงมหาดไทย เป็นประธานเปิดงาน “เซ็นทรัลกรุ๊ป ฟาร์มเมอร์ มาร์เก็ต ประชารัฐ โมเดิร์นเทรด” โดยมี ผู้บริหารระดับสูงของกระทรวงมหาดไทย กลุ่มเซ็นทรัล และบริษัท ประชารัฐรักสามัคคี (ประเทศไทย) ร่วมในพิธี
รัฐมนตรีว่าการกระทรวงมหาดไทย กล่าวว่า ผมขอบคุณที่ทางเซ็นทรัลกรุ๊ปที่ได้จัดงานในวันนี้ขึ้น ซึ่งถือภารกิจที่สำคัญของรัฐบาลที่จะลดความเหลื่อมล้ำในสังคม สร้างโอกาสให้ทุกคนในสังคมสามารถเข้าถึงทรัพยากร แหล่งทุนในการประกอบอาชีพเพื่อยกระดับรายได้ และขับเคลื่อนเศรษฐกิจฐานราก ซึ่งรัฐบาลได้มีนโยบายการส่งเสริมตลาดชุมชน ให้มีการบริหารจัดการในรูปแบบประชารัฐ ภายใต้ "โครงการตลาดประชารัฐ" ซึ่งตลาดประชารัฐโมเดิร์นเทรด เป็น 1 ใน 10 ประเภทของตลาดประชารัฐ เกิดจากการร่วมดำเนินการ โดย กระทรวงมหาดไทย กระทรวงพาณิชย์ บริษัท ประชารัฐรักสามัคคี (ประเทศไทย) และเครือข่ายโมเดิร์นเทรด ด้วยการจัดสรรพื้นที่เพื่อเป็นตลาดให้เกษตรกรสามารถสลับเปลี่ยนหมุนเวียนนำสินค้าและผลิตผล/ผลิตภัณฑ์ทางการเกษตรชนิดต่างๆ ที่มีคุณภาพเข้ามาจำหน่าย รวมทั้งสนับสนุนการรับสินค้าเกษตรเพื่อเป็นแหล่งระบายสินค้าทางการเกษตรล้นตลาดตามฤดูกาลช่วยเหลือเกษตรกรที่ประสบภาวะสินค้าล้น
โอกาสนี้ กระทรวงมหาดไทย ขอเชิญชวนพี่น้องประชาชน ร่วมชม ช๊อป ชิม สินค้าชุมชนประชารัฐ ซึ่งได้รับการคัดเลือกจากทั่วทุกภาคของประเทศนำมาจำหน่ายรวม 50 บูธ อาทิ อาหารแปรรูป อาหารปรุงสด ผ้า สินค้าหัตถกรรม ผลไม้ และผักสด ในงาน “เซ็นทรัลกรุ๊ป ฟาร์มเมอร์ มาร์เก็ต ประชารัฐ โมเดิร์นเทรด” ระหว่างวันที่ 31 สิงหาคม – 9 กันยายน 2561 ณ ลานสแควร์ซี หน้าศูนย์การค้าเซ็นทรัลเวิลด์

ที่มา : http://www.thaigov.go.th/news/contents/details/15134