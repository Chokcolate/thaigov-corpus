รัฐบาลไทย-ข่าวทำเนียบรัฐบาล-เตรียมพัฒนาอาชีพแก่ผู้รับจัดสรรที่ดินทำกิน

วันจันทร์ที่ 10 กันยายน 2561
เตรียมพัฒนาอาชีพแก่ผู้รับจัดสรรที่ดินทำกิน
รัฐบาลเตรียมพัฒนาอาชีพให้แก่เกษตรกรและประชาชนผู้มีรายได้น้อยที่ได้รับการจัดสรรที่ดินทำกินตามโครงการจัดที่ดินทำกินแห่งชาติในพื้นที่ จ.เชียงใหม่ แม่ฮ่องสอน จันทบุรี เพชรบุรี หนองบัวลำภู อุทัยธานี และอุบลราชธานี
เสาร์ที่ 8 ก.ย.61
เตรียมพัฒนาอาชีพแก่ผู้รับจัดสรรที่ดินทำกิน
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเตรียมพัฒนาอาชีพให้แก่เกษตรกรและประชาชนผู้มีรายได้น้อยที่ได้รับการจัดสรรที่ดินทำกินตามโครงการจัดที่ดินทำกินแห่งชาติในพื้นที่ จ.เชียงใหม่ แม่ฮ่องสอน จันทบุรี เพชรบุรี หนองบัวลำภู อุทัยธานี และอุบลราชธานี โดยให้ส่วนราชการในพื้นที่จัดทำโครงการส่งเสริมพัฒนาอาชีพที่เหมาะสมกับแต่ละพื้นที่ สร้างความรู้และส่งเสริมการตลาด พัฒนาโครงสร้างพื้นฐานที่จำเป็น เช่น แหล่งน้ำและระบบกระจายน้ำเพื่อการเกษตร จัดหาเครื่องมืออุปกรณ์ทำการเกษตร เป็นต้น ทั้งนี้ รัฐบาลมุ่งมั่นช่วยเหลือเกษตรกรและผู้มีรายได้น้อยอย่างยั่งยืน โดยเฉพาะการเปิดโอกาสให้ทุกคนมีที่ดินทำกิน มีอาชีพและรายได้ เพื่อดูแลตนเองและครอบครัวได้อย่างดีที่สุด

ที่มา : http://www.thaigov.go.th/news/contents/details/15279
