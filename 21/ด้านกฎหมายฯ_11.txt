รัฐบาลไทย-ข่าวทำเนียบรัฐบาล-ม.ล.ปนัดดาฯ แสดงปาฐกถาพิเศษ เรื่อง "การส่งเสริมคุณธรรมจริยธรรมของบัณฑิตไทยในยุค ๔.๐"


วันพฤหัสบดีที่ 6 กันยายน 2561
127
ม.ล.ปนัดดาฯ แสดงปาฐกถาพิเศษ เรื่อง "การส่งเสริมคุณธรรมจริยธรรมของบัณฑิตไทยในยุค ๔.๐"
ม.ล.ปนัดดาฯ แสดงปาฐกถาพิเศษ เรื่อง "การส่งเสริมคุณธรรมจริยธรรมของบัณฑิตไทยในยุค ๔.๐"
เมื่อวันพุธที่ ๕ กันยายน ๒๕๖๑ เวลา ๑๓.๐๐ น.
ม.ล.ปนัดดา ดิศกุล ผู้ช่วยรัฐมนตรีประจำนายกรัฐมนตรี ปฏิบัติราชการกระทรวงยุติธรรม
เป็นประธานในพิธีมอบรางวัล “คุณธรรมจริยธรรมดีเด่น มูลนิธิเทคนิคการแพทย์
ศาสตราจารย์วีกูล วีรานุวัตติ์ ประจำปีการศึกษา ๒๕๖๐”
โอกาสนี้แสดงปาฐกถาพิเศษ เรื่อง "การส่งเสริมคุณธรรมจริยธรรมของบัณฑิตไทยในยุค ๔.๐"
จัดโดยความร่วมมือของสภาคณบดีสถาบันผลิตบัณฑิตเทคนิคการแพทย์แห่งประเทศไทย
มูลนิธิเทคนิคการแพทย์ ศาสตราจารย์วีกูล วีรานุวัตติ์ สภาเทคนิคการแพทย์
สมาคมเทคนิคการแพทย์แห่งประเทศไทย ในพระบรมราชูปถัมภ์ และศูนย์คุณธรรม (องค์การมหาชน)
ณ ห้องประชุมศาสตราจารย์ ดร.วีระพงศ์ ปรัชชญาสิทธิกุล อาคารวิทยาศาสตร์และเทคโนโลยีการแพทย์
คณะเทคนิคการแพทย์ มหาวิทยาลัยมหิดล วิทยาเขตศาลายา อ.พุทธมณฑล จ.นครปฐม
ม.ล.ปนัดดาฯ กล่าวตอนหนึ่งว่า "ความรับผิดชอบในหน้าที่การงานถือเป็นเรื่องที่มีความสำคัญของทุกสาขาอาชีพ การปฏิเสธความรับผิดชอบเป็นเรื่องที่ไม่สมควรเกิดขึ้นกับใครก็ตามผู้ใช้ปัญญาหรือ “wisdom” นำหน้าการดำเนินชีวิต และคงไม่สามารถประสบความสุขความสำเร็จในหน้าที่การงานได้ นิสิต นักศึกษาเทคนิคการแพทย์ ต้องช่วยกันจดจำและนำสู่การปฏิบัติให้กว้างขวางออกไป ขยายจำนวนผู้คนในแวดวงสาขาอาชีพหรือชุมชนอื่นๆ ให้เกิดความเชื่อมั่นศรัทธาในเรื่องการทำความดี ความซื่อสัตย์สุจริต ความเพียร
และมีความเป็นสุภาพชน ที่จะให้ใครๆ ได้มองลูกหลานเยาวชนเป็นความหวังแก่สังคมของคนในชาติและเป็นอนาคตของชาติที่มีพลัง ทุกอาชีพมีความหมายต่อการดำรงอยู่ของประเทศโดยเท่าเทียมกัน สำคัญอยู่ที่
ความรับผิดชอบ การวางตัว ความไม่หลงลืมตัวซึ่งมีความสำคัญอย่างมาก การยึดถือระบบเกียรติศักดิ์
(Code of Honour) คือ ความซื่อตรงต่อหน้าที่ เพื่อเป็นเกราะป้องกันตัวตราบชั่วชีวิต
และเป็นเกียรติคุณสืบเนื่องถึงลูกหลาน"

ที่มา : http://www.thaigov.go.th/news/contents/details/15182