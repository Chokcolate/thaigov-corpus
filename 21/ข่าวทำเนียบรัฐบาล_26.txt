รัฐบาลไทย-ข่าวทำเนียบรัฐบาล-นายกรัฐมนตรีเผยระบบไพรมารีโหวต เป็นส่วนหนึ่งที่จะต้องแก้ในเรื่องการปลดล็อก ระบุหาวิธีให้เกิดผลกระทบน้อยที่สุดเพื่อนำไปสู่กำหนดการเลือกตั้ง

วันอังคารที่ 4 กันยายน 2561
นายกรัฐมนตรีเผยระบบไพรมารีโหวต เป็นส่วนหนึ่งที่จะต้องแก้ในเรื่องการปลดล็อก ระบุหาวิธีให้เกิดผลกระทบน้อยที่สุดเพื่อนำไปสู่กำหนดการเลือกตั้ง
นายกรัฐมนตรีเผยระบบไพรมารีโหวต เป็นส่วนหนึ่งที่จะต้องแก้ในเรื่องการปลดล็อก ระบุหาวิธีให้เกิดผลกระทบน้อยที่สุดเพื่อนำไปสู่กำหนดการเลือกตั้ง
วันนี้ (4 กันยายน 2561) เวลา 14.10 ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีให้สัมภาษณ์ถึงกรณีการตัดสินของคณะรักษาความสงบแห่งชาติ (คสช.) ต่อการใช้ระบบไพรมารีโหวตในการเลือกตั้งครั้งนี้ว่า เป็นส่วนหนึ่งที่จะต้องแก้ในเรื่องการปลดล็อก ขณะนี้บางพรรคมีปัญหา แต่บางพรรคก็ไม่มีปัญหา ฉะนั้น เราอย่ามาขัดแย้งกันเลย ระยะแรกเราต้องการให้การเลือกตั้งเป็นไปตามกำหนดเวลา ไม่เช่นนั้น จะมีปัญหาอีก ดังนั้น จึงต้องมีมาตรการในเรื่องเหล่านี้ถ้าไม่ทำเลยก็ไม่ได้ เราต้องหาวิธีการทำอย่างไรให้เกิดผลกระทบน้อยที่สุดที่จะไปสู่กำหนดการเลือกตั้ง ตอนนี้อยู่ระหว่างการหารือ รวมถึงความพร้อมของทุกพรรคด้วย และการมีส่วนร่วมของสมาชิกพรรคในระยะแรก ควรจะเป็นได้แค่ไหนเพื่อให้เวลาในการเปลี่ยนผ่านตรงนี้ ต่อการปฏิรูปการเมืองในครั้งต่อไป
--------------------------------------------

ที่มา : http://www.thaigov.go.th/news/contents/details/15146
