รัฐบาลไทย-ข่าวทำเนียบรัฐบาล-นายสมชาย หาญหิรัญ รัฐมนตรีช่วยว่าการกระทรวงอุตสาหกรรม เปิดงาน “Hospital Management Asia 2018”

วันพฤหัสบดีที่ 13 กันยายน 2561
นายสมชาย หาญหิรัญ รัฐมนตรีช่วยว่าการกระทรวงอุตสาหกรรม เปิดงาน “Hospital Management Asia 2018”
นายสมชาย  หาญหิรัญ รัฐมนตรีช่วยว่าการกระทรวงอุตสาหกรรม เป็นประธานเปิดงาน “Hospital Management Asia 2018 ณ โรงแรม เซ็นทาราแกรนด์ แอท เซ็นทรัลเวิร์ล
วันที่ 13 กันยายน 2561 นายสมชาย  หาญหิรัญ รัฐมนตรีช่วยว่าการกระทรวงอุตสาหกรรม เป็นประธานเปิดงาน “Hospital Management Asia 2018” และกล่าวปาฐกถาพิเศษเรื่อง “Move Thai Medical Hub Move Asian as World Medical Hub” โดยภายในงานมีการสัมมนาแลกเปลี่ยนความคิดเห็น และข้อมูลเชิงลึกเกี่ยวกับการพัฒนารูปแบบธุรกิจนวัตกรรมทางเทคโนโลยีและการปรับปรุงการจัดการระบบการดูแลสุขภาพ ถือเป็นการรวมตัวของผู้บริหารโรงพยาบาลและผู้เชี่ยวชาญด้านสุขภาพจากทั่วภูมิภาคเอเชียแปซิฟิก โดยประเทศไทยเป็นเจ้าภาพในการจัดงานซึ่งจัดขึ้นโดยสมาคมโรงพยาบาลเอกชน ณ โรงแรม เซ็นทาราแกรนด์ แอท เซ็นทรัลเวิร์ล
นายสมชาย กล่าวว่า “เทคโนโลยีทางการแพทย์” ถือเป็น 1 ในอุตสาหกรรม New S-Curve ที่ทางกระทรวงอุตสาหกรรมได้ให้การสนับสนุน เนื่องจากประเทศไทยมีปัจจัยในการพัฒนาอุตสาหกรรมทางการแพทย์ครบวงจร อาทิ บุคลากรทางการแพทย์ที่มีความเชี่ยวชาญเฉพาะด้านของไทยซึ่งมีความพร้อมมากกว่าประเทศอื่น ๆ ในอาเซียน และประเทศไทยมีชาวต่างชาติเข้ามารักษาตัวกันมากขึ้น เฉลี่ยประมาณ 40 –60% จากทั่วประเทศ โดยเฉพาะจังหวัดชายแดนที่มีชาวต่างชาติเข้ามารักษาตัวในประเทศไทยเพิ่มขึ้นเรื่อย ๆ อีกทั้งไทยยังมีกลยุทธ์ Hospital Network การรวมกลุ่มของโรงพยาบาลและแบ่งปันข้อมูลทางการแพทย์ รวมถึงแพทย์และบุคลากรต่าง ๆ ที่มีความเชี่ยวชาญในแต่ละด้าน เพื่อเป็นการสนับสนุนนโยบายของรัฐบาลในปัจจุบัน

ที่มา : http://www.thaigov.go.th/news/contents/details/15370
