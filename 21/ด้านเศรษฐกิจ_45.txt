รัฐบาลไทย-ข่าวทำเนียบรัฐบาล-รัฐมนตรี ก.อุตฯ  เปิดงานสัมมนา Startup จับต้องได้ (2) สตาร์ทอัพแบบไหนถูกใจขาใหญ่ (VC)

วันพุธที่ 5 กันยายน 2561
รัฐมนตรี ก.อุตฯ  เปิดงานสัมมนา Startup จับต้องได้ (2) สตาร์ทอัพแบบไหนถูกใจขาใหญ่ (VC)
รัฐมนตรี ก.อุตฯ  เปิดงานสัมมนา Startup จับต้องได้ (2) สตาร์ทอัพแบบไหนถูกใจขาใหญ่ (VC)
วันนี้ (5 กันยายน 2561) นายอุตตม สาวนายน รัฐมนตรีว่าการกระทรวงอุตสาหกรรม เป็นประธานเปิดงานสัมมนา Startup จับต้องได้ (2) สตาร์ทอัพแบบไหนถูกใจขาใหญ่ (VC) พร้อมกล่าวปาฐกถาในหัวข้อ “Startup Ecosystem” เป้าหมายที่ท้าทายอันดับหนึ่งของรัฐบาล 4.0 ณ โรงละครอักษรา คิง พาวเวอร์ กรุงเทพฯ
รัฐมนตรีว่าการกระทรวงอุตสาหกรรม กล่าวว่า Startup ถือเป็นธุรกิจเกิดใหม่ที่มีการพัฒนาผลิตภัณฑ์หรือบริการ โดยใช้เทคโนโลยีและนวัตกรรมเป็นฐานในการดำเนินธุรกิจ ด้วยความคิดสร้างสรรค์ startup จึงเป็นพลังสำคัญ และจำเป็นต่อการพัฒนาระบบเศรษฐกิจของไทยให้มีความพร้อมที่จะเคลื่อนไหว ปรับเปลี่ยน ยกระดับให้สอดรับกับความเปลี่ยนแปลง ตลอดจนใช้และสร้างโอกาสที่จะสร้างนวัตกรรมได้อย่างกว้างขวางและต่อเนื่อง เพื่อให้เศรษฐกิจไทยแข่งขันในเวทีโลกอย่างยั่งยืนต่อไป

ที่มา : http://www.thaigov.go.th/news/contents/details/15179
