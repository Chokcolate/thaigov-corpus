รัฐบาลไทย-ข่าวทำเนียบรัฐบาล-นายกรัฐมนตรีพอใจผลการประชุม BIMSTEC ที่จะสร้างประโยชน์ให้แก่ทุกชาติสมาชิก  


วันศุกร์ที่ 31 สิงหาคม 2561
347
พิมพ์
นายกรัฐมนตรีพอใจผลการประชุม BIMSTEC ที่จะสร้างประโยชน์ให้แก่ทุกชาติสมาชิก
นายกรัฐมนตรีพอใจผลการประชุม BIMSTEC ที่จะสร้างประโยชน์ให้แก่ทุกชาติสมาชิก
วันนี้ (วันศุกร์ที่ 31 สิงหาคม 2561) เวลา 18.15 น. ท่าอากาศยานทหาร 2 กองบิน 6 ดอนเมือง พลเอก ประยุทธ์ จันทร์โอชา นายกรัฐมนตรี ให้สัมภาษณ์ถึง ผลสำเร็จของการประชุม คือ ประเทศสมาชิก BIMSTEC เห็นชอบร่วมกัน ที่จะเร่งส่งเสริม connectivity ครอบคลุมทั้งทางบก ทะเล อากาศ   เพราะสมาชิก BIMSTEC มีทั้งในส่วนประเทศที่ติดทะเลและไม่ติดทะเล ดังนั้น การเชื่อมโยงต้องทั้งทางบก เชื่อมต่อเส้นทางรถยนต์ โดยเริ่มต้นจากเส้นทางเชื่อม 3 ประเทศ คือ ไทย เมียนมา และอินเดีย ในอนาคต จะขยายไปสู่เส้นทางรถไฟ ขณะเดียวกันก็ต้องมีการเชื่อมต่อเนื่องทางอากาศ และทะเล อาทิ ท่าเรือ ระนอง ของไทย นอกจากนี้ ยังต้องมีการพิจารณากฎ ระเบียบ ระหว่างประเทศให้อำนวยความสะดวก ระหว่างกันด้วย
ดังนั้น BIMSTEC จึงต้องมีการจัดลำดับกิจกรรมความร่วมมือ เป็น 5 กลุ่ม ได้แก่ ความเชื่อมโยง  การค้าและการลงทุน  ปฏิสัมพันธ์ในระดับประชาชน  ความมั่นคง และวิทยาศาสตร์และเทคโนโลยี   และเร่งรัดดำเนินการโครงการที่เป็นไปได้ก่อน ในลักษณะ Early Harvest  รวมทั้งความร่วมมือ BIMSTEC จะต้องต่อยอดและสร้างเชื่อมโยงอย่างไร้รอยต่อ ร่วมกับกลุ่มความร่วมมืออื่น ทั้ง ACD ASEAN ACMECS รวมทั้งความร่วมมือลุ่มน้ำโขง การมาร่วมประชุมในครั้งนี้ จึงต้องคำนึงให้เกิดประโยชน์แก่ทุกกลุ่ม เราทั้งการพัฒนาความร่วมมือเพื่อต่อสู้กับภัยพิบัติทางธรรมชาติ จากปัญหาสภาพอากาศเปลี่ยนแปลง ซึ่งแต่ละประเทศได้ตอบรับที่จะไปดำเนินการต่อ ด้วย

ที่มา : http://www.thaigov.go.th/news/contents/details/15075