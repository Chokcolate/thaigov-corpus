รัฐบาลไทย-ข่าวทำเนียบรัฐบาล-ปรับปรุงวิธีดำเนินโครงการสินเชื่อชะลอการขายข้าวเปลือกนาปี

วันพุธที่ 19 กันยายน 2561
ปรับปรุงวิธีดำเนินโครงการสินเชื่อชะลอการขายข้าวเปลือกนาปี
รัฐบาลวิเคราะห์ทบทวนความเสี่ยงของโครงการสินเชื่อชะลอการขายข้าวเปลือกนาปี เพื่อกำกับดูแลรักษาข้าวทั้งปริมาณและคุณภาพ ป้องกันปัญหาที่อาจจะเกิดขึ้นเช่นเดียวกับโครงการรับจำนำข้าวที่ผ่านมา โดยกำหนดให้เกษตรกรและสถาบันเกษตรกรจัดเก็บข้าวในยุ้งฉางของตัวเอง
อังคารที่ 18 ก.ย.61
ปรับปรุงวิธีดำเนินโครงการสินเชื่อชะลอการขายข้าวเปลือกนาปี
ต่อจากนี้ไป ขอเชิญรับฟังไทยคู่ฟ้า ครับ
รัฐบาลวิเคราะห์ทบทวนความเสี่ยงของโครงการสินเชื่อชะลอการขายข้าวเปลือกนาปี เพื่อกำกับดูแลรักษาข้าวทั้งปริมาณและคุณภาพ ป้องกันปัญหาที่อาจจะเกิดขึ้นเช่นเดียวกับโครงการรับจำนำข้าวที่ผ่านมา โดยกำหนดให้เกษตรกรและสถาบันเกษตรกรจัดเก็บข้าวในยุ้งฉางของตัวเอง และยกเลิกการให้เช่ายุ้งฉางหรือสถานที่เก็บข้าว รวมทั้งปรับปรุงวิธีการเก็บรักษาข้าวเปลือกให้มีความรัดกุมมากยิ่งขึ้นโดยให้บรรจุในกระสอบป่านหรือถุง Big bag หรือมีระบบการระบายอากาศอย่างเหมาะสม เพื่อไม่ให้ข้าวเสื่อมสภาพ นอกจากนี้เกษตรกรที่ฝากเก็บข้าวไว้ที่สหกรณ์หรือสถาบันเกษตรกรจะได้รับค่าเก็บรักษาข้าวเปลือกจากเดิมตันละ 500 บาท เป็นตันละ 1,000 บาท เพื่อให้เกษตรกรได้รับประโยชน์โดยตรงอีกด้วย
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/15517
