รัฐบาลไทย-ข่าวทำเนียบรัฐบาล-“ยุติธรรม” พิจารณาแนวทางขับเคลื่อนกรอบแนวทางการป้องกันอาชญากรรม ปี ๒๕๖๒


วันจันทร์ที่ 3 กันยายน 2561
81
“ยุติธรรม” พิจารณาแนวทางขับเคลื่อนกรอบแนวทางการป้องกันอาชญากรรม ปี ๒๕๖๒
“ยุติธรรม” พิจารณาแนวทางขับเคลื่อนกรอบแนวทางการป้องกันอาชญากรรม ปี ๒๕๖๒
ในวันศุกร์ที่ ๓๑ สิงหาคม ๒๕๖๑ เวลา ๑๓.๓๐ น.
ศาสตราจารย์พิเศษ วิศิษฏ์สรอรรถ ปลัดกระทรวงยุติธรรม
เป็นประธานการประชุมคณะอนุกรรมการประสานและพัฒนาระบบงานยุติธรรม ครั้งที่ ๓/๒๕๖๑
เพื่อพิจารณาแนวทางขับเคลื่อนกรอบแนวทางการป้องกันอาชญากรรม ปี ๒๕๖๒
โดยมีผู้แทนหน่วยงานที่เกี่ยวข้อง เข้าร่วมประชุมฯ
ณ ห้องประชุมกระทรวงยุติธรรม ๑ อาคารราชบุรีดิเรกฤทธิ์ ชั้น ๙ ศูนย์ราชการเฉลิมพระเกียรติฯ
โดยที่ประชุมได้รับทราบและมีมติเห็นชอบในหลักการของกรอบแนวทางในการป้องกันปัญหาอาชญากรรม
ซึ่งแบ่งออกเป็น ๖ ด้าน ได้แก่ สภาพแวดล้อม การมีส่วนร่วมของประชาชน การป้องกันการกระทำผิดซ้ำ
การเฝ้าระวังกลุ่มเสี่ยงที่มีโอกาสกระทำผิด การลดโอกาสการตกเป็นเหยื่อ
และการพัฒนาและเพิ่มประสิทธิภาพบุคลากร
ทั้งนี้ ที่ประชุมได้มีข้อสังเกตเกี่ยวกับ กิจกรรมการดำเนินการในกรอบแนวทางดังกล่าวว่ายังไม่ครบถ้วน
จึงมีมติให้หน่วยงานที่เกี่ยวข้องไปดำเนินการรวบรวมประมวลกิจกรรมที่สอดคล้องกับแนวทางการดำเนินงานดังกล่าวเพิ่มเติม
และได้มอบหมายให้ฝ่ายเลขานุการดำเนินการกำหนดตัวชี้วัดในระดับผลลัพธ์ให้ครบถ้วน
เพื่อจะขยายผล และยกระดับนำกรอบแนวทางดังกล่าวไปใช้ใน กพยจ. ต่อไป

ที่มา : http://www.thaigov.go.th/news/contents/details/15121