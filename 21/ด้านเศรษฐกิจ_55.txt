รัฐบาลไทย-ข่าวทำเนียบรัฐบาล-ม.ราชภัฎหมู่บ้านจอมบึงจับมือกรุงไทย พัฒนาสู่ Smart University


วันพฤหัสบดีที่ 6 กันยายน 2561
278
พิมพ์
ม.ราชภัฎหมู่บ้านจอมบึงจับมือกรุงไทย พัฒนาสู่ Smart University
ธนาคารกรุงไทย และ มหาวิทยาลัยราชภัฎหมู่บ้านจอมบึง ร่วมลงนามบันทึกข้อตกลงความร่วมมือการบริหารจัดการทางการเงินผ่านระบบ Krungthai Digital Platform ภายใต้โครงการ MCRU Smart University
ผู้ช่วยศาสตราจารย์ ดร.ชัยฤทธิ์ ศิลาเดช รักษาราชการแทนอธิการบดี มหาวิทยาลัยราชภัฎหมู่บ้านจอมบึง และนายสิทธิกร ดิเรกสุนทร ผู้ช่วยกรรมการผู้จัดการใหญ่ ธนาคารกรุงไทย ร่วมลงนามบันทึกข้อตกลงความร่วมมือการบริหารจัดการทางการเงินผ่านระบบ Krungthai Digital Platform ภายใต้โครงการ MCRU Smart University ที่ห้องประชุมสุพจน์ มิเถาวัลย์ มหาวิทยาลัยราชภัฎหมู่บ้านจอมบึง จ.ราชบุรี เมื่อวันที่ 6 กันยายน 2561
ผู้ช่วยศาสตราจารย์ ดร.ชัยฤทธิ์ ศิลาเดช เปิดเผยว่า มหาวิทยาลัยราชภัฎหมู่บ้านจอมบึงให้ความสำคัญในการบริหารจัดการทางการเงิน ซึ่งเป็นไปตามแผนยุทธศาสตร์ของมหาวิทยาลัยที่ต้องการนำเทคโนโลยีที่ทันสมัยมาเพิ่มประสิทธิภาพในการบริหารงาน และเพิ่มคุณภาพการจัดการศึกษา ซึ่งสอดคล้องกับแผนการพัฒนาโครงสร้างพื้นฐานระบบการชำระเงินแบบอิเล็กทรอนิกส์แห่งชาติ (National e-Payment Master Plan)  โดยร่วมลงนามกับธนาคารกรุงไทย เพื่อศึกษาและพัฒนาเทคโนโลยี การบริหารจัดการทางการเงินภายใต้ โครงการ MCRU Smart University
นายสิทธิกร ดิเรกสุนทร กล่าวว่า จากการที่ธนาคารมุ่งมั่นในการสนับสนุนนโยบาย National e-Payment ของภาครัฐ เพื่อขับเคลื่อนสังคมไทยในทุกภาคส่วนให้ก้าวสู่การเป็นสังคมไร้เงินสด โดยธนาคารจะพัฒนาระบบบริหารจัดการบริการทางการเงินกับมหาวิทยาลัยผ่านระบบ Krungthai Digital Platform ได้แก่ ระบบบัตรอิเล็กทรอนิกส์ (University IPAC Card) บัตรประจำตัวสำหรับนักศึกษาและบุคลากร บริการโอนเงินเดือน โบนัส เงินปันผล เบี้ยประชุม และเงินอื่นๆ การรับชำระเงินผ่านเครื่อง EDC บริการรับชำระเงินผ่าน PromptPay QR Code ให้กับหน่วยงาน และร้านค้าภายในมหาวิทยาลัย การรับเงินบริจาค และออกใบเสร็จรับเงินผ่านช่องทางอิเล็กทรอนิกส์ (e-Donation) ตลอดจนบัตรฟลีทการ์ด (Fleet Card) ที่ใช้ในการชำระค่าสินค้าและบริการ ที่สถานีบริการน้ำมันปตท. สถานีบริการน้ำมันบางจาก สถานีบริการน้ำมันเอสโซ่ และสถานีบริการน้ำมันพีที ทั่วประเทศ
ฝ่ายสื่อสารองค์กรและภาพลักษณ์
โทร. 0-2208-4176-8

ที่มา : http://www.thaigov.go.th/news/contents/details/15207