รัฐบาลไทย-ข่าวทำเนียบรัฐบาล-พระเจ้าหลานเธอ พระองค์เจ้าพัชรกิติยาภา เสด็จเป็นประธาน ในพิธีเปิดอาคารสนามแบดมินตัน ณ ศูนย์ฝึกและอบรมเด็กและเยาวชนชายบ้านกรุณา

วันพฤหัสบดีที่ 13 กันยายน 2561
พระเจ้าหลานเธอ พระองค์เจ้าพัชรกิติยาภา เสด็จเป็นประธาน ในพิธีเปิดอาคารสนามแบดมินตัน ณ ศูนย์ฝึกและอบรมเด็กและเยาวชนชายบ้านกรุณา
พระเจ้าหลานเธอ พระองค์เจ้าพัชรกิติยาภา เสด็จเป็นประธานในพิธีเปิดอาคารสนามแบดมินตัน ณ ศูนย์ฝึกและอบรมเด็กและเยาวชนชายบ้านกรุณา
เมื่อวันพุธที่ ๑๒ กันยายน ๒๕๖๑ เวลา ๑๔.๔๐ น.
พระเจ้าหลานเธอ พระองค์เจ้าพัชรกิติยาภา เสด็จเป็นประธานในพิธีเปิดอาคารสนามแบดมินตัน
ณ ศูนย์ฝึกและอบรมเด็กและเยาวชนชายบ้านกรุณา ตำบลบางปลา อำเภอบางพลี จังหวัดสมุทรปราการ
โดยมี หม่อมหลวงปนัดดา ดิศกุล ผู้ช่วยรัฐมนตรีประจำนายกรัฐมนตรี ปฏิบัติราชการกระทรวงยุติธรรม
เป็นผู้กราบทูลถวายรายงาน พร้อมด้วยคณะผู้บริหารกระทรวงยุติธรรม สโมสรกีฬาบีบีจี
ในพระดำริพระเจ้าหลานเธอ พระองค์เจ้าพัชรกิติยาภา สมาคมกีฬาแบดมินตันแห่งประเทศไทย
ในพระบรมราชูปถัมภ์ ตลอดจนข้าราชการ เจ้าหน้าที่ รวมทั้งผู้ที่เกี่ยวข้อง ร่วมเฝ้ารับเสด็จ
ในการนี้ ได้ทอดพระเนตรวีดิทัศน์ความคืบหน้าการดำเนินโครงการให้โอกาส สร้างคน : BBG Young Badminton โดยสโมสรกีฬาบีบีจี และการแสดงของเด็กและเยาวชนจากศูนย์ฝึกและอบรมเด็ก
และเยาวชนชายบ้านกรุณา ในชื่อชุด “นาฏมวยไทย” จากนั้น ทรงกดปุ่มเปิดแพรคลุมป้ายอาคาร
สนามแบดมินตัน และทอดพระเนตรการฝึกซ้อมของเด็กและเยาวชนที่เข้าร่วมโครงการ

ที่มา : http://www.thaigov.go.th/news/contents/details/15350
