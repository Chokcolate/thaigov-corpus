รัฐบาลไทย-ข่าวทำเนียบรัฐบาล-ทส. จัดกิจกรรมเก็บขยะชายหาดสากล ประจำปี 2561

วันจันทร์ที่ 17 กันยายน 2561
ทส. จัดกิจกรรมเก็บขยะชายหาดสากล ประจำปี 2561
กระทรวงทรัพยากรธรรมชาติและสิ่งแวดล้อม โดย กรมทรัพยากรทางทะเลและชายฝั่ง จัดกิจกรรมเก็บขยะชายหาดสากลประจำปี พ.ศ. 2561 ตามโครงการทำความดีด้วยหัวใจ ลดใช้ถุงพลาสติก ณ บริเวณชายหาดพัทยาเหนือ เมืองพัทยา จังหวัดชลบุรี
ทส. จัดกิจกรรมเก็บขยะชายหาดสากล ประจำปี 2561
กระทรวงทรัพยากรธรรมชาติและสิ่งแวดล้อม โดย กรมทรัพยากรทางทะเลและชายฝั่ง จัดกิจกรรมเก็บขยะชายหาดสากลประจำปี พ.ศ. 2561 ตามโครงการทำความดีด้วยหัวใจ ลดใช้ถุงพลาสติก ณ บริเวณชายหาดพัทยาเหนือ เมืองพัทยา จังหวัดชลบุรี
เมื่อวันที่ 14 กันยายน 61 รัฐมนตรีว่าการกระทรวงทรัพยากรธรรมชาติและสิ่งแวดล้อม (พลเอก สุรศักดิ์ กาญจนรัตน์) เป็นประธานเปิดกิจกรรมเก็บขยะชายหาดสากลประจำปี พ.ศ. 2561 และมอบนโยบาย พร้อมนคณะผู้บริหารระดับสูง และเจ้าหน้าที่ในสังกัด ทส. ตลอดจนหัวหน้าส่วนราชการ หน่วยงาน ภาครัฐ ภาคเอกชน ผู้นำท้องถิ่น กลุ่มนักดำน้ำอาสาสมัครพิทักษ์ทะเล นักเรียนนักศึกษา และประชาชนในพื้นที่ จำนวน 1,300 คน ร่วมเก็บขยะบนชายหาดพัทยาเหนือ เมืองพัทยา พร้อมทั้งรณรงค์ประชาสัมพันธ์ให้ทุกคนร่วมกันลดรับ ลดให้ ลดใช้พลาสติก เพื่อลดปริมาณขยะพลาสติกและกล่องโฟม ที่จะส่งผลกระทบต่อระบบนิเวศทางทะเลและชายฝั่งในประเทศไทย รวมถึงเกิดอันตรายต่อสัตว์ทะเลหายากที่อาจเสียชีวิตจากการกินขยะพลาสติก อีกทั้งส่งผลกระทบต่อความเป็นอยู่ และคุณภาพชีวิตของประชาชนบริเวณชายฝั่งทะเลเป็นอย่างมาก

ที่มา : http://www.thaigov.go.th/news/contents/details/15424
