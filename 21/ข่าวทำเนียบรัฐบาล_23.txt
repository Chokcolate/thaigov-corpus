รัฐบาลไทย-ข่าวทำเนียบรัฐบาล-นายกรัฐมนตรีเผยสถานการณ์เศรษฐกิจของประเทศไทยดีขึ้น อยู่ในระดับที่น่าพอใจ

วันอังคารที่ 4 กันยายน 2561
นายกรัฐมนตรีเผยสถานการณ์เศรษฐกิจของประเทศไทยดีขึ้น อยู่ในระดับที่น่าพอใจ
นายกรัฐมนตรีเผยสถานการณ์เศรษฐกิจของประเทศไทยดีขึ้น อยู่ในระดับที่น่าพอใจ
วันนี้ (4 กันยายน 2561) เวลา 14.20 น. ณ บริเวณห้องโถง ตึกบัญชาการ ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการเป็นประธานประชุมคณะรัฐมนตรีถึงสถานการณ์เศรษฐกิจของประเทศไทยว่า จากการรายงานของหน่วยงานที่เกี่ยวข้อง ภาพรวมสถานการณ์เศรษฐกิจของประเทศไทยอยู่ในระดับที่น่าพอใจ แต่ปัญหาที่สำคัญจะต้องไม่ลืมผู้มีรายได้น้อย โดยได้สั่งการให้หน่วยงานที่เกี่ยวข้องไปแก้ไขปัญหาในหลาย ๆ เรื่อง เช่น ราคาสินค้าอุปโภค บริโภค ทั้งนี้ ต้องดูว่ากฎหมายสามารถแก้ไขได้แค่ไหน อย่างไร และไม่ใช่ว่าจะสามารถใช้อำนาจหมดทุกอย่างได้ในระบบการค้าเสรี
------------------------------------------

ที่มา : http://www.thaigov.go.th/news/contents/details/15138
