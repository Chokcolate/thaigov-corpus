รัฐบาลไทย-ข่าวทำเนียบรัฐบาล-“ยุติธรรม” ประชุมเตรียมการท่าทีไทยสำหรับการประชุมเจ้าหน้าที่อาวุโสอาเซียนด้านกฎหมาย (ASLOM) ครั้งที่ ๑๘

วันจันทร์ที่ 10 กันยายน 2561
“ยุติธรรม” ประชุมเตรียมการท่าทีไทยสำหรับการประชุมเจ้าหน้าที่อาวุโสอาเซียนด้านกฎหมาย (ASLOM) ครั้งที่ ๑๘
“ยุติธรรม” ประชุมเตรียมการท่าทีไทยสำหรับการประชุมเจ้าหน้าที่อาวุโสอาเซียนด้านกฎหมาย (ASLOM) ครั้งที่ ๑๘
ในวันศุกร์ที่ ๗ กันยายน ๒๕๖๑ เวลา ๑๓.๐๐ – ๑๕.๐๐ น.
ณ ห้องประชุมกระทรวงยุติธรรม ๑ ชั้น ๙
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพฯ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมเตรียมการท่าทีไทยสำหรับการประชุมเจ้าหน้าที่อาวุโสอาเซียนด้านกฎหมาย (ASLOM) ครั้งที่ ๑๘
โดยมีผู้แทนจากหน่วยงานที่เกี่ยวข้องเข้าร่วมการประชุม อาทิ สำนักงานศาลยุติธรรม สำนักงานอัยการสูงสุด กระทรวงการต่างประเทศ
กรมราชทัณฑ์ กรมบังคับคดี สถาบันอนุญาโตตุลาการ
ทั้งนี้ การประชุมดังกล่าวมีวัตถุประสงค์เพื่อเตรียมการท่าทีไทยสำหรับเข้าร่วมการประชุม ASLOM
ครั้งที่ ๑๘ ระหว่างวันที่ ๙ – ๑๐ ตุลาคม ๒๕๖๑ ณ นครหลวงเวียงจันทน์ สาธารณรัฐประชาธิปไตยประชาชนลาว
ในการนี้ ที่ประชุมได้มีการหารือเพื่อติดตามความคืบหน้าผลการดำเนินงานที่ผ่านมา
และกำหนดท่าทีฝ่ายไทยในประเด็นต่างๆ ในการประชุม ASLOM ครั้งที่ ๑๘
เช่น การพัฒนาสนธิสัญญาว่าด้วยการส่งผู้ร้ายข้ามแดน
ประเด็นเกี่ยวกับการผลักดันการโอนตัวนักโทษในอาเซียน
การประชุมอาเซียนว่าด้วยการป้องกันอาชญากรรมและความยุติธรรมทางอาญา เป็นต้น

ที่มา : http://www.thaigov.go.th/news/contents/details/15275
