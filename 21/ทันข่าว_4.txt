รัฐบาลไทย-ข่าวทำเนียบรัฐบาล-สื่อนอกยกไทย “ประเทศที่ดีที่สุดในโลก” (Best Country for People)


วันพฤหัสบดีที่ 6 กันยายน 2561
6,452
สื่อนอกยกไทย “ประเทศที่ดีที่สุดในโลก” (Best Country for People)
--
น่าปลื้มใจจริง ๆ ที่เมื่อวันที่ 4 ก.ย. 61 นิตยสารท่องเที่ยวชั้นนำเก่าแก่ของสหรัฐฯ อย่าง Conde Nast Traveller ที่ก่อตั้งมาตั้งแต่ปี 1997 ได้ประกาศรางวัลที่สุดแห่งปีอย่าง Conde Nast Traveller Readers Travel Awards 2018 จากการโหวตของผู้อ่านทั่วโลกซึ่งส่วนใหญ่เป็นกลุ่มคนที่มีรายได้สูง (Upmarket)
โดยประเทศไทยของเราได้รับการโหวตให้เป็นที่สุดของประเทศสำหรับผู้คนทั่วโลก (Best Country for People หรือ The best people in the world) ประจำปี 2018
เท่านั้นยังไม่พอ!
เมืองไทยของเรายังเป็น 1 ใน 3 ประเทศที่ดีที่สุด (Best Country) รองจากอิตาลีและกรีซ และ Top 5 ในประเภท
Hotels, Asia & Indian Subcontinent ได้แก่ โรงแรม Mandarin Oriental กรุงเทพฯ และโรงแรม Six Senses เกาะยาวน้อย จ.พังงา
รวมถึงเกาะสมุย จ.สุราษฎร์ธานี ที่ติดอันดับที่ 9 ของเกาะที่ดีที่สุดในโลก (The Best Islands in the world) อีกด้วย
โดยอันดับที่ 1 – 10 ได้แก่
1.หมู่เกาะกรีก (Greek Islands) ประเทศกรีซ
2.มัลดีฟส์ (Maldives)
3.หมู่เกาะแบลีแอริก (Balearic Islands) ประเทศสเปน
4.ฮาวาย (Hawaii) สหรัฐอเมริกา
5.เซนต์ลูเชีย (St Lucia)
6.บาหลี (Bali) ประเทศอินโดนีเซีย
7.ซิซิลี (Sicily) ประเทศอิตาลี
8.มอริเชียส (Mauritius)
9.เกาะสมุย (Koh Samui) ประเทศไทย
10.หมู่เกาะคะแนรี (Canary Islands) ประเทศสเปน
เห็นแล้วน่าชื่นใจ เมืองไทยนี่แจ๋วจริง ๆ ใครมาก็หลงรัก
เราคนไทยต้องร่วมกันเป็นเจ้าบ้านที่ดี และพัฒนาคุณภาพบ้านเราให้ดีขึ้นและดีขึ้นไปอีกนะครับ
สำหรับรางวัลอื่น ๆ อ่านรายละเอียดเต็ม ๆ ได้ที่ : https://www.cntraveller.com/gallery/readers-travel-awards-2018-winners-runners-up
---------------------
ภาพ/ข่าว : กลุ่มสื่อสารเชิงกลยุทธ์ สำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/15180