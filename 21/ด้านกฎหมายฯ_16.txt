รัฐบาลไทย-ข่าวทำเนียบรัฐบาล-ม.ล.ปนัดดาฯ บรรยายพิเศษ เรื่อง “การเป็นคนไทยที่ดีตามรอยพระยุคลบาท  และหน้าที่ความรับผิดชอบของประชาชนชาวไทย”

วันศุกร์ที่ 7 กันยายน 2561
ม.ล.ปนัดดาฯ บรรยายพิเศษ เรื่อง “การเป็นคนไทยที่ดีตามรอยพระยุคลบาท  และหน้าที่ความรับผิดชอบของประชาชนชาวไทย”
ม.ล.ปนัดดาฯ บรรยายพิเศษ เรื่อง “การเป็นคนไทยที่ดีตามรอยพระยุคลบาท และหน้าที่ความรับผิดชอบของประชาชนชาวไทย”
เมื่อวันพฤหัสบดีที่ ๖ กันยายน ๒๕๖๑ เวลา ๑๓.๓๐ น.
ม.ล.ปนัดดา ดิศกุล ผู้ช่วยรัฐมนตรีประจำนายกรัฐมนตรี ปฏิบัติราชการกระทรวงยุติธรรม
ตรวจเยี่ยม ประชุม และพบปะกับผู้บริหาร ข้าราชการ พนักงานราชการ ครูอาจารย์
นักสังคมสงเคราะห์ ฝ่ายปกครอง บุคลากรในสังกัด นักเรียนนายร้อยตำรวจ (ศึกษาดูงาน)
พร้อมทั้งบรรยายพิเศษ เรื่อง “การเป็นคนไทยที่ดีตามรอยพระยุคลบาท และหน้าที่ความรับผิดชอบ
ของประชาชนชาวไทย” แก่เยาวชนศูนย์ฝึกและอบรมเด็กและเยาวชนพระนครศรีอยุธยา
และสถานพินิจและคุ้มครองเด็กและเยาวชนจังหวัดพระนครศรีอยุธยา
ณ สถานพินิจและคุ้มครองเด็กและเยาวชนจังหวัดพระนครศรีอยุธยา
อ.พระนครศรีอยุธยา จ.พระนครศรีอยุธยา
ม.ล.ปนัดดาฯ กล่าวตอนหนึ่งว่า "การกระทำสิ่งใดๆ ก็ตามที มีที่มาจากความคิดที่เรียกว่า
“การใช้ปัญญา'”นำหน้าการกระทำ ปัญญาแห่งความกตัญญูรู้คุณที่มีต่อบิดามารดา ครูอาจารย์
ปัญญาแห่งความรักความหวงแหนชาติบ้านเมือง ปัญญาแห่งความซื่อสัตย์สุจริต ไม่ทุจริตคดโกง
ไม่ทำผิดกฎหมาย ปัญญา หรือ “wisdom” คือ ความฉลาดของบุคคลที่ยึดมั่นความดี ความซื่อตรง
มีจริยธรรม เป็นที่ตั้งและเป็นฐานรากการสร้างชีวิตที่เป็นสุข ลูกหลานทุกคนต้องช่วยกันเสริม
ช่วยกันสร้างหลักคิดทางปัญญา นำประเทศชาติสู่ความเป็นระเบียบ มีความร่มเย็น"

ที่มา : http://www.thaigov.go.th/news/contents/details/15215
