รัฐบาลไทย-ข่าวทำเนียบรัฐบาล-"ยุติธรรม" เตรียมความพร้อมการจัดการประชุมการปฏิรูปกฎหมายล้มละลายในเอเชีย ครั้งที่ ๑๑

วันจันทร์ที่ 10 กันยายน 2561
"ยุติธรรม" เตรียมความพร้อมการจัดการประชุมการปฏิรูปกฎหมายล้มละลายในเอเชีย ครั้งที่ ๑๑
กระทรวงยุติธรรม เตรียมความพร้อมการจัดการประชุมการปฏิรูปกฎหมายล้มละลายในเอเชีย ครั้งที่ ๑๑
ในวันศุกร์ที่ ๗ กันยายน ๒๕๖๑ เวลา ๑๕.๐๐ น. ณ ห้องประชุมกระทรวงยุติธรรม ๑ ชั้น ๙ อาคารราชบุรีดิเรกฤทธิ์ ศูนย์ราชการเฉลิมพระเกียรติ ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม    เป็นประธานการประชุมคณะทำงานจัดการประชุมการปฏิรูปกฎหมายล้มละลายในเอเชีย ครั้งที่ ๑๑ (Forum on Asian Insolvency Reform) เพื่อติดตามความคืบหน้าการเตรียมความพร้อมในการจัดการประชุมการปฏิรูปกฎหมายล้มละลายฯ ดังกล่าว ในด้านการดำเนินการด้านสารัตถะและด้านพิธีการ โดยมี ผู้แทนจากกองการต่างประเทศ สำนักงานปลัดกระทรวงยุติธรรม และหน่วยงานที่เกี่ยวข้อง เข้าร่วมฯ
สำหรับการจัดการประชุมการปฏิรูปกฎหมายล้มละลายในเอเชีย ครั้งที่ ๑๑ กระทรวงยุติธรรม ร่วมกับหน่วยงานที่เกี่ยวข้อง ได้แก่ สำนักงานศาลยุติธรรม กลุ่มธนาคารโลก (World Bank Group) องค์การระหว่างประเทศ และผู้ประกอบวิชาชีพด้านล้มละลายและฟื้นฟูกิจการ (INSOL International) ร่วมกันเป็นเจ้าภาพจัดการประชุม ภายใต้หัวข้อ “การสร้างความก้าวหน้าในเศรษฐกิจโลกที่ผันผวน” (Making progress in an uncertain global economy) โดยมีกำหนดจัดขึ้นระหว่างวันที่ ๑๗ - ๑๘ กันยายน ๒๕๖๑ ณ โรงแรมอนันตรา สยาม กรุงเทพ

ที่มา : http://www.thaigov.go.th/news/contents/details/15277
