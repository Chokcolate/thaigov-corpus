รัฐบาลไทย-ข่าวทำเนียบรัฐบาล-พิธีรับพระราชทานรถโมบายเคลื่อนที่ “สิริเวชยาน” ในพระนามาภิไธยสมเด็จพระเทพรัตนราชสุดาฯ สยามบรมราชกุมารี

วันจันทร์ที่ 10 กันยายน 2561
พิธีรับพระราชทานรถโมบายเคลื่อนที่ “สิริเวชยาน” ในพระนามาภิไธยสมเด็จพระเทพรัตนราชสุดาฯ สยามบรมราชกุมารี
​เมื่อ ๑๐ ก.ย.๖๑ พล.อ.ประวิตร วงษ์สุวรรณ รอง นรม. และ รมว.กห. เป็นประธานในพิธีรับพระราชทานรถโมบายเคลื่อนที่ “สิริเวชยาน” ในพระนามาภิไธยสมเด็จพระเทพรัตนราชสุดาฯ  สยามบรมราชกุมารี
ณ ห้องสุรศักดิ์มนตรี ในศาลาว่าการกลาโหม  ซึ่งรถเคลื่อนที่ดังกล่าว จะนำไปใช้เพื่องานสาธารณสุขเชิงรุกในพื้นที่ จชต. โดยให้บริการ ช่วยเหลือแก่ประชาชน  โดยเฉพาะคนพิการที่อยู่ในพื้นที่ห่างไกล สถานบริการ ให้ได้รับประโยชน์จากอุปกรณ์ที่มีความพร้อม และทันสมัย ทั้งการตรวจรักษาผู้ป่วยทั่วไป โรคเฉพาะทาง กลุ่มผู้ป่วยติดเตียง คนชรา ผู้ป่วยด้วยโรคเรื้อรังต่าง ๆ ส่งผลให้ประชาชนในพื้นที่ มีคุณภาพชีวิตที่ดีขึ้น  สามารถดำรงชีวิตอยู่ในสังคม อย่างเท่าเทียมและมีศักดิ์ศรี

ที่มา : http://www.thaigov.go.th/news/contents/details/15273
