รัฐบาลไทย-ข่าวทำเนียบรัฐบาล-รัฐมนตรีช่วย ก.อุตฯ ลงพื้นที่เยี่ยมชมบริษัท สารัชมาร์เก็ตติ้ง จำกัด อ.หล่มสัก จ.เพชรบูรณ์ ในโอกาสเดินทางมาตรวจราชการและร่วมประชุม ครม. อย่างเป็นทางการนอกสถานที่ ครั้งที่ 7/2561 ณ จ

วันจันทร์ที่ 17 กันยายน 2561
รัฐมนตรีช่วย ก.อุตฯ ลงพื้นที่เยี่ยมชมบริษัท สารัชมาร์เก็ตติ้ง จำกัด อ.หล่มสัก จ.เพชรบูรณ์ ในโอกาสเดินทางมาตรวจราชการและร่วมประชุม ครม. อย่างเป็นทางการนอกสถานที่ ครั้งที่ 7/2561 ณ จ
นายสมชาย หาญหิรัญ รัฐมนตรีช่วยว่าการกระทรวงอุตสาหกรรม ลงพื้นที่เยี่ยมชมบริษัท สารัชมาร์เก็ตติ้ง จำกัด อ.หล่มเก่า จ.เพชรบูรณ์
วันนี้ (17 กันยายน 2561) เวลา 13.00 น. นายสมชาย หาญหิรัญ รัฐมนตรีช่วยว่าการกระทรวงอุตสาหกรรม ลงพื้นที่เยี่ยมชมบริษัท สารัชมาร์เก็ตติ้ง จำกัด อ.หล่มเก่า จ.เพชรบูรณ์ โดยมีนายสันติ กีระนันทน์ ผู้ช่วยรัฐมนตรีประจำกระทรวงอุตสาหกรรม นางสาวนิสากร จึงเจริญธรรม รองปลัดกระทรวงอุตสาหกรรม นายวีรศักดิ์ ศุภประเสริฐ ผู้ตรวจราชการกระทรวงอุตสาหกรรม ผู้บริหารระดับสูงของกระทรวงอุตสาหกรรม และนางไพรินทร์ กันทะวงษ์ อุตสาหกรรมจังหวัดเพชรบูรณ์ ร่วมลงพื้นที่ นายสารัช กมลธรไท ผู้บริหารบริษัท สารัชมาร์เก็ตติ้ง จำกัด ให้การต้อนรับ
บริษัท สารัชมาร์เก็ตติ้ง จำกัด ผู้ผลิตผลิตภัณฑ์มะขามแปรรูป เป็นหนึ่งในสถานประกอบการที่เข้าร่วมโครงการพัฒนาขีดความสามารถในการแข่งขันของอุตสาหกรรมแปรรูปการเกษตรในภูมิภาค (OPOAI) โดยได้เข้าโครงการในแผนการพัฒนาบรรจุภัณฑ์ การทดสอบตลาด การพัฒนาและปรับตัวร่วมกับกระทรวงอุตสาหกรรม ต่อยอดโครงการ OPOAL ด้วยการปรับลดน้ำหนักของแถม โดยการนอกจากนี้ยังได้เข้าร่วมโครงการเทคโนโลยีการผลิตที่สะอาด 3R ด้วยการนำเมล็ดมะขามที่ไม่มีมูลค่าหรือมีมูลค่าน้อยมาพัฒนาเป็นผลิตภัณฑ์ซีรั่มจากเมล็ดมะขาม ซึ่งช่วยลดของเสียและช่วยเพิ่มมูลค่าของผลิตภัณฑ์ได้มากขึ้น ปัจจุบันเซรั่มดังกล่าวอยู่ระหว่างการทดลองตลาด

ที่มา : http://www.thaigov.go.th/news/contents/details/15436
