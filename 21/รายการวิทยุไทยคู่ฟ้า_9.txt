รัฐบาลไทย-ข่าวทำเนียบรัฐบาล-เพิ่มประสิทธิภาพ โครงการเจ็บป่วยฉุกเฉินวิกฤติ มีสิทธิ์ทุกที่

วันศุกร์ที่ 7 กันยายน 2561
เพิ่มประสิทธิภาพ โครงการเจ็บป่วยฉุกเฉินวิกฤติ มีสิทธิ์ทุกที่
รัฐบาลเพิ่มประสิทธิภาพการรักษาพยาบาลผู้ป่วยฉุกเฉินวิกฤติ โดยเพิ่มเติมรายการยา เวชภัณฑ์ และบริการอื่น ๆ ที่จำเป็นต่อการรักษาอีกกว่า 1,600
ศุกร์ที่ 7 ก.ย.61
เพิ่มประสิทธิภาพ โครงการเจ็บป่วยฉุกเฉินวิกฤติ มีสิทธิ์ทุกที่
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเพิ่มประสิทธิภาพการรักษาพยาบาลผู้ป่วยฉุกเฉินวิกฤติ โดยเพิ่มเติมรายการยา เวชภัณฑ์ และบริการอื่น ๆ ที่จำเป็นต่อการรักษาอีกกว่า 1,600 รายการให้สามารถเบิกได้ ประกอบด้วยค่าอวัยวะเทียมและอุปกรณ์รักษาโรค เช่น สายสวนหัวใจสำหรับอาการหัวใจเต้นผิดจังหวะ ค่ายาและสารอาหารทางเส้นเลือด เช่น ยาสำหรับผู้ป่วยโรคเบาหวานและความดันโลหิตสูง ค่าเวชภัณฑ์ที่ไม่ใช่ยา เช่น สำลีก้อนสำหรับทำแผล และค่าตรวจวินิจฉัยทางเทคนิคการแพทย์ เช่น ชุดตรวจโรคแพ้ภูมิตัวเองหรือเชื้อ HIV เป็นต้น ทั้งนี้ รัฐบาลมุ่งหวังดูแลคุณภาพชีวิตประชาชนอย่างเท่าเทียมกัน เพื่อให้ทุกคนสามารถเข้ารับการรักษาในโรงพยาบาลทุกแห่งจนพ้นวิกฤตภายใน 72 ชั่วโมงโดยไม่เสียค่าใช้จ่าย

ที่มา : http://www.thaigov.go.th/news/contents/details/15237
