รัฐบาลไทย-ข่าวทำเนียบรัฐบาล-รัฐมนตรีช่วยว่าการกระทรวงกลาโหม/รองหัวหน้าผู้แทนพิเศษของรัฐบาล ลงพื้นที่ให้กำลังใจเจ้าหน้าที่ปฏิบัติงานด้วยความเข้มแข็ง อดทน เสียสละ

วันพฤหัสบดีที่ 13 กันยายน 2561
รัฐมนตรีช่วยว่าการกระทรวงกลาโหม/รองหัวหน้าผู้แทนพิเศษของรัฐบาล ลงพื้นที่ให้กำลังใจเจ้าหน้าที่ปฏิบัติงานด้วยความเข้มแข็ง อดทน เสียสละ
เมื่อวันที่ 13 ก.ย.61 พล.อ.ชัยชาญ  ช้างมงคล รมช.กห./รอง หน.ผทพ เดินทางไปราชการจังหวัดชายแดนภาคใต้ พื้นที่ อ.เทพา,อ.นาทวี จ.สงขลา
เมื่อวันที่ 13 ก.ย.61 พล.อ.ชัยชาญ  ช้างมงคล รมช.กห./รอง หน.ผทพ เดินทางไปราชการจังหวัดชายแดนภาคใต้ พื้นที่ อ.เทพา,อ.นาทวี จ.สงขลา โดยในช่วงเช้าเข้ารับฟังการบรรยายสรุปสถานการณ์ในความรับผิดชอบของหน่วยเฉพาะกิจสงขลา ที่มีภารกิจในการบูรณาการงานด้านความมั่นคง งานบังคับใช้กฎหมาย  การรักษาความปลอดภัยในชีวิตและทรัพย์สินของประชาชน  การเสริมสร้างความเข้าใจและแสวงหาทางออกจากความขัดแย้งในพื้นที่ 4 อำเภอของจ.สงขลา. พร้อมทั้งรับทราบปัญหาข้อขัดข้องของหน่วย. ในโอกาสนี้ได้ให้โอวาทแก่กำลังพล ฉก.สงขลา ที่ปฎิบัติหน้าที่ ถึงข้อห่วงใย จากผู้บังคับบัญชาทุกระดับ ให้ปฎิบัติหน้าที่ด้วยความเข้มแข็ง อดทน เสียสละ ไม่ประมาท เพื่อสร้างความเชื่อมั่นศรัทธาให้เกิดแก่พี่น้องประชาชนในพื้นที่ อย่างมีประสิทธิภาพ จากนั้นในช่วงบ่าย ได้เดินทางไปตรวจเยี่ยมและรับฟังการดำเนินงานของเจ้าหน้าที่ด่านศุลกากรบ้านประกอบ อ.นาทวี จ.สงขลา ซึ่งเป็นจุดผ่านแดนถาวร ไทย -มาเลเซีย ที่มีความสำคัญต่อการเชื่อมโยงทางเศรษฐกิจของ จ.สงขลา กับประเทศเพื่อนบ้านรองจากด่านสะเดา และเยี่ยมให้กำลังใจการปฎิบัติหน้าที่ของชุดเฝ้าตรวจชายแดน ของ ฉก.สงขลา และชุดป้องกันชายแดนกองกำลังเทพสตรี  ก่อนเดินทางกลับ

ที่มา : http://www.thaigov.go.th/news/contents/details/15363
