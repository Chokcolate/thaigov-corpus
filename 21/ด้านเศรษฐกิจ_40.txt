รัฐบาลไทย-ข่าวทำเนียบรัฐบาล-รัฐมนตรีช่วยว่าการกระทรวงอุตสาหกรรม เปิดงานแสดงสินค้าอุตสาหกรรมและนวัตกรรม

วันพุธที่ 5 กันยายน 2561
รัฐมนตรีช่วยว่าการกระทรวงอุตสาหกรรม เปิดงานแสดงสินค้าอุตสาหกรรมและนวัตกรรม
นายสมชาย หาญหิรัญ รัฐมนตรีช่วยว่าการกระทรวงอุตสาหกรรม เป็นประธานเปิดงาน CCE South East Asia – Thailand 2018  ณ ศูนย์นิทรรศการและการประชุมไบเทค บางนา
วันนี้ (5 กันยายน 2561) นายสมชาย หาญหิรัญ รัฐมนตรีช่วยว่าการกระทรวงอุตสาหกรรม เป็นประธานเปิดงาน CCE South East Asia – Thailand 2018 “งานแสดงสินค้านานาชาตินวัตกรรม และเทคโนโลยีเพื่ออุตสาหกรรมบรรจุภัณฑ์กระดาษลูกฟูกและกล่องอเนกประสงค์ และงานสินค้านานาชาติเพื่ออุตสาหกรรมแปรรูปจากม้วนสู่ม้วน ในภูมิภาคเอเชียตะวันออกเฉียงใต้” โดยมี Mr. David Tellett กรรมการผู้จัดการบริษัท แม็ค บรูคส์ เอ็กบิชั่นส์ เอเชียจำกัด นายระวิ เกษมศานติ์ นายกสมาคมบรรจุภัณฑ์กระดาษลูกฟูก นายวิชาญ จิตร์ภักดี นายกสมาคมอุตสาหกรรมเยื่อและกระดาษไทย นางประภาพร ณรงค์ฤทธิ์ นายกสมาคมการพิมพ์สกรีนไทย นายจิรุตถ์ อิศรางกูร ณ อยุธยา ผู้อำนวยการสำนักงานส่งเสริมการจัดประชุมและนิทรรศการ ร่วมงาน โดยงานดังกล่าวจัดขึ้นเพื่อเพิ่มโอกาสการเชื่อมขยายธุรกิจให้กับผู้ประกอบการของอุตสาหกรรมฯ ในประเทศไทย ตลอดจนผู้ประกอบการจากทั่วภูมิภาคอาเซียน ณ ศูนย์นิทรรศการและการประชุมไบเทค บางนา

ที่มา : http://www.thaigov.go.th/news/contents/details/15167
