รัฐบาลไทย-ข่าวทำเนียบรัฐบาล-กระทรวงยุติธรรม พัฒนาศักยภาพการจัดการเรื่องราวร้องทุกข์ให้แก่ประชาชน

วันอังคารที่ 25 กันยายน 2561
กระทรวงยุติธรรม พัฒนาศักยภาพการจัดการเรื่องราวร้องทุกข์ให้แก่ประชาชน
นายธวัชชัย ไทยเขียว รองปลัดกระทรวงยุติธรรม เป็นประธานเปิดโครงการพัฒนาศักยภาพการจัดการเรื่องราวร้องทุกข์ของศูนย์บริการร่วมกระทรวงยุติธรรม และหน่วยงานที่เกี่ยวข้อง
เมื่อวันศุกร์ที่ ๒๑ กันยายน ๒๕๖๑ เวลา ๑๓.๐๐ น.
ณ โรงแรมไมด้า รีสอร์ท กาญจนบุรี อำเภอเมือง จังหวัดกาญจนบุรี
นายธวัชชัย ไทยเขียว รองปลัดกระทรวงยุติธรรม
เป็นประธานเปิดโครงการพัฒนาศักยภาพการจัดการเรื่องราวร้องทุกข์
ของศูนย์บริการร่วมกระทรวงยุติธรรม และหน่วยงานที่เกี่ยวข้อง
พร้อมทั้งบรรยายพิเศษ ในหัวข้อ
"การให้ความช่วยเหลือประชาชนกับการอำนวยความยุติธรรมของกระทรวงยุติธรรม"
ให้แก่ผู้บริหารและเจ้าหน้าที่ของศูนย์บริการร่วมกระทรวงยุติธรรม
ศูนย์ช่วยเหลือลูกหนี้และประชาชนที่ไม่ได้รับความเป็นธรรม
ส่วนนโยบายและยุทธศาสตร์ยุติธรรมชุมชนและยุติธรรมจังหวัด
ทั้งนี้ โครงการพัฒนาศักยภาพการจัดการเรื่องราวร้องทุกข์ฯ ดังกล่าว
จัดขึ้นระหว่างวันที่ ๒๑ - ๒๓ กันยายน 2561
โดยมุ่งเน้นให้บุคลากรผู้ให้บริการได้พัฒนาศักยภาพและประสิทธิภาพ
เกี่ยวกับการจัดการเรื่องราวร้องทุกข์ให้แก่ประชาชน
โดยเฉพาะอย่างยิ่งในฐานะฝ่ายเลขานุการของคณะกรรมการการจัดการเรื่องราวร้องทุกข์
ประจำกระทรวงยุติธรรม รวมทั้งการเสริมสร้างกระบวนการ
การปฏิบัติงานร่วมกัน การสร้างทีมงาน (Teamwork)
การให้บริการประชาชนด้วยจิตบริการ (Service Mind)
และการทำงานภายใต้สภาวะความกดดัน
นอกจากนี้ยังได้จัดให้มีการระดมความคิดเห็นจากผู้เข้าร่วมโครงการฯ
เกี่ยวกับปัญหาอุปสรรคและแนวทางการแก้ไขปัญหาอุปสรรค
ในการปฏิบัติงานให้มีประสิทธิภาพและเกิดประสิทธิผลยิ่งขึ้น
อันจะเป็นประโยชน์ต่อการปฏิบัติงานอำนวยความยุติธรรมร่วมกันต่อไป

ที่มา : http://www.thaigov.go.th/news/contents/details/15655
