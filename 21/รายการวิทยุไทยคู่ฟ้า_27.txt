รัฐบาลไทย-ข่าวทำเนียบรัฐบาล-รัฐ เห็นชอบ คืน VAT บางส่วนให้ผู้มีรายได้น้อย

วันอังคารที่ 25 กันยายน 2561
รัฐ เห็นชอบ คืน VAT บางส่วนให้ผู้มีรายได้น้อย
รัฐบาลออกมาตรการชดเชยค่าใช้จ่ายให้แก่ผู้มีรายได้น้อยที่ถือบัตรสวัสดิการแห่งรัฐ โดยคืนภาษีมูลค่าเพิ่มบางส่วนกลับเข้ากระเป๋าเงินอิเล็กทรอนิกส์ของผู้ถือบัตร
อังคารที่ 25 ก.ย.61
รัฐ เห็นชอบ คืน VAT บางส่วนให้ผู้มีรายได้น้อย
ต่อจากนี้ไป ขอเชิญรับฟังไทยคู่ฟ้า ครับ
รัฐบาลออกมาตรการชดเชยค่าใช้จ่ายให้แก่ผู้มีรายได้น้อยที่ถือบัตรสวัสดิการแห่งรัฐ โดยคืนภาษีมูลค่าเพิ่มบางส่วนกลับเข้ากระเป๋าเงินอิเล็กทรอนิกส์ของผู้ถือบัตร สำหรับการซื้อสินค้าผ่านเครื่องรูดบัตร EDC ในร้านธงฟ้าประชารัฐ ตั้งแต่วันที่ 1 พ.ย. 61 – 30 เม.ย. 62 โดยแบ่งสัดส่วนภาษีที่ต้องจ่ายร้อยละ 7 เป็น 3 ส่วน คือ ส่วนที่ 1 ร้อยละ 1 เก็บเป็นภาษีมูลค่าเพิ่มเข้ารัฐ ส่วนที่ 2 ร้อยละ 5 โอนกลับเข้ากระเป๋าเงินอิเล็กทรอนิกส์ของผู้ถือบัตรภายในวันที่ 15 ของเดือนถัดไป และส่วนที่ 3 ร้อยละ 1 โอนเข้าบัญชีกองทุนการออมแห่งชาติ เพื่อเป็นหลักประกันให้แก่ผู้มีรายได้น้อยหลังวัยเกษียณ ทั้งนี้ รัฐบาลจะติดตั้งเครื่องบันทึกการเก็บเงิน POS ที่ร้านธงฟ้า 3,000 แห่ง เพื่อนำข้อมูลไปจัดสรรเงินคืนให้กับผู้มีรายได้น้อยต่อไป
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : http://www.thaigov.go.th/news/contents/details/15632
