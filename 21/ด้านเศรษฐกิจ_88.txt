รัฐบาลไทย-ข่าวทำเนียบรัฐบาล-หัวหน้าผู้ตรวจราชการกระทรวงอุตสาหกรรม เข้าร่วมประชุมหารือบูรณาการการสร้างการรับรู้สู่ชุมชนและการยกเลิกสำเนาเอกสาร

วันพฤหัสบดีที่ 13 กันยายน 2561
หัวหน้าผู้ตรวจราชการกระทรวงอุตสาหกรรม เข้าร่วมประชุมหารือบูรณาการการสร้างการรับรู้สู่ชุมชนและการยกเลิกสำเนาเอกสาร
นายสุรพล ชามาตย์ หัวหน้าผู้ตรวจราชการกระทรวงอุตสาหกรรม เข้าร่วมประชุมหารือบูรณาการการสร้างการรับรู้สู่ชุมชนและการยกเลิกสำเนาเอกสาร ณ ห้องประชุมราชสีห์ ศาลาว่าการกระทรวงมหาดไทย
วันนี้ (13 กันยายน 2561) เวลา 10.00 น. นายสุรพล ชามาตย์ หัวหน้าผู้ตรวจราชการกระทรวงอุตสาหกรรม เข้าร่วมประชุมหารือบูรณาการการสร้างการรับรู้สู่ชุมชนและการยกเลิกสำเนาเอกสาร ณ ห้องประชุมราชสีห์ ศาลาว่าการกระทรวงมหาดไทย โดยมีพลเอกอนุพงษ์ เผ่าจินดา รัฐมนตรีว่าการกระทรวงมหาดไทยเป็นประธาน
โดยกระทรวงอุตสาหกรรม ได้แจ้งให้ที่ประชุมทราบถึงเรื่องการสร้างความรับรู้แก่ประชาชนอย่างต่อเนื่อง  โดยเน้นเรื่องนโยบายสำคัญของรัฐบาล เช่น อุตสาหกรรมเป้าหมาย (อุตสาหกรรมชีวภาพ , อุตสาหกรรมหุ่นยนต์) เหมืองแร่ทองคำ การกำกับดูแล ผู้บริโภค ด้วยการเข้มงวดตรวจจับสินค้าที่ไม่ได้มาตรฐาน และการสร้างการรับรู้เกี่ยวกับ Factory 4.0
นอกจากนี้ กระทรวงฯยังได้ดำเนินงานด้านการประชาสัมพันธ์ผ่านสื่อสารมวลชนในการยกเลิกเรียกสำเนาบัตรประชาชน รวมถึงระบบทะเบียนลูกค้ากระทรวงอุตสาหกรรม ( i - Industry ) ตามนโยบายของรัฐบาลเพื่ออำนวยความสะดวกในการติดต่อราชการหรือทำธุรกรรมต่างๆ ของประชาชน ผู้ประกอบการ วิสาหกิจชุมชน และ SME โดยมีการดำเนินงานผ่านงาน สมอ.สัญจร และการประชุมของสภาอุตสาหกรรมแห่งประเทศไทยไปแล้ว
ในส่วนของการยกเลิกสำเนาเอกสาร กระทรวงอุตสาหกรรมได้ลงนามข้อตกลงการปกครองในการใช้ประโยชน์จากโปรแกรมสำหรับอ่านข้อมูลจากบัตรประจำตัวประชาชนแบบอเนกประสงค์ ( Smart Card ) (offline) ระบบทดแทนการเรียกรับสำเนาบัตรประจำตัวประชาชนโดยขอรับการสนับสนุนเครื่องอ่านบัตรประชาชนจากกรมการปกครอง จำนวน 270 เครื่อง และได้แจกจ่ายให้กับหน่วยงานในสังกัดกระทรวงอุตสาหกรรมไปแล้วจำนวน 243 เครื่อง ตลอดจนมีการเชื่อมโยงข้อมูลกับกรมพัฒนาธุรกิจการค้า กระทรวงพาณิชย์ ในปัจจุบัน
ส่วนงานหรือขั้นตอนที่กระทรวงอุตสาหกรรมกำลังดำเนินงานอยู่ คือ
1. จัดทำข้อตกลงกับกรมการปกครอง ในการใช้ประโยชน์ข้อมูลทะเบียนราษฎร์ จากฐานข้อมูลทะเบียนการด้วยระบบคอมพิวเตอร์ โดยวิธีบริการข้อมูลทางอิเล็กทรอนิกส์
2. จัดทำระบบเชื่อมโยงฐานข้อมูลประชาชนกลาง (population information linkage Center)
3. พัฒนาระบบทะเบียนลูกค้ากระทรวงอุตสาหกรรม ( i - Industry ) เพื่อรับรองการทำธุรกรรมต่างๆกับกระทรวงอุตสาหกรรมเช่นการยกเลิกเลขรับสำเนาทะเบียนบ้านการลงทะเบียนของผู้รับบริการผ่านหน้าลงทะเบียนกลางของกระทรวงอุตสาหกรรมในการเข้าใช้งานระบบที่หน่วยงานภายในกระทรวงอุตสาหกรรมจัดทำขึ้นเป็นต้น
4. จัดหาเครื่องอ่านบัตรประชาชนเพิ่มเติม
5. เชื่อมโยงข้อมูลกับหน่วยงานภายในกระทรวงอุตสาหกรรมเครื่องยนต์ข้อมูลกับหน่วยงานภายนอกกระทรวงอุตสาหกรรมประกอบไปด้วย กรมการปกครอง กรมศุลกากร เป็นต้น

ที่มา : http://www.thaigov.go.th/news/contents/details/15348
