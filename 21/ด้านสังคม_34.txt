รัฐบาลไทย-ข่าวทำเนียบรัฐบาล-ปลัดกระทรวงดิจิทัลฯ เป็นวิทยากรบรรยายในการประชุม International Symposium on Converging Technologies and Disruptive Communications – Moving Forward

วันอังคารที่ 11 กันยายน 2561
ปลัดกระทรวงดิจิทัลฯ เป็นวิทยากรบรรยายในการประชุม International Symposium on Converging Technologies and Disruptive Communications – Moving Forward
ปลัดกระทรวงดิจิทัลฯ
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม (ดีอี) ร่วมเป็นวิทยากรบรรยายในการประชุมเชิงวิชาการระดับนานาชาติ International Symposium on Converging Technologies and Disruptive Communications – Moving Forward โดยสำนักงานคณะกรรมการกิจการการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) จัดขึ้นเมื่อวันที่ 10 กันยายน 2561 ณ โรงแรมเชอราตัน  แกรนด์ สุขุมวิท กรุงเทพฯ ซึ่งการประชุมฯ ครั้งนี้ ถือเป็นเวทีที่เปิดโอกาสให้หน่วยงานภาครัฐ และภาคเอกชน รวมทั้งผู้แทนสถานเอกอัครราชทูตในประเทศไทยได้มีโอกาสรับทราบรูปแบบธุรกิจต่างๆ ที่เกิดขึ้นบนดิจิทัลแพลตฟอร์ต และนโยบายเรื่อง Converging Technologies ที่หลอมรวมแพลตฟอร์มเข้าด้วยกัน ตลอดจนเป็นเวทีแลกเปลี่ยนแนวคิดและสร้างความตระหนักรู้ให้แก่ประชาชน ทั้งนี้ การประชุมเชิงวิชาการฯ ดังกล่าว จะมีการนำความคิดเห็นที่เกิดจากการแลกเปลี่ยนต่อยอดในภาคส่วนที่เกี่ยวข้อง ซึ่งคาดว่าจะสร้างความเชื่อมั่นให้กับคนไทยได้สามารถใช้ระบบดิจิทัลที่มีความปลอดภัยได้มากขึ้นต่อไป
**********************

ที่มา : http://www.thaigov.go.th/news/contents/details/15297
