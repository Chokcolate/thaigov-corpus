รัฐบาลไทย-ข่าวทำเนียบรัฐบาล-สตช. นำกำลังเจ้าหน้าที่ตำรวจเข้ากวาดล้าง แหล่งจำหน่ายยาปลุกอารมณ์ทางเพศเถื่อน ย่านถนนสุขุมวิท ซอยนานา เขตคลองเตย


วันพฤหัสบดีที่ 30 สิงหาคม 2561
65
พิมพ์
สตช. นำกำลังเจ้าหน้าที่ตำรวจเข้ากวาดล้าง แหล่งจำหน่ายยาปลุกอารมณ์ทางเพศเถื่อน ย่านถนนสุขุมวิท ซอยนานา เขตคลองเตย
สตช. นำกำลังเจ้าหน้าที่ตำรวจเข้ากวาดล้าง แหล่งจำหน่ายยาปลุกอารมณ์ทางเพศเถื่อน ย่านถนนสุขุมวิท ซอยนานา เขตคลองเตย
วันที่ 26 สิงหาคม 2561 พลตำรวจเอก วิระชัย ทรงเมตตา รองผู้บัญชาการ​ตำรวจแห่งชาติ/โฆษก​สำนักงาน​ตำรวจแห่งชาติ ชี้แจงประเด็นการแอบอ้าง อย. บนสินค้ายาปลุกอารมณ์​ทางเพศ ตามที่มีการแอบอ้าง อย.บนสินค้าปลุกอารมณ์ทางเพศ มีการแอบอ้างขายสินค้าปลุกอารมณ์ทางเพศว่าผ่านการรับรองจาก อย. นั้น เมื่อวานนี้ พลตำรวจเอก วิระชัย ทรงเมตตา รองผู้บัญชาการตำรวจแหงชาติ/โฆษกสำนักงานตำรวจแห่งชาติ ได้นำกำลังเจ้าหน้าที่ตำรวจเข้ากวาดล้างแหล่งจำหน่ายยาปลุกอารมณ์ทางเพศเถื่อนในย่านถนนสุขุมวิท ซอยนานา เขตคลองเตย กรุงเทพฯ โดยได้มีการถ่ายทอดสดการปฏิบัติการดังกล่าวผ่านสื่อเฟซบุ๊กไลฟ์ เพื่อให้ผู้ที่ลักลอบจำหน่ายผลิตภัณฑ์ดังกล่าวทั่วประเทศเกิดความยำเกรง และเพื่อสร้างความตระหนักถึงโทษภัยจากสินค้าไม่ได้มาตรฐานในลักษณะดังกล่าว  โดยมีผู้ให้ความสนใจเข้าชมและให้กำลังใจในการทำงานของเจ้าหน้าที่ตำรวจเป็นจำนวนมาก ทั้งนี้ ยังไม่มีการกล่าวถึงเว็บไซต์ที่ตกเป็นข่าวแต่อย่างใด เนื่องจากขณะนี้ทางเจ้าหน้าที่ตำรวจได้ประสานงานกับ อย. วางแผนที่จะปฏิบัติการจับกุมเว็บไซต์ดังกล่าว เพื่อไม่ให้เกิดการไหวตัวและทำลายพยานหลักฐานไปก่อน ความคืบหน้าจะรายงานให้ทราบต่อไป
----------------------

ที่มา : http://www.thaigov.go.th/news/contents/details/15025