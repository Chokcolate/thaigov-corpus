รัฐบาลไทย-ข่าวทำเนียบรัฐบาล-นายกรัฐมนตรียืนยันการประกาศใช้ พ.ร.ก.ฉุกเฉินฯ ในพื้นที่ภาคใต้ เพื่อรองรับการทำงานของเจ้าหน้าที่  ในสถานการณ์ไม่ปกติ เพื่อความปลอดภัยในชีวิตและทรัพย์สินของประชาชนในพื้นที่

วันอังคารที่ 25 กันยายน 2561
นายกรัฐมนตรียืนยันการประกาศใช้ พ.ร.ก.ฉุกเฉินฯ ในพื้นที่ภาคใต้ เพื่อรองรับการทำงานของเจ้าหน้าที่  ในสถานการณ์ไม่ปกติ เพื่อความปลอดภัยในชีวิตและทรัพย์สินของประชาชนในพื้นที่
นายกรัฐมนตรียืนยันการประกาศใช้ พ.ร.ก.ฉุกเฉินฯ ในพื้นที่ภาคใต้ เพื่อรองรับการทำงานของเจ้าหน้าที่  ในสถานการณ์ไม่ปกติ เพื่อความปลอดภัยในชีวิตและทรัพย์สินของประชาชนในพื้นที่
วันนี้ (25 กันยายน 2561) เวลา 14.30 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการเป็นประธานการประชุมคณะรัฐมนตรีถึงกรณีเยาวชนในพื้นที่ 3 จังหวัดชายแดนภาคใต้ขอให้รัฐบาลยกเลิกกฏการประกาศ พ.ร.ก.ฉุกเฉินฯ ว่า ในพื้นที่ใดก็ตามไม่ว่าในประเทศไทยและในโลกล้วนแล้วแต่มีการใช้กฎหมายพิเศษเกี่ยวกับความมั่นคง เพื่อรองรับการทำงานให้เจ้าหน้าที่สามารถทำงานได้เมื่อมีเหตุการณ์ และสถานการณ์ที่ไม่มีความปลอดภัยเกิดขึ้นในพื้นที่ เพื่อช่วยรักษาความปลอดภัยของประชาชนในภาพรวม หากเจ้าหน้าที่ทำเกินกว่าเหตุตามที่กฎหมายกำหนดไว้ เจ้าหน้าที่ต้องได้รับโทษตามกฎหมาย
ส่วนกรณีการเคลื่อนไหวของกลุ่มเยาวชน และนิสิต นักศึกษาที่ได้ออกมาเคลื่อนไหวนั้น นายกรัฐมนตรีกล่าวว่า พี่น้องประชาชนในพื้นที่ภาคใต้ได้ออกมาแสดงความคิดเห็นต่อเรื่องดังกล่าวเช่นกัน ประชาชนส่วนหนึ่งยังต้องการความสงบเรียบร้อย และการดูแลรักษาความปลอดภัยในพื้นที่เช่นเดิม ซึ่งการเปิดโอกาสให้แสดงความคิดเห็นหลายช่องทางมากเกินไปจะทำให้การแก้ไขปัญหาภาคใต้เป็นไปได้ยาก โดยรัฐบาลไม่ต้องการให้สถานการณ์ลุกลามบานปลาย จึงขอให้ประชาชนในพื้นที่ช่วยกันออกมาชี้แจงทำความเข้าใจด้วย และไม่ต้องการให้เกิดความขัดแย้ง รวมถึงการใช้ความรุนแรงต่อกันขึ้น
------------------------------------------

ที่มา : http://www.thaigov.go.th/news/contents/details/15649
