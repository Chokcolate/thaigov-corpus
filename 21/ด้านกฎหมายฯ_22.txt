รัฐบาลไทย-ข่าวทำเนียบรัฐบาล-รองนายกรัฐมนตรีและรัฐมนตรีว่าการกระทรวงยุติธรรม เปิดการประชุมระดับชาติ เพื่อเสริมสร้างความตระหนักและวางแนวทางการปฏิบัติต่อผู้ต้องขังที่มีความหลากหลายทางเพศ

วันจันทร์ที่ 10 กันยายน 2561
รองนายกรัฐมนตรีและรัฐมนตรีว่าการกระทรวงยุติธรรม เปิดการประชุมระดับชาติ เพื่อเสริมสร้างความตระหนักและวางแนวทางการปฏิบัติต่อผู้ต้องขังที่มีความหลากหลายทางเพศ
รองนายกรัฐมนตรีและรัฐมนตรีว่าการกระทรวงยุติธรรม เปิดการประชุมระดับชาติ เพื่อเสริมสร้างความตระหนักและวางแนวทางการปฏิบัติต่อผู้ต้องขังที่มีความหลากหลายทางเพศ
ในวันจันทร์ที่ ๑๐ กันยายน ๒๕๖๑ เวลา ๐๙.๐๐ น.
พลอากาศเอก ประจิน จั่นตอง รองนายกรัฐมนตรีและรัฐมนตรีว่าการกระทรวงยุติธรรม
เป็นประธานในพิธีเปิดการประชุมเชิงปฏิบัติการระดับชาติเพื่อเสริมสร้างความตระหนัก
เกี่ยวกับวิถีทางเพศ อัตลักษณ์ทางเพศ และการแสดงออกทางเพศในเรือนจำ
เพื่อกำหนดทิศทางและแนวทางการปฏิบัติต่อผู้ต้องขังที่มีความหลากหลายทางเพศ
ให้มีความชัดเจนมากยิ่งขึ้น ตลอดจนเป็นการพัฒนาแนวปฏิบัติที่ดี เพื่อดูแลผู้ต้องขังกลุ่มดังกล่าว
จัดโดย กองพัฒนานวัตกรรมการยุติธรรม​ สำนักงานปลัดกระทรวงยุติธรรม​
สำนักงานโครงการพัฒนาแห่งสหประชาติ ประจำประเทศไทย (UNDP Thailand​)
และกรมราชทัณฑ์
รองนายกรัฐมนตรี กล่าวว่า ปัจจุบันประเทศไทยมีการประกาศพระราชบัญญัติความเท่าเทียม
ระหว่างเพศ พ.ศ. ๒๕๕๘ เพื่อคุ้มครองผู้ถูกเลือกปฏิบัติโดยไม่เป็นธรรมระหว่างเพศ
และป้องกันมิให้มีการเลือกปฏิบัติโดยไม่เป็นธรรมระหว่างเพศ เพื่อให้สอดคล้องกับปฏิญญาสากล
ว่าด้วยสิทธิมนุษยชน ที่ประเทศไทยเข้าเป็นประเทศภาคีสมาชิก กระทรวงยุติธรรม เล็งเห็นถึงความสำคัญ
ของการปฏิบัติที่เหมาะสมกับผู้ต้องขังข้ามเพศ จึงเกิดโครงการนำร่องในการปฏิบัติกับผู้ต้องขังข้ามเพศ
เพื่อช่วยให้ผู้ต้องขังข้ามเพศได้รับการปฏิบัติที่เหมาะสม และเพื่อแก้ไขปัญหาระบบงานของกระบวนการยุติธรรมทางอาญา ที่อาจมีการจำกัดสิทธิและเสรีภาพของกลุ่มคนข้ามเพศ เนื่องจากอยู่บนพื้นฐาน
ของเพศสภาพ ๒ เพศเท่านั้น กระทรวงยุติธรรมมีแนวคิดในการเปิดพื้นที่ในการจัดโครงการต้นแบบ
ในการปฏิบัติต่อกลุ่มคนและนานาชาติ เข้าใจในสิทธิและการปฏิบัติต่อกลุ่มคนข้ามเพศ
ของกระทรวงยุติธรรมมากยิ่งขึ้น
โดยมี นางกรรณิการ์ แสงทอง รองปลัดกระทรวงยุติธรรม
พลตำรวจเอกณรัชต์ เศวตนันทน์ อธิบดีกรมราชทัณฑ์
คุณเดียร์ดรา บอยด์ ผู้ประสานองค์การสหประชาชาติ​ ประจำประเทศไทย
ผู้แทนสำนักงานป้องกันยาเสพติดและปราบปรามอาชญากรรมแห่งสหประชาชาติ (UNODC)
องค์กรภาคประชาชน ผู้บัญชาการเรือนจำ ผู้อำนวยการทัณฑสถาน รวมทั้งผู้ที่เกี่ยวข้อง เข้าร่วมฯ
ณ ห้องบอลรูม บี และ ซี โรงแรมอมารี ประตูน้ำโรงแรม อมารี วอเตอร์เกท

ที่มา : http://www.thaigov.go.th/news/contents/details/15283
