รัฐบาลไทย-ข่าวทำเนียบรัฐบาล-ประกาศกระทรวงการคลัง เรื่อง กิจการที่ต้องขออนุญาตตามข้อ 5 แห่งประกาศของคณะปฏิวัติ ฉบับที่ 58 (เรื่อง สินเชื่อรายย่อยระดับจังหวัดภายใต้การกำกับ) ฉบับที่ 2

วันพฤหัสบดีที่ 30 สิงหาคม 2561
ประกาศกระทรวงการคลัง เรื่อง กิจการที่ต้องขออนุญาตตามข้อ 5 แห่งประกาศของคณะปฏิวัติ ฉบับที่ 58 (เรื่อง สินเชื่อรายย่อยระดับจังหวัดภายใต้การกำกับ) ฉบับที่ 2
กระทรวงการคลังได้ออกประกาศกระทรวงการคลัง เรื่อง กิจการที่ต้องขออนุญาตตามข้อ 5 แห่งประกาศของคณะปฏิวัติ ฉบับที่ 58 (เรื่อง สินเชื่อรายย่อยระดับจังหวัดภายใต้การกำกับ) (สินเชื่อพิโกไฟแนนซ์) ฉบับที่ 2
นายพรชัย ฐีระเวช ที่ปรึกษาด้านเศรษฐกิจการเงิน ในฐานะโฆษกสำนักงานเศรษฐกิจการคลัง เปิดเผยว่า กระทรวงการคลังได้ออกประกาศกระทรวงการคลัง เรื่อง กิจการที่ต้องขออนุญาตตามข้อ 5 แห่งประกาศของคณะปฏิวัติ ฉบับที่ 58 (เรื่อง สินเชื่อรายย่อยระดับจังหวัดภายใต้การกำกับ) (สินเชื่อพิโกไฟแนนซ์) ฉบับที่ 2 โดยได้ปรับปรุงนิยามของสินเชื่อรายย่อยระดับจังหวัดภายใต้การกำกับให้รวมถึงสินเชื่อจำนำทะเบียนรถยนต์ และรถจักรยานยนต์ ทั้งนี้ เงื่อนไขอื่นยังเป็นไปตามเดิม ซึ่งจะทำให้ผู้ประกอบธุรกิจสินเชื่อพิโกไฟแนนซ์สามารถให้บริการสินเชื่อได้มากขึ้น อีกทั้งยังจะช่วยเพิ่มโอกาสให้ประชาชนรายย่อยที่เป็นเจ้าของยานพาหนะสามารถใช้ประโยชน์จากทรัพย์สินของตนเองเพื่อให้เข้าถึงแหล่งเงินทุนได้สะดวกขึ้น ซึ่งจะเป็นการลดปัญหาหนี้นอกระบบในอีกทางหนึ่ง ทั้งนี้ ณ สิ้นเดือนกรกฎาคม 2561 มีผู้ประกอบธุรกิจพิโกไฟแนนซ์ที่ได้รับอนุญาตและเปิดดำเนินการแล้ว 287 ราย ใน 60 จังหวัด
สำนักนโยบายระบบการเงินและสถาบันการเงิน  สำนักงานเศรษฐกิจการคลัง
โทร. 0 2273 9020 ต่อ 3234
โทรสาร 0 2618 3366

ที่มา : http://www.thaigov.go.th/news/contents/details/15032
