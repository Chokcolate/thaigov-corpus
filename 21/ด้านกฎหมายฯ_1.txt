รัฐบาลไทย-ข่าวทำเนียบรัฐบาล-“ยุติธรรม” จัดประชุม กพยช.ขับเคลื่อนการบริหารงานยุติธรรมของประเทศ


วันพุธที่ 29 สิงหาคม 2561
150
“ยุติธรรม” จัดประชุม กพยช.ขับเคลื่อนการบริหารงานยุติธรรมของประเทศ
กระทรวงยุติธรรม จัดประชุม กพยช.ขับเคลื่อนการบริหารงานยุติธรรมของประเทศ
เมื่อวันพุธที่ ๒๙ สิงหาคม ๒๕๖๑ เวลา ๑๓.๓๐ น.
ณ ห้องประชุมกระทรวงยุติธรรม ๑ ชั้น ๙ อาคารราชบุรีดิเรกฤทธิ์
ศูนย์ราชการเฉลิมพระเกียรติฯ
พลอากาศเอก ประจิน จั่นตอง รองนายกรัฐมนตรีและรัฐมนตรีว่าการกระทรวงยุติธรรม
เป็นประธานการประชุมคณะกรรมการพัฒนาการบริหารงานยุติธรรมแห่งชาติ (กพยช.) ครั้งที่  ๔/๒๕๖๑
โดยมี คณะกรรมการผู้ทรงคุณวุฒิ และผู้ที่เกี่ยวข้อง เข้าร่วมฯ
โดยที่ประชุมได้รับทราบวาระเพื่อทราบตามที่ฝ่ายเลขานุการนำเสนอ ดังนี้
๑. สรุปสาระสำคัญ”เวทีสาธารณะว่าด้วยหลักนิติธรรมและการพัฒนาที่ยั่งยืน”
๒. ผลการดำเนินงานตามมติที่ประชุม กพยช.
๓. ความคืบหน้าการดำเนินงานของคณะอนุกรรมการระหว่างเดือนพฤษภาคม-ปัจจุบัน
๔. การประชุมหารือแนวทางการดำเนินงานตามแผนการปฏิรูปประเทศด้านกระบวนการยุติธรรมภายใต้กรอบการขับเคลื่อนภารกิจของ กพยช.
๕. สรุปผลการประชุมทางวิชาการระดับชาติว่าด้วยงานยุติธรรม ครั้งที่๑๖ “พัฒนากระบวนการยุติธรรม
ลดความเหลื่อมล้ำ นำความยุติธรรมสู่ประชาชน”
๖. ผลการดำเนินงานคณะกรรมการพัฒนาการบริหารงานยุติธรรมระดับจังหวัด (กพยจ.)
นอกจากนี้ที่ประชุมยังได้ร่วมกันพิจารณา และมีข้อสังเกตและข้อเสนอแนะให้ฝ่ายเลขานุการ นำไปพิจารณาดำเนินการในประเด็นต่างๆ ตามวาระเพื่อพิจารณา ดังนี้
๑. การปกปิดประวัติความผิดอาญาของเด็กและเยาวชนและการจัดการข้อมูลประวัติการกระทำความผิด
ในกรณีทั่วไป
๒. สถานการณ์ความเชื่อมั่นต่อกระบวนการยุติธรรม
๓. รายงานผลการดำเนินโครงการจัดทำตัวชี้วัดประสิทธิภาพกระบวนการยุติธรรมทางอาญา
๔. แนวทางการสร้างขวัญกำลังใจและแรงจูงใจในการปฎิบัติหน้าที่ของบุคลากรในกระบวนการยุติธรรม
ทั้งนี้ ฝ่ายเลขานุการจะได้นำข้อเสนอแนะ/ข้อสังเกตของที่ประชุมไปดำเนินการ
ให้เป็นไปตามมติที่ประชุมต่อไป

ที่มา : http://www.thaigov.go.th/news/contents/details/15013