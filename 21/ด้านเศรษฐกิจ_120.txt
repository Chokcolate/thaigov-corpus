รัฐบาลไทย-ข่าวทำเนียบรัฐบาล-รัฐมนตรีฯ อุตตม ร่วมคณะนายกรัฐมนตรี ลงพื้นที่พบปะประชาชน และเยี่ยมชมการจัดการท่องเที่ยวชุมชน จ.เลย

วันจันทร์ที่ 17 กันยายน 2561
รัฐมนตรีฯ อุตตม ร่วมคณะนายกรัฐมนตรี ลงพื้นที่พบปะประชาชน และเยี่ยมชมการจัดการท่องเที่ยวชุมชน จ.เลย
นายอุตตม  สาวนายน รัฐมนตรีว่าการกระทรวงอุตสาหกรรม พบปะประชาชนจังหวัดเลย โอกาสนี้ นายกรัฐมนตรีเป็นประธานในพิธีเปิดถนน 4 เลน หมายเลข 201 ตอนปากภู - เชียงคาน เพื่อลดความแออัดและรองรับปริมาณการจราจรและการเดินทางของประชาชนที่มีแนวโน้มเพิ่มขึ้น
วันนี้ (17 กันยายน 2561) เวลา 09.00 น. นายอุตตมสาวนายน รัฐมนตรีว่าการกระทรวงอุตสาหกรรม พร้อมด้วย นายสุวินัย ต่อศิริสุข เลขานุการรัฐมนตรีว่าการกระทรวงอุตสาหกรรม นายพสุ โลหารชุน ปลัดกระทรวงอุตสาหกรรม และนายสุรพล ชามาตย์ หัวหน้าผู้ตรวจราชการกระทรวงอุตสาหกรรม ร่วมคณะนายกรัฐมนตรี พลเอก ประยุทธ์ จันทร์โอชา พบปะประชาชนจังหวัดเลย โอกาสนี้ นายกรัฐมนตรีเป็นประธานในพิธีเปิดถนน 4 เลน หมายเลข 201 ตอนปากภู - เชียงคาน เพื่อลดความแออัดและรองรับปริมาณการจราจรและการเดินทางของประชาชนที่มีแนวโน้มเพิ่มขึ้น รองรับการขยายตัวทางเศรษฐกิจ การท่องเที่ยว และการขนส่ง โดยเฉพาะการเพิ่มประสิทธิภาพและมาตรฐานการใช้ท่าอากาศยานเลย เพื่อเตรียมการเป็นศูนย์กลางทางการบิน พร้อมทั้ง เป็นสักขีพยานในการมอบหนังสือแสดงโครงการป่าชุมชน ให้แก่ประธานป่าชุมชน 5 จังหวัด (บึงกาฬ เลย หนองคาย หนองบัวลำภู และอุดรธานี) เพื่อแก้ปัญหาไร้ที่ทำกินและที่อยู่อาศัยของประชาชน และรักษาทรัพยากรทางธรรมชาติ รวมถึงการสร้างสมดุลระหว่างการอนุรักษ์กับการใช้ประโยชน์อย่างยั่งยืน ณ หอประชุมชุมทองวิไล มหาวิทยาลัยราชภัฏเลย
หลังจากนั้นได้ไปเยี่ยมชมการจัดการท่องเที่ยวชุมชนตามแนวประชารัฐ ณ อำเภอเชียงคาน จังหวัดเลย

ที่มา : http://www.thaigov.go.th/news/contents/details/15438
