รัฐบาลไทย-ข่าวทำเนียบรัฐบาล-รอง ลธน.ม.เรณูฯ เป็นประธานในพิธีปิด “ตลาดคลองผดุง: รวมใจภักดิ์ รักแม่เที่ยงแท้ยุติธรรม” ณ ตลาดคลองผดุงกรุงเกษม ข้างทำเนียบรัฐบาล ผลการจัดงานครั้งนี้มีเงินสะพัดสู่เศรษฐกิจชุมชนกว่า

วันจันทร์ที่ 17 ตุลาคม 2559
รอง ลธน.ม.เรณูฯ เป็นประธานในพิธีปิด “ตลาดคลองผดุง: รวมใจภักดิ์ รักแม่เที่ยงแท้ยุติธรรม” ณ ตลาดคลองผดุงกรุงเกษม ข้างทำเนียบรัฐบาล ผลการจัดงานครั้งนี้มีเงินสะพัดสู่เศรษฐกิจชุมชนกว่า
รอง ลธน.ม.เรณูฯ เป็นประธานในพิธีปิด “ตลาดคลองผดุง: รวมใจภักดิ์ รักแม่เที่ยงแท้ยุติธรรม” ณ ตลาดคลองผดุงกรุงเกษม ข้างทำเนียบรัฐบาล ผลการจัดงานครั้งนี้มีเงินสะพัดสู่เศรษฐกิจชุมชนกว่า 14 ล้านบาท
วันนี้ (24 สิงหาคม 2559) เวลา 15.00 น. ณ เวทีกลาง ตลาดคลองผดุงกรุงเกษม ข้างทำเนียบรัฐบาล นางสาวเรณู ตังคจิวางกูร รองเลขาธิการนายกรัฐมนตรีฝ่ายการเมือง ในฐานะประธานกรรมการดำเนินโครงการตลาดคลองผดุงกรุงเกษม เป็นประธานในพิธีปิด “ตลาดคลองผดุง: รวมใจภักดิ์ รักแม่เที่ยงแท้ยุติธรรม” ซึ่งจัดขึ้นระหว่างวันที่ 1 – 24 สิงหาคม 2559 เวลา 10.00 น. - 19.00 น. มีรายได้หมุนเวียนสู่เศรษฐกิจกว่า 14 ล้านบาท
โอกาสนี้ นายธวัชชัย ไทยเขียว รองปลัดกระทรวงยุติธรรมได้กล่าวรายงานว่าตามที่กระทรวงยุติธรรมได้รับมอบหมายจากรัฐบาลให้จัดงาน “ตลาดคลองผดุง : รวมใจภักดิ์ รักแม่เที่ยงแท้ยุติธรรม” จนกระทั่งถึงวันที่ 24 สิงหาคม ศกนี้ ได้รับความสนใจจากประชาชนเดินทางมาเยี่ยมชมงานนี้กว่า 6 หมื่นคน พร้อมทั้งมีประชาชนเดินทางมาเยี่ยมชมสินค้าและให้การอุดหนุนสินค้าและบริการของกระทรวงยุติธรรมอย่างต่อเนื่อง โดยเฉพาะอย่างยิ่งการขอคำปรึกษาด้านคดีความต่าง ๆ ซึ่งมีเจ้าหน้าที่กระทรวงยุติธรรมที่สังกัดกรมบังคับคดีมาให้ข้อมูลที่เป็นประโยชน์อย่างมาก โดยประชาชนไม่ต้องเสียค่าใช้จ่ายใด ๆ ทั้งสิ้น
จากนั้น รองเลขาธิการนายกรัฐมนตรีฝ่ายการเมืองได้กล่าวปิดงานความว่า ตลาดคลองผดุงกรุงเกษมข้างทำเนียบรัฐบาลเป็นดำริของนายกรัฐมนตรี เพื่อเป็นช่องทางให้โอกาสประชาชนที่เป็นผู้ประกอบการรายย่อยและหน่วยงานได้นำสินค้าและบริการมาจัดแสดงและจำหน่ายในตลาดฯ ในราคาย่อมเยา มีการหมุนเวียนในเศรษฐกิจอย่างทั่วถึงและต่อเนื่อง อีกทั้งให้โอกาสผู้พ้นโทษจากทันฑสถานมีโอกาสได้ยอมรับจากสังคมเพื่อประกอบอาชีพโดยสุจริตต่อไป
หลังจากนั้น ประธานได้รับมอบป้ายตลาดคลองผดุงกรุงเกษมจาก รองปลัดกระทรวงยุติธรรมและได้มอบต่อให้ตัวแทนผู้บริหารกระทรวงเกษตรและสหกรณ์พร้อมกระทรวงเทคโนโลยีสารสนเทศและการสื่อสารพร้อมทั้งนี้ จะมีการจัดงานตลาดคลองผดุงกรุงเกษมข้างทำเนียบรัฐบาลในเดือนกันยายน 2559 ชื่อว่า “ตลาดเกษตรดิจิทัล” ภายใต้แนวคิด “เทคโนโลยีดิจิทัลก้าวไกล การเกษตรไทยก้าวหน้า” ซึ่งจัดขึ้นระหว่างวันที่ 5 – 25 กันยายน 2559 เวลา 10.00 – 19.00 น. โดยมีกิจกรรมที่สำคัญได้แก่ด้านการเกษตร เช่น Smart Farmer สินค้า Oraganic และไม้ดอกไม้ประดับ พร้อมจำหน่ายสินค้า ICT รวมถึงให้บริการทางพัสดุและไปรษณีย์ ซึ่งมีการจัดทำ Stamp คอลเลคชั่นเพื่อเป็นที่ระลึก ตลอดจนมีการประกวดแข่งขันต่าง ๆ ที่น่าสนใจ เช่น ปลากัดเชิงนวัตกรรม เพื่อชิงรางวัล พลเอก ประยุทธ์ จันทร์โอชา นายกรัฐมนตรี มูลค่า 10,000 บาท
*****************************
กลุ่มประชาสัมพันธ์และเผยแพร่ สำนักโฆษก
อภิวัฒน์ / รายงาน
ดวงใจ / ตรวจ

ที่มา : http://www.thaigov.go.th/news/contents/details/259
