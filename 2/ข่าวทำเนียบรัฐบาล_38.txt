รัฐบาลไทย-ข่าวทำเนียบรัฐบาล-นายกรัฐมนตรีเผยการแก้ไขปัญหาจราจรในกรุงเทพมหานคร ต้องอาศัยความร่วมมือจากประชาชน ปฏิบัติตามกฎหมายอย่างเคร่งครัด

วันจันทร์ที่ 17 ตุลาคม 2559
นายกรัฐมนตรีเผยการแก้ไขปัญหาจราจรในกรุงเทพมหานคร ต้องอาศัยความร่วมมือจากประชาชน ปฏิบัติตามกฎหมายอย่างเคร่งครัด
นายกรัฐมนตรีเผยการแก้ไขปัญหาจราจรในกรุงเทพมหานคร ต้องอาศัยความร่วมมือจากประชาชน ปฏิบัติตามกฎหมายอย่างเคร่งครัด
วันนี้ (30 สิงหาคม 2559) เวลา 14.00 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีถึงการแก้ไขปัญหาการจราจรในพื้นที่กรุงเทพมหานครว่า ในต่างประเทศแก้ไขปัญหาการจราจรด้วยการจัดวงจรการเดินรถใหม่ และกำหนดหมายเลขทะเบียนเลขคู่ และเลขคี่ในการวิ่งบนถนน ซึ่งประเทศไทยไม่สามารถดำเนินการเรื่องดังกล่าวได้ จึงทำให้การแก้ไขปัญหาการจราจรในพื้นที่กรุงเทพมหานครไม่สามารถทำได้ ที่ผ่านมารัฐบาลได้ดำเนินการแก้ไขปัญหามาตลอด แต่เนื่องจากการจราจรในกรุงเทพมหานครมีความแออัดมากขึ้นทุกวัน จนกลายเป็นปัญหาความเจริญเติบโตที่ไม่มีคุณภาพ จึงจำเป็นต้องหาวิธีการใหม่ๆ และเร่งรัดให้เจ้าหน้าที่สร้างการรับรู้ให้กับประชาชนยอมรับถึงกฎ กติกาใหม่ ๆ เพื่อแก้ไขปัญหา พร้อมกับวางพื้นฐานการพัฒนาผังเมืองใหม่ และแก้ไขปัญหาระบบขนส่งมวลชนต่อไป
---------------------------------------------

ที่มา : http://www.thaigov.go.th/news/contents/details/276
