รัฐบาลไทย-ข่าวทำเนียบรัฐบาล-ยกเว้นภาษีเงินได้บุคคลธรรมดาสำหรับ

วันจันทร์ที่ 6 เมษายน 2563
พิมพ์
ยกเว้นภาษีเงินได้บุคคลธรรมดาสำหรับ
วันพุธที่ 1 เมษายน 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลยกเว้นภาษีเงินได้บุคคลธรรมดาสำหรับค่าตอบแทนการเสี่ยงภัยของบุคลากรทางการแพทย์และสาธารณสุข ซึ่งเป็นเงินได้พึงประเมินที่ได้รับในปีภาษี 2563 ประกอบด้วย ค่าตอบแทนเสี่ยงภัยในการเฝ้าระวังสอบสวนป้องกันควบคุมและรักษาผู้ป่วยจากโรคCOVID-19 และ ค่าตอบแทนผู้ที่ไม่ได้เป็นข้าราชการ หรือเป็นข้าราชการที่มีความรู้ความสามารถ และประสบการณ์ในการให้คำปรึกษาด้านการแพทย์เพื่อรับมือกับการแพร่ระบาดของโรค COVID-19 ที่ได้รับแต่งตั้งจากกระทรวงสาธารณสุข เพื่อสนับสนุนให้บุคลากรทางการแพทย์และสาธารณสุขที่ปฏิบัติงานดูแลช่วยเหลือประชาชนต่อสู้กับโรค COVID-19 มีขวัญกำลังใจ และช่วยลดภาระภาษีสำหรับค่าตอบแทนพิเศษจากการปฏิบัติงานเพื่อสังคมดังกล่าวอีกด้วย
​
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/28502
