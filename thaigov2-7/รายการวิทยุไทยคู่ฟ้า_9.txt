รัฐบาลไทย-ข่าวทำเนียบรัฐบาล-โครงการ สธค. โรงรับจำนำของรัฐ สู้ภัยโควิด 19

วันจันทร์ที่ 6 เมษายน 2563
พิมพ์
โครงการ สธค. โรงรับจำนำของรัฐ สู้ภัยโควิด 19
วันอาทิตย์ที่ 5 เมษายน 2563
ต่อจากนี้ไป ขอเชิญรับฟังไทยคู่ฟ้า ครับ
รัฐบาลอนุมัติให้สถานธนานุเคราะห์ หรือ โรงรับจำนำของรัฐ บรรเทาความเดือดร้อนแก่ประชาชนที่ได้รับผลกระทบจากการระบาดของเชื้อไวรัสโคโรนา 2019 วงเงินรวม 2,000 ล้านบาท โดยขยายเวลาตั๋วจำนำ จาก 4 เดือน 30 วัน เป็น 4 เดือน 120 วัน โดยไม่คิดดอกเบี้ยในส่วนที่ขยายระยะเวลา สำหรับผู้ใช้บริการวงเงินต้นไม่เกิน 10,000 บาท ที่มีตั๋วจำนำตั้งแต่ 3 ม.ค. - 31 มี.ค.63 จำกัด 1 คน 1 สิทธิ ส่วนผู้ที่มาใช้บริการจำนำใหม่ ตั้งแต่ 1 เม.ย. - 31 พ.ค. 63 วงเงินต้นไม่เกิน 15,000 บาท จะคิดดอกเบี้ยเพียงร้อยละ 0.125 ต่อเดือน จำกัดสิทธิ 1 คน ต่อตั๋ว 1 ใบ ต่อ 1 รอบการจำนำ ซึ่งคาดว่าจะช่วยเหลือขยายเวลาตั๋วจำนำได้ 41,000 ราย และลดดอกเบี้ยรับจำนำ 177,600 ราย
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/28507
