รัฐบาลไทย-ข่าวทำเนียบรัฐบาล-มาตรการชดเชยรายได้เพื่อช่วยเหลือ

วันจันทร์ที่ 6 เมษายน 2563
พิมพ์
มาตรการชดเชยรายได้เพื่อช่วยเหลือ
วันอังคารที่ 31 มีนาคม 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเปิดโอกาสให้แรงงาน ลูกจ้างชั่วคราว อาชีพอิสระ ผู้ที่ไม่อยู่ในระบบประกันสังคม และเป็นผู้ที่ได้รับผลกระทบจากโรคโควิด-19 ลงทะเบียนรับเงินช่วยเหลือเยียวรายละ 5,000 บาท เป็นเวลา 3 เดือน ตั้งแต่เดือน เม.ย. - มิ.ย. 63 ผ่าน www.เราจะไม่ทิ้งกัน.com โดยเตรียมข้อมูลบัตรประจำตัวประชาชน ข้อมูลส่วนบุคคล ข้อมูลการประกอบอาชีพ และข้อมูลนายจ้าง (ถ้ามี) เมื่อเจ้าหน้าที่ตรวจสอบคุณสมบัติและผ่านการพิจารณาแล้วจะแจ้งผลทางข้อความ SMS และได้รับเงินเยียวยาภายใน 7 วัน ผ่านพร้อมเพย์ที่ผูกกับข้อมูลบัตรประชาชน หรือโอนเงินเข้าบัญชีธนาคารโดยตรง ทั้งนี้ การช่วยเหลือดังกล่าวเป็นส่วนหนึ่งของมาตรการชดเชยรายได้ เพื่อช่วยเหลือลดภาระแก่ผู้ที่เดือดร้อนจากการแพร่ระบาดของโรคครั้งนี้
​
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/28501
