รัฐบาลไทย-ข่าวทำเนียบรัฐบาล-"วราวุธ สั่ง ทส.เยียวยา ครอบครัว จนท.-อาสาสมัคร ดับไฟป่าที่เสียชีวิต พร้อมให้ลูกหลานมาเข้าทำงาน กรมอุทยานฯ กรมป่าไม้ได้" เผย "บิ๊กตู่" สั่งดำเนินคดีคนเผาถึงที่สุด

วันอังคารที่ 7 เมษายน 2563
พิมพ์
"วราวุธ สั่ง ทส.เยียวยา ครอบครัว จนท.-อาสาสมัคร ดับไฟป่าที่เสียชีวิต พร้อมให้ลูกหลานมาเข้าทำงาน กรมอุทยานฯ กรมป่าไม้ได้" เผย "บิ๊กตู่" สั่งดำเนินคดีคนเผาถึงที่สุด
"วราวุธ สั่ง ทส.เยียวยา ครอบครัว จนท.-อาสาสมัคร ดับไฟป่าที่เสียชีวิต พร้อมให้ลูกหลานมาเข้าทำงาน กรมอุทยานฯ กรมป่าไม้ได้" เผย "บิ๊กตู่" สั่งดำเนินคดีคนเผาถึงที่สุด
"วราวุธ สั่ง ทส.เยียวยา ครอบครัว จนท.-อาสาสมัคร ดับไฟป่าที่เสียชีวิต พร้อมให้ลูกหลานมาเข้าทำงาน กรมอุทยานฯ กรมป่าไม้ได้" เผย "บิ๊กตู่" สั่งดำเนินคดีคนเผาถึงที่สุด
นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม เปิดเผยว่า จากกรณีที่เกิดปัญหาไฟป่าในพื้นที่ภาคเหนือและทำให้มีเจ้าหน้าที่และอาสาสมัครที่เข้าไปช่วยเหลือปฏิบัติหน้าที่ดับไฟป่าในพื้นที่ภาคเหนือต้องเสียสละชีวิต ตนจึงขอแสดงความเสียใจ พร้อมให้กำลังใจ กับครอบครัวและญาติของ 1.นายนิพนธ์ จาระธรรม ผู้ใหญ่บ้าน และจิตอาสาพระราชทานหมู่ที่ 5 ต.แม่แฝกใหม่ อ.สันทราย จ.เชียงใหม่ 2.พลทหารปิยพันธ์ แสนสุข สังกัดหน่วยเฉพาะกิจกรมทหารราบที่ 17 อ.ปางมะผ้า จ.แม่ฮ่องสอน 3.นายเงิน นาหยิ ชาวบ้านตำบลเทอดไท อำเภอแม่ฟ้าหลวง จังหวัดเชียงราย และ4.นางต๊ะนี กิจเจริญพัฒน์ ชาวบ้าน อำเภอจอมทอง จังหวัดเชียงใหม่
โดยทางกระทรวงทรัพยากรธรรมชาติและสิ่งแวดล้อม โดยให้ปลัดกระทรวงและผู้ตรวจราชการกระทรวงได้ ไปร่วมงานสวดพระอภิธรรม และเข้าไปดำเนินการช่วยเหลือเยียวยาครอบครัวผู้เสียชีวิตอย่างเต็มที่ เพราะถือเป็นผู้ที่ได้สละชีวิตตนเองเพื่อช่วยเหลือผู้อื่น ทั้งนี้ทางกระทรวงทส. จะ เปิดโอกาสให้โควต้าครอบครัวละ1คน เพื่อให้บุตรหลานเข้ามาทำงานในกรมป่าไม้หรือกรมอุทยานฯ ตามที่สมัครใจ อย่างไรก็ตามในโอกาสต่อไปหากกระทรวงทส. สามารถสนับสนุนได้ก็จะดำเนินการต่อไป
ทุกคนได้เห็นแล้วว่าไฟป่า ที่เกิดขึ้นครั้งนี้มีความรุนแรงแค่ไหน ขอฝากประชาชนที่อยู่ในพื้นที่เขตป่า เขตป่าสงวน ช่วยเป็นหูเป็นตาให้กับเจ้าหน้าที่หากพบผู้ต้องสงสัยให้รีบแจ้งเจ้าหน้าที่โดยด่วน ขณะนี้เจ้าหน้าที่ทุกหน่วยงานได้สนธิกำลังกัน ในการเข้าไปทำความเข้าใจและให้ความรู้กับประชาชนที่อยู่บริเวณใกล้ป่าเพื่อการเฝ้าระวังร่วมกัน
ซึ่งนายกรัฐมนตรีย้ำเสมอว่าให้กระทรวงทรัพยากรธรรมชาติและสิ่งแวดล้อมช่วยดูแล ทั้งประชาชนและเจ้าหน้าที่ให้ดีและขอให้ตามจับตัวผู้กระทำผิดให้ได้ และเมื่อจับได้แล้วให้ดำเนินคดีให้ถึงที่สุดตามกฏหมาย

ที่มา : https://www.thaigov.go.th/news/contents/details/28558
