รัฐบาลไทย-ข่าวทำเนียบรัฐบาล-“กอช. ห่วงใยสมาชิกยกระดับการบริการผ่านระบบไลน์ (Line)“@nsf.th” โดยไม่ต้องออกจากบ้านตามนโยบายรัฐบาลอยู่บ้าน หยุดเชื้อ เพื่อชาติ”

วันจันทร์ที่ 6 เมษายน 2563
พิมพ์
“กอช. ห่วงใยสมาชิกยกระดับการบริการผ่านระบบไลน์ (Line)“@nsf.th” โดยไม่ต้องออกจากบ้านตามนโยบายรัฐบาลอยู่บ้าน หยุดเชื้อ เพื่อชาติ”
กอช. ห่วงใยสมาชิกยกระดับการบริการผ่านสมาร์ทโฟน ไร้กังวลในการติดต่อสื่อสารอำนวยความสะดวกให้สมาชิก กอช. สอบถามข้อมูลหรือข่าวสารต่างๆ ได้โดยไม่ต้องออกจากบ้าน ผ่านระบบไลน์ (Line)“@nsf.th”
กองทุนการออมแห่งชาติ หรือ กอช. ห่วงใยสมาชิกยกระดับการบริการผ่านสมาร์ทโฟน ไร้กังวลในการติดต่อสื่อสารอำนวยความสะดวกให้สมาชิก กอช. สอบถามข้อมูลหรือข่าวสารต่างๆ ได้โดยไม่ต้องออกจากบ้าน ตามนโยบายของรัฐบาล “อยู่บ้าน หยุดเชื้อ เพื่อชาติ” ป้องกันการแพร่ระบาดของเชื้อไวรัสโควิด-19 ผ่านระบบไลน์ (Line)“@nsf.th”
นางสาวจารุลักษณ์ เรืองสุวรรณ เลขาธิการคณะกรรมการกองทุนการออมแห่งชาติ หรือ กอช. เปิดเผยว่ากอช.ห่วงใยสมาชิกยกระดับการบริการผ่านสมาร์ทโฟน ไร้กังวลในการติดต่อสื่อสารอำนวยความสะดวกให้สมาชิก กอช. สอบถามข้อมูลหรือข่าวสารต่างๆ ได้โดยไม่ต้องออกจากบ้าน ถือเป็นอีกหนึ่งเครื่องมือที่ กอช. พัฒนาเพื่อยกระดับการพัฒนางานบริการให้แก่สมาชิก ทั้งยังสอดรับกับนโยบายของรัฐบาล “อยู่บ้าน หยุดเชื้อ เพื่อชาติ” ป้องกันการแพร่ระบาดของเชื้อไวรัสโควิด-19ผ่านระบบไลน์ (Line)โดยพิมพ์ในช่องค้นหาเพื่อน เลือก ID พิมพ์คำว่า“@nsf.th” แล้วกดเพิ่มเพื่อน หลังจากนั้นสมาชิกหรือผู้ที่สนใจสามารถ ติดต่อพูดคุยกับ กอช. ผ่านทางไลน์ได้ง่ายๆ พร้อมทั้งมีช่องทางอำนวยความสะดวกในหลากหลายเมนู เมนูตรวจสอบสิทธิ สมาชิกหรือผู้ที่สนใจ สามารถตรวจสอบคุณสมบัติก่อนการสมัครให้ตนเองและคนใกล้ชิดได้ง่ายๆเมื่อตรวจสอบคุณสมบัติผ่านตรงตามเงื่อนไข กอช. แล้วนั้นสามารถเลือกเมนูสมัครสมาชิก กอช. โดยกรอกรายละเอียดข้อมูลตามระบบแล้วนำส่งเงินออมสะสมขั้นต่ำเพียง 50 บาท สูงสุด 13,200 บาท หลังจากนั้นสมาชิกจะได้รับ SMS ยืนยันการสมัครและทาง กอช. จะดำเนินการจัดส่งเอกสารยืนยันการเป็นสมาชิกตามที่อยู่ที่กรอกในการสมัครสมาชิกให้ภายหลังทั้งนี้สมาชิกสามารถเลือกเมนูตรวจสอบยอดเงินเพื่อตรวจสอบยอดเงินออมของตนเองและเงินที่รัฐสมทบให้เมนูข่าวสาร กอช.สมาชิกสามารถติดตามข่าวสาร กิจกรรมต่างๆของ กอช. พร้อมทั้งไม่พลาดของที่ระลึกต่างๆ ในเมนูโปรโมชันพิเศษแบบไม่ตกเทรน และติดต่อ กอช. ได้ง่ายผ่าน 6 ช่องทางสมาชิกสามารถเลือกได้ตามความสะดวกด้วยเมนูติดต่อ กอช.
อย่างไรก็ตาม สมาชิก กอช. ไม่ต้องกังวลในการส่งเงินออมสะสม เนื่องด้วย กอช. เป็นการออมภาคสมัครใจ มีมากออมมาก มีน้อยออมน้อย ออมเงินเมื่อพร้อม สิทธิในการเป็นสมาชิกยังคงอยู่ เมื่อสมาชิกส่งเงินออมสะสมขั้นต่ำ50 บาท สูงสุด 13,200 บาทต่อปี สมาชิกจะได้รับเงินสมทบจากรัฐตามช่วงอายุของสมาชิก ตามเงื่อนไขที่ พ.ร.บ. กอช. กำหนด
“คุณออม  รัฐช่วยออม   คุณได้บำนาญ”

ที่มา : https://www.thaigov.go.th/news/contents/details/28495
