รัฐบาลไทย-ข่าวทำเนียบรัฐบาล-​นายกรัฐมนตรี ยืนยัน ยังไม่ตัดสินใจประกาศเคอร์ฟิว 24 ชม. ขอรอฟังประกาศอย่าเชื่อข่าวปลอม

วันจันทร์ที่ 6 เมษายน 2563
พิมพ์
​นายกรัฐมนตรี ยืนยัน ยังไม่ตัดสินใจประกาศเคอร์ฟิว 24 ชม. ขอรอฟังประกาศอย่าเชื่อข่าวปลอม
​นายกรัฐมนตรี ยืนยัน ยังไม่ตัดสินใจประกาศเคอร์ฟิว 24 ชม. ขอรอฟังประกาศอย่าเชื่อข่าวปลอม
ศาสตราจารย์นฤมล ภิญโญสินวัฒน์ โฆษกประจำสำนักนายกรัฐมนตรี ระบุว่าตามที่ได้มีการส่งข้อความระบุว่า ให้เตรียมพร้อม รัฐบาลจะประกาศเคอร์ฟิว 24 ชั่วโมง ตั้งแต่วันที่ 10 เมษายน 2563 นั้น พล.อ.ประยุทธ์ จันทร์โอชา นายกรัฐมนตรี ยืนยันว่า ยังไม่มีการประกาศใดๆ เป็นเพียง ข่าวปลอม อย่างไรก็ดี รัฐบาลจำเป็นต้องเตรียมแผนล่วงหน้าหากสถานการณ์ยังไม่ดีขึ้น เพื่อรับมือกับ โควิด19 อย่างดีที่สุด
โดยนายกรัฐมนตรี ยืนยันว่า “ยังไม่ได้ตัดสินใจอะไร แต่นายกรัฐมนตรี ต้องเตรียมการมีแผนล่วงหน้า ในเชิงรุก ทุกอย่างคือแผน เมื่อถึงกำหนดเวลาที่จะ ปฏิบัติ คือ คำสั่ง เป็นข้อกำหนด ที่จะประกาศออกมาอย่างเป็นทางการ ขณะนี้ถือว่า เป็นข่าวปลอม”
ทั้งนี้ ขอให้ประชาชนรอฟังการประกาศจากทางการ จากรัฐบาลและ จาก ศบค. รวมทั้งปฏิบัติตามข้อกำหนดที่ได้ประกาศแล้วอย่างเคร่งครัด

ที่มา : https://www.thaigov.go.th/news/contents/details/28516
