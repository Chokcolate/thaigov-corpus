รัฐบาลไทย-ข่าวทำเนียบรัฐบาล-ข้อกำหนดตามประกาศสถานการณ์ฉุกเฉิน

วันจันทร์ที่ 6 เมษายน 2563
พิมพ์
ข้อกำหนดตามประกาศสถานการณ์ฉุกเฉิน
วันจันทร์ที่ 30 มีนาคม 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
ส่วนหนึ่งของข้อกำหนดตามประกาศสถานการณ์ฉุกเฉิน เพื่อป้องกันการแพร่ระบาดของโรคโควิด-19 คือ คนไทยที่อยู่ต่างประเทศยังเดินทางเข้าออกประเทศไทยได้ แต่ต้องมีใบรับรองแพทย์ที่ได้รับการตรวจไม่เกิน 3 วัน ก่อนการเดินทาง หรือใบรับรองอื่นที่ทางสถานทูตไทยออกให้ และต้องกักกันตัวเอง 14 วัน ประชาชนยังเดินทางไปมาข้ามจังหวัดได้ถ้าจำเป็น แต่จะต้องผ่านการตรวจคัดกรองจากเจ้าหน้าที่ประจำจุด ขอให้ผู้สูงอายุ ที่มีอายุ 70 ปีขึ้นไป ผู้ที่มีโรคประจำตัว และเด็กเล็กอายุต่ำกว่า 5 ปี อยู่บ้าน ประชาชนยังสามารถจัดงานแต่งงาน งานบำเพ็ญกุศล พิธีสงกรานต์ กิจกรรมในครอบครัว ได้ แต่ต้องปฏิบัติตามมาตรการควบคุมโรค แต่ห้ามชุมนุม ทำกิจกรรม หรือมั่วสุมในที่ใด ๆ ในสถานที่แออัด หรือก่อให้เกิดความไม่สงบเรียบร้อย
​
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/28500
