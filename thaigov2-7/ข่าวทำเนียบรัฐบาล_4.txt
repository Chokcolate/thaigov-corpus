รัฐบาลไทย-ข่าวทำเนียบรัฐบาล-นายกรัฐมนตรีวางพานพุ่มดอกไม้ วันพระบาทสมเด็จ พระพุทธยอดฟ้าจุฬาโลกมหาราช และวันที่ระลึกมหาจักรีบรมราชวงศ์

วันจันทร์ที่ 6 เมษายน 2563
พิมพ์
นายกรัฐมนตรีวางพานพุ่มดอกไม้ วันพระบาทสมเด็จ พระพุทธยอดฟ้าจุฬาโลกมหาราช และวันที่ระลึกมหาจักรีบรมราชวงศ์
นายกรัฐมนตรีวางพานพุ่มดอกไม้ วันพระบาทสมเด็จพระพุทธยอดฟ้าจุฬาโลกมหาราช และวันที่ระลึกมหาจักรีบรมราชวงศ์
วันนี้ (6 เม.ย.63) เวลา 16.15 น. ณ บริเวณปฐมบรมราชานุสรณ์ สะพานพระพุทธยอดฟ้า กรุงเทพมหานคร พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม วางพานพุ่มดอกไม้วันพระบาทสมเด็จพระพุทธยอดฟ้าจุฬาโลกมหาราช และวันที่ระลึกมหาจักรีบรมราชวงศ์
เมื่อนายกรัฐมนตรีเดินทางถึง ได้ถวายความเคารพ ก่อนวางพานพุ่มดอกไม้ถวายราชสักการะปฐมบรมราชานุสรณ์ จำนวน 2 พาน ในนามนายกรัฐมนตรีและคณะรัฐมนตรี แล้วนายกรัฐมนตรีถวายความเคารพ เป็นอันเสร็จพิธี
----------------------
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/28525
