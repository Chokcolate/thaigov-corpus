รัฐบาลไทย-ข่าวทำเนียบรัฐบาล-ศก.ผลิตสื่อสร้างการรับรู้-ศิลปินแห่งชาติ ร่วมส่งกำลังใจ  ให้คนไทยพ้นภัยโควิด ๑๙

วันจันทร์ที่ 23 มีนาคม 2563
ศก.ผลิตสื่อสร้างการรับรู้-ศิลปินแห่งชาติ ร่วมส่งกำลังใจ  ให้คนไทยพ้นภัยโควิด ๑๙
ศก.ผลิตสื่อสร้างการรับรู้-ศิลปินแห่งชาติ ร่วมส่งกำลังใจ ให้คนไทยพ้นภัยโควิด ๑๙
ศก.ผลิตสื่อสร้างการรับรู้-ศิลปินแห่งชาติ ร่วมส่งกำลังใจ ให้คนไทยพ้นภัยโควิด ๑๙
นายอิทธิพล คุณปลื้ม รัฐมนตรีว่าการกระทรวงวัฒนธรรม (รมว.วธ.) เปิดเผยว่า จากสถานการณ์การแพร่ระบาดโรคติดเชื้อไวรัสโคโรนา ๒๐๑๙ (COVID-19) รัฐบาลได้ประกาศใช้มาตรการต่างๆ เพื่อคัดกรอง เฝ้าระวัง ป้องกัน และควบคุมโรคอย่างเข้มข้น รวมถึงสั่งการให้ทุกหน่วยงานทั้งภาครัฐ เอกชนร่วมกันบูรณาการความร่วมมือในการทำงานตามบทบาทภารกิจหน้าที่ ซึ่งขณะนี้หน่วยงานของ วธ. ทั้งในส่วนกลางและส่วนภูมิภาค ได้ร่วมมือกับเครือข่ายทางวัฒนธรรม ภาคประชาชน นำหลักการ “บวร” (บ้าน วัด โรงเรียน) ไปขับเคลื่อนและดำเนินกิจกรรมต่างๆ ตามแนวทางการสร้างความเข้มแข็งของพลัง “บวร” เพื่อความมั่นคง มั่งคั่ง ยั่งยืนของชุมชนคุณธรรมน้อมนำหลักปรัชญาของเศรษฐกิจพอเพียง โดยได้จัดทำสื่อประชาสัมพันธ์ เช่น วีดิทัศน์ คลิปวิดีโอ อินโฟกราฟิก สร้างความรู้ ความเข้าใจ และแนวทางปฏิบัติที่ถูกต้องในการดูแลป้องกันตนเอง รวมถึงสร้างความตระหนักรับผิดชอบต่อสังคมให้กับประชาชนทั่วประเทศ ลดการแพร่กระจายของเชื้อโรคแก่ผู้อื่น ตามประกาศของกระทรวงสาธารณสุข
“ในส่วนของกรมศิลปากร ได้จัดทำวีดิทัศน์สร้างการรับรู้เกี่ยวกับมาตรการป้องกันการแพร่ระบาดของโรคติดเชื้อไวรัสโคโรนา ๒๐๑๙ (COVID-19)  จำนวน 3 ตอน ได้แก่ ตอนที่ ๑ “เทวดารู้แจ้งแห่งเภทภัย” ตอนที่ ๒ “เทวดาช่วยกู้ สู้เภทภัย” และตอนที่ 3 “เทวดาบำรุงขวัญ กำลังใจ” ความยาวตอนละ 5 นาที แต่ละตอนจะนำเสนอความรู้เกี่ยวกับการระบาดของโรค วิธีการป้องกันการแพร่ระบาด ไม่ตระหนก แต่ตระหนัก และร่วมแรงร่วมใจกันทุกภาคส่วนเพื่อผ่านพ้นวิกฤติครั้งนี้ มีศิลปินกรมศิลปากร และสำนักการสังคีต ได้แก่ ครูมืด ครูจรัญ และนายสุรเดช เป็นผู้ถ่ายทอดเรื่องราวสอดแทรกมุขตลกสร้างความสนุกสนานเฮฮาชวนให้ติดตาม”
อย่างไรก็ตาม วธ. ยังได้บูรณาการการทำงานร่วมกับเครือข่ายศิลปินแห่งชาติ ศิลปินพื้นบ้าน ศิลปินนักร้อง นักแสดง จัดทำคลิปวิดีโอ “ศิลปินไทย ร่วมใจ สู้ภัยโควิด” ร่วมรณรงค์ สร้างความรู้ ความเข้าใจ ระวัง ป้องกัน และส่งกำลังใจไปให้พี่น้องคนไทยทั้งชาติก้าวข้ามปัญหาวิกฤติครั้งนี้ไปด้วยกันให้ได้ เช่น วินัย พันธุรักษ์ สมบัติ เมทะนี รอง เค้ามูลคดี  โฉมฉาย  อรุณฉาน นิรุตติ์ ศิริจรรยา และวรรณิศา ศรีวิเชียร
มาตรการป้องกันการแพร่ระบาดเชื้อไวรัส COVID-19 : ตอนที่ ๑ เทวดารู้แจ้งแห่งเภทภัย https://youtu.be/QqZCMr_T1tw
มาตรการป้องกันการแพร่ระบาดเชื้อไวรัส COVID-19 ตอนที่ ๒ เทวดาช่วยกู้ สู้เภทภัย https://youtu.be/zdmAouyFg7E
มาตรการป้องกันการแพร่ระบาดเชื้อไวรัส COVID-19 ตอนที่ ๓ เทวดาบำรุงขวัญกำลังใจ https://youtu.be/FICkVRGNyCo

ที่มา : https://www.thaigov.go.th/news/contents/details/27727
