รัฐบาลไทย-ข่าวทำเนียบรัฐบาล-สช. ตั้งจุดตรวจคัดกรองสำหรับบุคลากร และประชาชนทั่วไปที่มาติดต่อราชการ ป้องกันการแพร่ระบาดของโรค COVID-19 [กระทรวงศึกษาธิการ]

วันอังคารที่ 24 มีนาคม 2563
สช. ตั้งจุดตรวจคัดกรองสำหรับบุคลากร และประชาชนทั่วไปที่มาติดต่อราชการ ป้องกันการแพร่ระบาดของโรค COVID-19 [กระทรวงศึกษาธิการ]
สช. ตั้งจุดตรวจคัดกรองสำหรับบุคลากร และประชาชนทั่วไปที่มาติดต่อราชการ ป้องกันการแพร่ระบาดของโรค COVID-19
สำนักงานคณะกรรมการส่งเสริมการศึกษาเอกชน ตั้งจุดตรวจคัดกรองหน้าอาคาร สช. ตรวจวัดอุณหภูมิทางร่างกาย ในทุกทางเข้า-ออกของอาคาร เพื่อสกัดกั้นการแพร่กระจายและคัดกรอง ป้องกันการแพร่ระบาดของโรคติดเชื้อไวรัสโคโรน่า (COVID-19) โดยทำการตรวจวัดอุณหภูมิทางร่างกาย บุคลากร และประชาชนทั่วไปที่มาติดต่อราชการทุกครั้งที่เข้า-ออกอาคาร หากพบว่าบุคลากรคนใดที่มีไข้สูงเกินกว่า 37.5 องศาเซลเชียส ได้ให้กลับบ้านเพื่อเฝ้าระวังตนเอง เป็นเวลา 14 วัน โดยไม่ถือเป็นวันลา และปฏิบัติตนตามแนวทางของกระทรวงสาธารณสุขอย่างเคร่งครัด พร้อมทั้งรายงานอาการ ให้ผู้บังคับบัญชาทราบ และได้ดำเนินการตามประกาศกระทรวงศึกษาธิการอื่น ๆ อีก ดังนี้
1. บุคลากร สช. ทุกคน ติดป้ายแสดงตนตลอดเวลาปฏิบัติงาน
สำหรับผู้เข้ามาติดต่อราชการต้องแลกบัตรประจำตัวประชาชน หรือบัตรที่ทางราชการออกให้ ทุกครั้ง
2. ให้ข้าราชการ สช. จำนวน 8 ราย ที่เข้ารับการอบรมตามโครงการอบรมพัฒนาข้าราชการครูบรรจุใหม่ หลักสูตร “การเป็นข้าราชการที่ดี” รุ่นที่ 1 ประจำปีงบประมาณ พ.ศ. 2563 จำนวน 96 คน เมื่อวันที่ 5-14 มีนาคม 2563 รวมทั้งเจ้าหน้าที่ที่รับผิดชอบและปฏิบัติงานในช่วงวันดังกล่าว หยุดปฏิบัติราชการ และเฝ้าระวังตนเอง เป็นเวลา 14 วัน
3. มอบหมายงานให้บุคลากร สช. ปฏิบัติงานที่บ้านตามความเหมาะสม และส่งเสริมให้ใช้ระบบอินเตอร์เน็ต เช่น ประชุมทางไกล เป็นต้น โดยเปิดเครื่องมือสื่อสารเพื่อให้สามารถติดต่อได้ตลอดเวลา และให้ทุกหน่วยงาน หน่วยงานทางการศึกษา ในสังกัดกระทรวงศึกษาธิการ จัดบุคลากรหมุนเวียน สลับวันทำงาน วันเว้นวัน ยกเว้นผู้บริหารระดับสูง ระดับตัน อำนวยการระดับสูง ระดับต้น และประเภทวิชาการชำนาญการพิเศษ ประเภททั่วไป ระดับอาวุโส (ที่เป็นหัวหน้ากลุ่ม/ฝ่าย/งาน) รวมถึงประเภทวิชาการ ระดับเชี่ยวชาญ และระดับทรงคุณวุฒิ รวมทั้งแม่บ้าน นักการภารโรง รปภ. ให้มาปฏิบัติงานตามปกติ
4. ดำเนินการฉีดพ่นน้ำยาฆ่าเชื้อที่มีคุณภาพ และทำความสะอาดพื้นที่ทั้งภายในและภายนอกอาคาร ทุก 30 วัน
6. จัดให้มีแอลกอฮอล์เจล ทุกจุดเข้าออกอาคาร ห้องประชุม สำนักงาน สถานที่ปฏิบัติงาน
7. การจัดประชุม อบรม สัมมนา ให้ใส่หน้ากากอนามัย และจัดให้นั่งห่างกันไม่น้อยกว่า 1 เมตร รวมทั้งให้ดำเนินการตามมาตรการของกระทรวงสาธารณสุข อย่างเคร่งครัด
พร้อมกันนี้ ได้ประชาสัมพันธ์ให้บุคลากรทราบถึงมาตรการการป้องกันตนจาก โรคติดเชื้อไวรัสโคโรน่า (COVID-19) และการหลีกเลี่ยงจุดเสี่ยง และประกาศสำคัญ ๆ ที่เกี่ยวข้องกับการดำเนินชีวิตประจำวัน เพื่อป้องกันการติดเชื้อโรคติดเชื้อไวรัสโคโรน่า (COVID-19)

ที่มา : https://www.thaigov.go.th/news/contents/details/27790
