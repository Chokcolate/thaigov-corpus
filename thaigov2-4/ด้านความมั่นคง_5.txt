รัฐบาลไทย-ข่าวทำเนียบรัฐบาล-วราวุธ​ ตรวจติดตามอารยสถาปัตย์น้ำตกเจ็ดสาวน้อย​ พร้อมให้กำลังใจเจ้าหน้าที่

วันจันทร์ที่ 23 มีนาคม 2563
วราวุธ​ ตรวจติดตามอารยสถาปัตย์น้ำตกเจ็ดสาวน้อย​ พร้อมให้กำลังใจเจ้าหน้าที่
วราวุธ​ ตรวจติดตามอารยสถาปัตย์น้ำตกเจ็ดสาวน้อย​ พร้อมให้กำลังใจเจ้าหน้าที่
วราวุธ​ ตรวจติดตามอารยสถาปัตย์น้ำตกเจ็ดสาวน้อย​ พร้อมให้กำลังใจเจ้าหน้าที่
วันที่ 21​ มีนาคม​ 3563  นายวราวุธ​ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วย นายจตุพร​ บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม ลงพื้นที่อุทยานแห่งชาติน้ำตกเจ็ดสาวน้อย​ จังหวัดสระบุรี ตรวจติดตามการปรับพื้นที่อุทยานตามหลักอารยสถาปัตย์ในพื้นที่อุทยานแห่งชาติน้ำตกเจ็ดสาวน้อย​ พร้อมทั้งมอบถุงยังชีพและตรวจเยี่ยมให้กำลังใจแก่เจ้าหน้าที่ผู้ปฏิบัติงานในพื้นที่ โอกาสนี้​ รัฐมนตรี​ว่าการ​กระทรวงทรัพยากรธรรมชาติและสิ่งแวดล้อม ได้เดินเยี่ยมชมอารยสถาปัตย์ ชมการสาธิต การช่วยเหลือผู้ป่วยจมน้ำ และร่วมปลูกต้นไม้ไว้เป็นที่ระลึกด้วย
นายวราวุธ​ ศิลปอาชา​ กล่าวว่า​  การออกแบบสถานที่ท่องเที่ยวแต่ละที่ให้เป็น Universal Design เป็นสิ่งที่สำคัญ​ น้ำตกเจ็ดสาวน้อย เป็นหนึ่งในพื้นที่นำร่องที่แรก ในช่วง 2-3 เดือนนี้ ขอให้ทบทวนว่าจะจัดระเบียบอะไรให้นักท่องเที่ยวได้อีกบ้าง  เราสามารถพัฒนาอะไรได้บ้าง  ทุกครั้งที่นักท่องเที่ยวกลับมา 6 เดือนหรือ 1 ปี​ จะได้เห็นอะไรเปลี่ยนแปลงบ้าง เรื่องขยะ ขอให้ดูแล ให้นักท่องเที่ยวเก็บขยะ คัดแยกขยะ จะทำอย่างไรให้ขยะเกิดประโยชน์อะไรกับชุมชนได้บ้าง การทำ CPR ต้องมีความพร้อมเสมอ และมีการฝึกฝนซักซ้อมเป็นประจำ​อุปกรณ์ต้องพร้อม หัวใจสำคัญของการบริการนักท่องเที่ยว ให้เตรียมพร้อมรับมือนักท่องเที่ยว   หลังภาวะโรค​ COVID-19​ ระบาด​ผ่านพ้นไป ต้องเตรียมความพร้อมให้ดี หน้าที่ของเราคือการดูแลแหล่งท่องเที่ยว เราคือเจ้าของ เราต้องดูแลแหล่งท่องเที่ยวของเราให้มีความสมบูรณ์ มีความพร้อมรองรับนักท่องเที่ยวเสมอ​ โดยเฉพาะเรื่องความสะอาดและความมีระเบียบ   สถานที่จอดรถ​ การลดใช้ถุงพลาสติกและโฟม​ การใช้ภาชนะที่เป็นมิตรกับสิ่งแวดล้อม เจรจากับผู้ประกอบการถึงแนวทางการให้บริการที่เป็นมิตรกับสิ่งแวดล้อม

ที่มา : https://www.thaigov.go.th/news/contents/details/27670
