รัฐบาลไทย-ข่าวทำเนียบรัฐบาล-การบินไทยและไทยสมายล์ยกเว้นค่าธรรมเนียมการเปลี่ยนแปลงเที่ยวบินเส้นทางบินภายในประเทศ จากผลกระทบการยกเลิกวันหยุดสงกรานต์ [กระทรวงคมนาคม]

วันเสาร์ที่ 21 มีนาคม 2563
การบินไทยและไทยสมายล์ยกเว้นค่าธรรมเนียมการเปลี่ยนแปลงเที่ยวบินเส้นทางบินภายในประเทศ จากผลกระทบการยกเลิกวันหยุดสงกรานต์ [กระทรวงคมนาคม]
การบินไทยและไทยสมายล์ยกเว้นค่าธรรมเนียมการเปลี่ยนแปลงเที่ยวบินเส้นทางบินภายในประเทศ จากผลกระทบการยกเลิกวันหยุดสงกรานต์
ตามที่รัฐบาลประกาศยกระดับมาตรการป้องกันการแพร่ระบาดของไวรัสโควิด-19 โดยยกเลิกวันที่ 13 - 15 เมษายน 2563 ไม่เป็นวันหยุดราชการและให้เลื่อนออกไปก่อน เพื่อลดความเสี่ยงในการเดินทาง ความแออัด และโอกาสติดเชื้อ
การบินไทย จึงอำนวยความสะดวกแก่ผู้โดยสารที่ถือบัตรโดยสารเที่ยวบินภายในประเทศของการบินไทย และเที่ยวบินร่วมของไทยสมายล์ โดยยกเว้นค่าธรรมเนียมสำหรับการเปลี่ยนแปลงบัตรโดยสารเส้นทางบินภายในประเทศที่ออกบัตรโดยสารก่อนวันที่ 19 มีนาคม 2563 และมีการเดินทางระหว่างวันที่ 1 - 30 เมษายน 2563 โดยมีรายละเอียด ดังนี้
ผู้โดยสารสามารถเปลี่ยนแปลงเที่ยวบินได้โดยไม่เสียค่าธรรมเนียม ในเส้นทางเดิมหรือรหัสชั้นโดยสาร (RBD) เดิม ในกรณีที่รหัสชั้นโดยสารที่ระบุบนบัตรโดยสารเดิมไม่มีที่นั่งว่างในเที่ยวบินที่ต้องการเปลี่ยน ผู้โดยสารต้องชำระค่าส่วนต่างและภาษี
ผู้โดยสารสามารถเปลี่ยนแปลงเส้นทางบินได้โดยไม่เสียค่าธรรมเนียม โดยจะต้องชำระค่าส่วนต่างและภาษี
การเปลี่ยนแปลงชื่อผู้โดยสาร สามารถเปลี่ยนได้ 1 ครั้ง โดยมีค่าธรรมเนียม 500 บาท
บัตรโดยสารแบบหมู่คณะ (กรุ๊ปทัวร์) ค่ามัดจำต่างๆ สามารถนำไปใช้ในภายหลังได้ (ภายในระยะเวลาไม่เกิน 1 ปี)
ผู้โดยสารสามารถเปลี่ยนแปลงการเดินทางได้ถึงวันที่ 15 ธันวาคม 2563 โดยได้รับการยกเว้นค่าธรรมเนียม และต้องแจ้งการเปลี่ยนแปลงก่อนวันเดินทางตามที่ระบุบนบัตรโดยสาร ทั้งนี้ เป็นไปตามเงื่อนไขที่บริษัทฯ กำหนด ผู้โดยสารสามารถติดต่อทำการเปลี่ยนแปลงบัตรโดยสารได้ที่สำนักงานขายการบินไทยหรือดูรายละเอียดเพิ่มเติมได้ที่เว็บไซต์thaiairways.com หรือสอบถามข้อมูลเพิ่มเติมได้ที่ THAI Contact Center โทร. 0-2356-1111 ตลอด 24 ชั่วโมง หรืออีเมล contact@service.thaiairways.com

ที่มา : https://www.thaigov.go.th/news/contents/details/27626
