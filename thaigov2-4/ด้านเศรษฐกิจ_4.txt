รัฐบาลไทย-ข่าวทำเนียบรัฐบาล-ออมสินแจ้งปิดให้บริการชั่วคราวสาขาในห้างฯ พื้นที่ กทม.-ปริมณฑล จำนวน 15 แห่ง

วันจันทร์ที่ 23 มีนาคม 2563
ออมสินแจ้งปิดให้บริการชั่วคราวสาขาในห้างฯ พื้นที่ กทม.-ปริมณฑล จำนวน 15 แห่ง
ธนาคารออมสินขอแจ้งปิดการให้บริการสาขาในศูนย์การค้า ห้างสรรพสินค้า ช้อปปิ้งมอลล์ในเขตพื้นที่กรุงเทพมหานครและปริมณฑล จำนวน 15 แห่ง
รายงานข่าวจากธนาคารออมสิน แจ้งว่า ตามที่กรุงเทพมหานครและจังหวัดในเขตปริมณฑลมีประกาศเมื่อวันที่ 21 มีนาคม 2563 สั่งปิดสถานที่ในพื้นที่เป็นการชั่วคราว ระหว่างวันที่ 22 มีนาคม 2563 ถึง วันที่ 12 เมษายน 2563 เพื่อลดการระบาดของโรคติดเชื้อไวรัสโคโรนาสายพันธุ์ใหม่ (COVID-19) ซึ่งเป็นโรคติดต่ออันตราย ด้วยการจำกัดการรวมคน โดยประกาศดังกล่าวครอบคลุมบริษัทห้างร้านและองค์กรที่เปิดให้บริการในห้างสรรพสินค้าด้วยนั้น
ธนาคารออมสิน จึงขอแจ้งปิดการให้บริการสาขาในศูนย์การค้า ห้างสรรพสินค้า ช้อปปิ้งมอลล์ในเขตพื้นที่กรุงเทพมหานครและปริมณฑล จำนวน 15 แห่ง ได้แก่ สาขาสุพรีมคอมเพล็กซ์, สาขาเซ็นทรัลพลาซาฯพระราม 9, สาขาเซ็นทรัลฯอิสต์วิลล์, สาขาเดอะมอลล์บางกะปิ, สาขาอิมพีเรียลฯลาดพร้าว, สาขาสยามพารากอน, สาขาเซ็นทรัลเวิลด์, สาขาไอคอนสยาม, สาขาเซ็นทรัลพลาซาปิ่นเกล้า, สาขาเดอะมอลล์ท่าพระ, สาขาเซ็นทรัลพลาซาแจ้งวัฒนะ, สาขาเซ็นทรัลพลาซารัตนาธิเบศร์, สาขาเดอะมอลล์งามวงศ์วาน, สาขาเซ็นทรัลเวสต์เกต และ สาขาอินเด็กซ์บางใหญ่ ตั้งแต่วันที่ 23 มีนาคม – 12 เมษายน 2563 ซึ่งธนาคารฯ จะประชาสัมพันธ์ข่าวการเปิดหรือปิดให้บริการสาขาให้ทราบอย่างต่อเนื่อง
ทั้งนี้ ลูกค้าสามารถใช้บริการของธนาคารออมสินในสาขาใกล้เคียง หรือใช้บริการผ่าน Digital Banking ของธนาคารออมสิน (MyMo My Card, MyMo Pay, GSB PAY, Digital Salak, PromptPay, เครื่อง Self Service, เครื่อง ATM, ADM, VTM) จึงขออภัยในความไม่สะดวกมา ณ โอกาสนี้ด้วย
หากต้องการข้อมูลเพิ่มเติม ติดต่อสอบถามได้ที่ ศูนย์ลูกค้าสัมพันธ์ธนาคารออมสิน โทร.1115 หรือตามสื่อประชาสัมพันธ์ของธนาคาร ได้แก่ Website : www.gsb.or.th , Facebook และ Official Line : GSB Society

ที่มา : https://www.thaigov.go.th/news/contents/details/27669
