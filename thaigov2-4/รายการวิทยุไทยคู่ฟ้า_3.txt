รัฐบาลไทย-ข่าวทำเนียบรัฐบาล-ผลิต – แจกจ่ายหน้ากากผ้าทั่วประเทศแล้วกว่า 5 ล้านชิ้น

วันจันทร์ที่ 23 มีนาคม 2563
ผลิต – แจกจ่ายหน้ากากผ้าทั่วประเทศแล้วกว่า 5 ล้านชิ้น
วันจันทร์ที่ 23 มีนาคม 2563
​
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลพอใจผลการดำเนินงานผลิตหน้ากากทางเลือกหรือหน้ากากผ้า ในโครงการพลังคนไทยร่วมใจป้องกันไวรัสโคโรนา ที่องค์กรปกครองส่วนท้องถิ่นทั่วประเทศได้ ระดมผู้นำชุมชน กลุ่มอสม. และจิตอาสาต่าง ๆ ในชุมชน ผนึกกำลังกันอย่างเข้มแข็งร่วมกันจัดทำและแจกจ่ายหน้ากากชนิดผ้าตามมาตรฐานกระทรวงสาธารณสุข ให้กับประชาชนในแต่ละพื้นที่แล้ว จำนวนกว่า 5 ล้านชิ้น โดยจังหวัดที่มียอดจัดทำหน้ากากพร้อมส่งมอบให้ประชาชนสูงสุดเป็นลำดับที่ 1 คือ จ.กาฬสินธุ์ รองลงมาคือ จ.สุโขทัย และ จ.มหาสารคาม ตามลำดับ ทั้งนี้รัฐบาลตั้งเป้าผลิตหน้ากากผ้าทั่วประเทศจำนวน 50 ล้านชิ้น ให้แล้วเสร็จภายในเดือนมี.ค. และแจกจ่ายให้แก่ประชาชนต่อไป
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/27661
