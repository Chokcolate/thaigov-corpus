รัฐบาลไทย-ข่าวทำเนียบรัฐบาล-​นายกรัฐมนตรีแสดงความเสียใจต่อการเสียชีวิต ของผู้ป่วยจากเชื้อไวรัสโควิด-19

วันพุธที่ 25 มีนาคม 2563
​นายกรัฐมนตรีแสดงความเสียใจต่อการเสียชีวิต ของผู้ป่วยจากเชื้อไวรัสโควิด-19
​นายกรัฐมนตรีแสดงความเสียใจต่อการเสียชีวิต ของผู้ป่วยจากเชื้อไวรัสโควิด-19
วันนี้ (25 มีนาคม 2563) ศาสตราจารย์ นฤมล ภิญโญสินวัฒน์ โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหมแสดงความเสียใจกับญาติและครอบครัวผู้เสียชีวิตจากเชื้อไวรัสโควิด 19 ทั้งสิ้น 4 ราย ขอให้มั่นใจว่าทีมแพทย์ให้การดูแลรักษาอย่างเต็มที่แล้ว และมอบหมายหน่วยงานที่เกี่ยวข้องเข้าไปให้คำแนะนำ ช่วยเหลือเยียวยาแก่ครอบครัวผู้เสียชีวิตแล้ว
โฆษกประจำสำนักนายกรัฐมนตรี ยังย้ำ ขณะนี้ รัฐบาลได้ดำเนินมาตรการอย่างเข้มข้นในการสกัดการแพร่ระบาดของเชื้อไวรัสโควิด 19 และขอประชาชนปฏิบัติตามมาตรการและดูแลตนเองอย่างเข้มงวด สำหรับ การดูแลรักษา ผู้ป่วยติดเชื้อ ผู้ติดเชื้อ ทางสาธารณสุขและการแพทย์ให้การรักษาดูแลอย่างเต็มที่ ที่สำคัญขอให้ประชาชนติดตาม รับฟังข่าวสารผ่านช่องทางประชาสัมพันธ์ของรัฐบาล เช่น การแถลงข่าวประจำวันที่ศูนย์แถลงข่าวโควิด-19 ทำเนียบรัฐบาล ที่มีข้อมูลเผยแพร่รอบด้าน ทันสถานการณ์ และทางช่องทางอื่นของรัฐบาลที่เชื่อถือและถูกต้อง
.........
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/27811
