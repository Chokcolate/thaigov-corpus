รัฐบาลไทย-ข่าวทำเนียบรัฐบาล-วราวุธ! ลุยทับลานติดตามปัญหาไฟป่า​ เพิ่มขวัญกำลังใจเจ้าหน้าที่

วันจันทร์ที่ 23 มีนาคม 2563
วราวุธ! ลุยทับลานติดตามปัญหาไฟป่า​ เพิ่มขวัญกำลังใจเจ้าหน้าที่
วราวุธ! ลุยทับลานติดตามปัญหาไฟป่า​ เพิ่มขวัญกำลังใจเจ้าหน้าที่
วราวุธ! ลุยทับลานติดตามปัญหาไฟป่า​ เพิ่มขวัญกำลังใจเจ้าหน้าที่
วันนี้​ 21​ มีนาคม​ 2563​ นายว​ราวุธ​ ศิลปอาชา​ รัฐมนตรี​ว่าการ​กระทรวง​ทรัพยากร​ธรรมชาติ​และ​สิ่ง​แวดล้อม​ ลงพื้นที่อุทยานแห่งชาติ​ทับลาน​ จังหวัดปราจีนบุรี​ ตรวจติดตามสถานการณ์​ไฟป่า​ พร้อมทั้งมอบอุปกรณ์ยังชีพและดับไฟป่าเพื่อเป็นขวัญกำลังใจแก่เจ้าหน้าที่ผู้ปฎิบัติงานดับไฟป่าในพื้นที่อุทยานแห่​งชาติทับลาน​ โอกาสนี้​ รัฐมนตรี​ว่าการ​กระทรวง​ทรัพยากร​ธรรมชาติ​และ​สิ่ง​แวดล้อม​ ได้รับฟังบรรยายสรุปการแก้ไขปัญหาที่ดินและปัญหาไฟป่าในพื้นที่​ พร้อมทั้งพบปะพูดคุยกับเครือข่ายกลุ่มอนุรักษ์ในพื้นที่​อุทยาน​แห่งชาติ​ทับ​ลาน
นายวราวุธ​ ศิลปอาชา​ กล่าวให้กำลังใจแก่เจ้าหน้าที่ว่า วันนี้​ ผมได้มีโอกาสมาดำรงตำแหน่งรัฐมนตรีว่าการกระทรวงทรัพยากรธรรมชาติและสิ่งแวดล้อม 8 เดือนแล้ว ได้เห็นการทำงานของข้าราชการเจ้าหน้าที่ ทุกๆ​ คน​ วันนี้ถึงได้เข้าใจว่า การปฏิบัติหน้าที่ดูแลผืนป่ารักษาผืนน้ำ ของประเทศไทยนั้นความยากความเสี่ยง ไม่ได้ต่างอะไรกับทหารทั้งหลายที่เฝ้าดูแนวรั้วของประเทศไทยนี้ ต้องอาศัยทั้งความรัก​ ความสามัคคี อาศัยความเสียสละ ที่สำคัญที่สุด ต้องอาศัยความมีวินัยในการที่จะปกป้องทรัพยากรธรรมชาติของแผ่นดินไทยไว้ให้กับลูกหลาน​ ให้กับคนรุ่นต่อๆ​ ไป
ผมขอเป็นกำลังใจให้กับเจ้าหน้าที่ทุกคน​ ในฐานะที่เป็นคนไทยคนหนึ่ง วันนี้พวกเรารู้สึกดีใจที่มีเจ้าหน้าที่ของกรมอุทยาน​ กรมป่าไม้​ กองกำลังผสม เราดีใจที่มีพี่น้องประชาชนที่อยู่ในผืนป่าที่พวกเราหวงแหน พี่คอยเฝ้าดูแลที่คอยเป็นห่วงเป็นใย ที่เสียสละความสุขส่วนตัว และพร้อมที่จะไปแก้ไขปัญหา​

ที่มา : https://www.thaigov.go.th/news/contents/details/27667
