รัฐบาลไทย-ข่าวทำเนียบรัฐบาล-รถไฟฟ้าแอร์พอร์ต เรล ลิงก์ ออกมาตรการ Social Distancing รณรงค์ให้ผู้โดยสารสร้างระยะห่างในระบบรถไฟฟ้าป้องกันการแพร่ระบาดไวรัส COVID-19 [กระทรวงคมนาคม]

วันจันทร์ที่ 23 มีนาคม 2563
รถไฟฟ้าแอร์พอร์ต เรล ลิงก์ ออกมาตรการ Social Distancing รณรงค์ให้ผู้โดยสารสร้างระยะห่างในระบบรถไฟฟ้าป้องกันการแพร่ระบาดไวรัส COVID-19 [กระทรวงคมนาคม]
รถไฟฟ้าแอร์พอร์ต เรล ลิงก์ ออกมาตรการ Social Distancing รณรงค์ให้ผู้โดยสารสร้างระยะห่างในระบบรถไฟฟ้าป้องกันการแพร่ระบาดไวรัส COVID-19
นายสุเทพ พันธุ์เพ็ง กรรมการผู้อำนวยการใหญ่ บริษัท รถไฟฟ้า ร.ฟ.ท. จำกัด เปิดเผยว่าตามที่บริษัทได้วางมาตรการป้องกันการแพร่ระบาดไวรัส COVID-19 ในระบบรถไฟฟ้า เพื่อสร้างความปลอดภัย และความมั่นใจให้แก่ผู้โดยสารในการใช้บริการนั้น ล่าสุดได้เพิ่มการรณรงค์ Social Distancing การสร้างระยะห่าง และลดการสัมผัสที่ไม่จำเป็นในระบบรถไฟฟ้า เพื่อให้มาตรการดังกล่าวมีประสิทธิภาพมากยิ่งขึ้น โดยขอความร่วมมือผู้โดยสาร ดังนี้
- ขอความร่วมมือผู้โดยสารทุกท่านเว้นระยะห่าง 2 เมตรขณะรอซื้อตั๋วโดยสาร และตรวจวัดอุณภูมิ
- ขอความร่วมมือผู้โดยสารยืนในระยะห่างที่เหมาะสมขณะใช้ลิฟต์ และบันไดเลื่อน
- ขอความร่วมมือผู้โดยสารทุกท่านสวมใส่หน้ากากอนามัยก่อนเข้าสู่ระบบรถไฟฟ้า
- ขอแนะนำให้ผู้โดยสารเลือกใช้บัตรสมาร์ทพาสแทนการใช้เหรียญโดยสาร
ซึ่งบริษัทได้มีการดำเนินการที่สอดคล้องกับการรณรงค์ดังกล่าว ทั้งการกำหนดจุดยืนบริเวณต่างๆ ทั้งจุดจำหน่าย
ตั๋วโดยสาร จุดตรวจอุณหภูมิ หรือจุดยืนในลิฟต์ รวมทั้งจัดพื้นที่ในระบบรถไฟฟ้าให้แก่ สมาคม ชมรม หรือผู้ประกอบการที่มีความสนใจตั้งบูธจำหน่ายหน้ากากผ้าในราคายุติธรรม รวมทั้งมียโยบายปรับลดอัตราค่าโดยสารนอกช่วงเวลาเร่งด่วนวันจันทร์-ศุกร์ สำหรับผู้โดยสารที่ถือบัตรสมาร์ทพาสประเภทบุคคลทั่วไป ( Adult Card ) ที่จะเริ่มวันที่ 30 มีนาคม 2563 นี้อีกด้วย
หากมีข้อสงสัยสามารถติดต่อสอบถามข้อมูลและเงื่อนไขเพิ่มเติมได้ที่หมายเลข Call Center 1690 หรือ www.srtet.co.th , www.facebook.com/AirportRailLink และ Twitter : Airport Rail Link
#AirportRailLink #SocialDistancing #เราจะก้าวผ่านวิกฤตครั้งนี้ไปด้วยกัน

ที่มา : https://www.thaigov.go.th/news/contents/details/27731
