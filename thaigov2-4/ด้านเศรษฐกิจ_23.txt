รัฐบาลไทย-ข่าวทำเนียบรัฐบาล-NIA ร่วมกับ มหิดล และไทยยูเนี่ยน จัดงาน SPACE-F DEMO DAY โชว์ความพร้อมสตาร์ทอัพฟู้ดเทคสู่สายตานักลงทุน

วันพุธที่ 25 มีนาคม 2563
NIA ร่วมกับ มหิดล และไทยยูเนี่ยน จัดงาน SPACE-F DEMO DAY โชว์ความพร้อมสตาร์ทอัพฟู้ดเทคสู่สายตานักลงทุน
NIA ร่วมกับ มหิดล และไทยยูเนี่ยน จัดงาน SPACE-F DEMO DAY โชว์ความพร้อมสตาร์ทอัพฟู้ดเทคสู่สายตานักลงทุน
หลังจาก SPACE-F โครงการบ่มเพาะและเร่งการเติบโตของสตาร์ทอัพด้านอาหาร เปิดตัวและดำเนินการมาเป็นระยะเวลา 4 เดือน สตาร์ทอัพในโปรแกรม Accelerator จำนวน 7 บริษัท พร้อมแล้วที่จะนำเสนอผลิตภัณฑ์และแนวคิดต่างๆ ให้กับนักลงทุนจากสถาบันการเงิน และบริษัทเอกชน กว่า 70 ชีวิตภายในงาน โดยผลิตภัณฑ์และแนวคิดของสตาร์ทอัพนั้นได้พัฒนา ปรับปรุงและต่อยอดในระหว่างที่เข้าร่วมโครงการ เพื่อให้เข้ากับตลาดและลูกค้ากลุ่มเป้าหมาย
ซึ่งสตาร์อัพทั้ง 7 บริษัท ได้แก่ HydroNeo ระบบ IOT สำหรับฟาร์มกุ้ง, Eden Agritech สารเคลือบเพื่อช่วยยืดอายุผลไม้, Manna Foods คุ้กกี้จากแมลง, Sixtein โปรตีนจากจิ้งหรีด, Alchemy Foodtech สารปรุงแต่งเพื่อควบคุมระดับน้ำตาลในเลือด, Orgafeed อาหารสุนัขจากแมลง, และ Swirl.Go เครื่องผลิตไอศกรีมซอฟเซิร์ทระบบแคปซูล
ปัจจุบันความท้าทายด้านอาหารเกิดขึ้นทั่วโลก เนื่องจากจำนวนประชากรที่เพิ่มขึ้น ทำให้ความต้องการอาหารมีแนวโน้มเพิ่มมากขึ้น ทั้งด้านปริมาณและคุณภาพ โครงการ SPACE-F จึงถือเป็นการเริ่มต้นที่ดี ในการแก้ปัญหาเหล่านี้ อีกทั้งประเทศไทยก็เป็นที่ตั้งของตลาดอาหารที่มีความหลากหลาย และมีห่วงโซ่อาหารที่กว้างขวางและครอบคลุมทั่วโลก ทำให้สามารถกลายเป็นศูนย์กลางการพัฒนาสตาร์ทอัพด้านอาหาร (FoodTech) ได้อย่างเหมาะสม นอกจากนี้ NIA ยังมีกลไลสนับสนุนสตาร์ทอัพในโครงการต่อไป เช่น การขอ SMART Visa สำหรับชาวต่างชาติ, การขอบัตรสนับสนุนจาก BOI, และถ้าเป็นบริษัทไทย ก็สามารถขอรับเงินทุสนสำหรับทำต้นแบบผลิตภัณฑ์ได้
ข้อมูลข่าวโดย : สำนักงานนวัตกรรมแห่งชาติ (สนช.) หรือ NIA
เผยแพร่ : จิรายุ รุจิพงษ์วาที
ส่วนสื่อสารองค์กร
กระทรวงการอุดมศึกษา วิทยาศาสตร์ วิจัยและนวัตกรรม
โทรศัพท์ 0 2333 3700 ต่อ 3728 - 3732 โทรสาร 0 2333 3834
Facebook : @MHESIThailand
Call Center โทร.1313

ที่มา : https://www.thaigov.go.th/news/contents/details/27798
