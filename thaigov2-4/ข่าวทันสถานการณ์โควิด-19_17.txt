รัฐบาลไทย-ข่าวทำเนียบรัฐบาล-โฆษกประจำสำนักนายกรัฐมนตรียืนยันรัฐบาลและกทม.ทำงานร่วมกันเป็นไปแนวทางเดียวกัน ไม่ได้มีความขัดแย้งระหว่างกัน

วันจันทร์ที่ 23 มีนาคม 2563
โฆษกประจำสำนักนายกรัฐมนตรียืนยันรัฐบาลและกทม.ทำงานร่วมกันเป็นไปแนวทางเดียวกัน ไม่ได้มีความขัดแย้งระหว่างกัน
โฆษกประจำสำนักนายกรัฐมนตรียืนยันรัฐบาลและกทม.ทำงานร่วมกันเป็นไปแนวทางเดียวกัน ไม่ได้มีความขัดแย้งระหว่างกัน
วันนี้  (22 มี.ค. 63) เวลา  10.20 น. ณ ตึกสันติไมตรี ทำเนียบรัฐบาล  ศาสตราจารย์ นฤมล ภิญโญสินวัฒน์ โฆษกประจำสำนักนายกรัฐมนตรี ชี้แจงกรณีเกิดการสับสนระหว่างการสื่อสารของรัฐบาลและกรุงเทพมหานคร ในประเด็นการประกาศมาตรการปิดพื้นที่เพิ่มเติมของกรุงเทพมหานครเมื่อวานนี้ว่า   เมื่อวานได้มีสื่อหลายแขนงเข้ามาสอบถามในกรุ๊ปไลน์และไลน์ส่วนตัว ทั้งข่าวลือและข่าวที่มีที่มาและที่ไป  รวมทั้งส่งข่าวลือมาให้ดู ทั้งสอบถามในไลน์ส่วนตัว  โดยสื่อท่านหนึ่งในกรุ๊ปไลน์ได้ถามถึง ขนาดว่าจะมีการห้ามออกจากบ้านด้วยหรือไม่ หรือจะมีการล็อกดาว์นหรือไม่  ตนเองได้ทำหน้าที่ตรวจสอบให้และทราบจากรัฐมนตรีว่าการกระทรวงมหาดไทยว่า  ขณะนี้ทางกรุงเทพมหานคร ได้ประชุมหารือเรื่องนี้อยู่ หากผลการประชุมออกมาอย่างไรทางกรุงเทพมหานครจะมีการแถลงการณ์เรื่องนี้เอง จึงได้ตอบกลับพี่น้องสื่อมวลชนในกรุ๊ปไลน์ว่า  เป็นอำนาจสั่งการดังกล่าว คือ กระทรวงมหาดไทยและผู้ว่าราชการจังหวัด ซึ่งกำลังมีการหารือมาตรการต่างๆ ที่จะนำมาดำเนินการเพื่อสกัดกั้นการแพร่ระบาดของเชื้อไวรัสโควิด-19 โดยศึกษาอย่างละเอียด รอบคอบ ถี่ถ้วน จึงขอให้ประชาชนรอฟังประกาศ หรือความคืบหน้าจากกรุงเทพมหานครซึ่งจะเป็นผู้แถลงข่าวในเวลา 14.00 น. ของวานนี้
โฆษกรัฐบาลยืนยันว่า การทำงานระหว่างรัฐบาลและกรุงเทพมหานครเป็นไปแนวทางเดียวกัน ไม่มีความขัดแย้งระหว่างกัน   สื่อหลายสำนักพาดหัวอย่างตรงไปตรงมา มีเพียงสื่อบางฉบับนำข่าวนี้ไปลงผิด   ทำให้เกิดความสับสนและเข้าใจผิด  ซึ่งตนไม่ได้บอกว่าจะไม่มีการปิดห้าง ไม่ได้ไปปฏิเสธ ไม่ได้บอกว่าเป็นข่าวปลอม  เพียงแจ้งว่า อย่าเพิ่งไปเชื่อรายละเอียดข้อมูลอย่างไม่มีที่มาที่ไป  อยากให้ทุกคนรอฟังการแถลงข่าว หรือหากมีความคืบหน้าศูนย์แถลงข่าวโควิด-19 ทำเนียบ จะเป็นผู้แถลงข่าวให้ประชาชนทราบอย่างทั่วถึง   และขอให้หยุดการแพร่ข่าวที่ไม่มีที่มาที่ไป ซึ่งไม่เกิดประโยชน์ใดๆนอกจากความแตกตื่นที่ไม่ตรงกับข้อเท็จจริงอีกด้วย
---------------------------------
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/27643
