รัฐบาลไทย-ข่าวทำเนียบรัฐบาล-กำหนดการของนายกรัฐมนตรีร่วมการประชุมผู้นำ G20 ณ นครหางโจว สาธารณรัฐประชาชนจีน

วันพุธที่ 19 ตุลาคม 2559
กำหนดการของนายกรัฐมนตรีร่วมการประชุมผู้นำ G20 ณ นครหางโจว สาธารณรัฐประชาชนจีน
พลตรี วีรชน สุคนธปฏิภาค รองโฆษกประจำสำนักนายกรัฐมนตรี  เผยว่า  พลเอกประยุทธ์ จันทร์โอชา นายกรัฐมนตรี  จะเดินทางเยือนสาธารณรัฐประชาชนจีน เพื่อเข้าร่วมการประชุมผู้นำ G20  ณ นครหางโจว มณฑลเจ้อเจียง สาธารณรัฐประชาชนจีน ระหว่างวันที่ 4-5  กันยายน 2559
ทั้งนี้ รองโฆษกประจำสำนักนายกรัฐมนตรี ได้กล่าวว่า นายกรัฐมนตรีจะปฏิบัติภารกิจสำคัญในแสดงวิสัยทัศน์ของไทยร่วมกับผู้นำ G20  ภายใต้หัวข้อหลักว่า “การมุ่งสู่เศรษฐกิจโลกที่สร้างสรรค์ มีพลัง เชื่อมโยง และเปิดให้ทุกภาคส่วนมีส่วนร่วม (Towards an Innovative, Invigorated, Interconnected and Inclusive World Economy)  พร้อมทั้งจะได้มีการพบปะหารือทวิภาคีกับผู้นำประเทศอื่นๆ ระหว่างการเข้าร่วมประชุม ฯ ด้วยดังนี้
วันอาทิตย์ที่ 4 กันยายน 2559  เวลา 07.40 น. นายกรัฐมนตรีและภริยา พร้อมด้วยคณะผู้ติดตาม เดินทางออกจากท่าอากาศยานทหาร 2 (กองบิน 6) ไปยังนครหางโจว มณฑลเจ้อเจียง สาธารณรัฐประชาชนจีน และจะเดินทางถึงท่าอากาศยานนานาชาติเซียวซาน นครหางโจว  (Hangzhou Xiaoshan ในเวลา 12.50 น. ตามเวลาท้องถิ่น  หลังจากนั้น เวลา 15.30 น. นายกรัฐมนตรีจะเข้าร่วมพิธีเปิดการประชุมผู้นำกลุ่ม ๒๐  ณ ศูนย์การประชุมระหว่างประเทศนครหางโจว (Hangzhou International Expo Center - HIEC) และเข้าร่วมการประชุมผู้นำกลุ่ม 20 วาระที่ 1 (Session I) หัวข้อ “Strengthening Policy Coordination and Breaking a New Path for Growth” โดยในช่วงค่ำ วันเดียวกันนี้  ประธานาธิบดีสาธารณรัฐประชาชนจีนและภริยาเป็นเจ้าภาพเลี้ยงอาหารค่ำเพื่อเป็นเกียรติแก่ผู้นำที่เข้าร่วมการประชุมและภริยา ณ  Banquet Hall  ซึ่งโอกาสนี้ ประธานาธิบดีจีนได้จัดให้ผู้นำ G 20 และผู้นำประเทศต่างๆ ที่เข้าร่วมการประชุมได้ร่วมกิจกรรมการล่องเรือชมทะเลสาบซีหู (West Lake) และการแสดงวัฒนธรรม (Cultural Gala Performance) ด้วย
วันจันทร์ที่ 5 กันยายน 2559  เวลา 09.00 น.นายกรัฐมนตรีเข้าร่วมการะประชุมผู้นำกลุ่ม 20 วาระที่ 2 (Session II) หัวข้อ “More Effective and Efficient Global Economic and Financial Governance” และเข้าร่วมการะประชุมผู้นำกลุ่ม ๒๐ วาระที่ 3 (Session III) หัวข้อ “Robust International Trade and Investment” การประชุมผู้นำกลุ่ม 20 วาระที่ 4 (Session IV) หัวข้อ “Inclusive and Interconnected Development”การประชุมผู้นำกลุ่ม 20 วาระที่ 5 (Session V) หัวข้อ “Other Issues Affecting World Economy” โดยเวลา  16.30 น. พิธีปิดการประชุมผู้นำกลุ่ม ๒๐ ทั้งนี้ ในเวลา 18.00น. ของวันเดียวกันนี้นายกรัฐมนตรีและภริยา พร้อมด้วยคณะ เดินทางออกจากท่าอากาศยานนานาชาติ เซียวซาน นครหางโจว โดยเครื่องบินของกองทัพอากาศ แบบ ไปยังเวียงจันทน์ สาธารณรัฐประชาธิปไตยประชาชนลาว เพื่อเข้าร่วมการประชุมสุดยอดอาเซียน ครั้งที่ 28-29 ต่อไป

ที่มา : http://www.thaigov.go.th/news/contents/details/311
