รัฐบาลไทย-ข่าวทำเนียบรัฐบาล-นายกรัฐมนตรีเข้าร่วมพิธีเปิดการประชุมสุดยอดอาเซียน ครั้งที่ 28 และ 29

วันเสาร์ที่ 22 ตุลาคม 2559
นายกรัฐมนตรีเข้าร่วมพิธีเปิดการประชุมสุดยอดอาเซียน ครั้งที่ 28 และ 29
นายกรัฐมนตรีเข้าร่วมพิธีเปิดการประชุมสุดยอดอาเซียน ครั้งที่ 28 และ 29
วันนี้ (6 กันยายน 2559) น. พลเอก ประยุทธ์ จันทร์โอชา นายกรัฐมนตรีและภริยา ร่วมกับผู้นำอาเซียนอีก 9 ประเทศ เข้าร่วมพิธีเปิดการประชุมสุดยอดอาเซียน ครั้งที่ 28 และ 29 ศูนย์การประชุมแห่งชาติ (National Convention Centre – NCC)
โดยในเวลา 12.30 นายกรัฐมนตรีและภริยาเดินทางถึงศูนย์การประชุมแห่งชาติ และสัมผัสมือทักทายกับนายทองลุน สีสุลิด นายกรัฐมนตรีสาธารณรัฐประชาธิปไตยประชาชนลาวและนางนาลี สีสุลิด ภริยา ที่รอต้อนรับ ณ บริเวณ Main Lobby จากนั้น พิธีเปิดการประชุมสุดยอดอาเซียน ครั้งที่ 28 และ 29 ได้เริ่มขึ้น
จากนั้นเวลา 13.35 น. นายกรัฐมนตรีพร้อมผู้นำอาเซียน 9 ประเทศได้เข้าร่วมพิธีเปิดโครงการ Visit ASEAN@50  ซึ่งเป็นโครงการความร่วมมือของประเทศสมาชิกเพื่อดึงดูดนักท่องเที่ยวมาสู่ภูมิภาคอาเซียน โดยจะเปิดตัวอย่างเป็นทางการ ในปีพ.ศ. 2560 อันเป็นวาระครบรอบ 50 ปี การก่อตั้งสมาคมประชาชาติแห่งเอเชียตะวันออกเฉียงใต้ (ASEAN) โดยจะมีการรวบรวม 50 เทศกาลและ 50 ประสบการณ์เดินทางท่องเที่ยวที่น่าประทับใจในประเทศสมาชิก เพื่อส่งเสริมความร่วมมือด้านการท่องเที่ยวในอาเซียนและเป็นการประชาสัมพันธ์การเป็นจุดหมายปลายทางเดียวกันของอาเซียนในการนำเสนอสินค้าทางการท่องเที่ยวที่หลากหลาย ทั้งเรื่องวัฒนธรรม ธรรมชาติและความมีมิตรไมตรีของผู้คนในภูมิภาคนี้ผ่านกิจกรรมเทศกาลรูปแบบต่างๆ ทั้งภายในประเทศสมาชิกและกิจกรรมระดับนานาชาติ​
โดยในเวลาต่อมา นายกรัฐมนตรีได้เข้าร่วมการประชุมสุดยอดอาเซียน ครั้งที่ 28  (Plenary) ณ ห้องหมายเลข 2 ศูนย์ประชุม NCC

ที่มา : http://www.thaigov.go.th/news/contents/details/318
