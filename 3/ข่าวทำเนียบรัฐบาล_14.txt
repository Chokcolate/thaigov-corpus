รัฐบาลไทย-ข่าวทำเนียบรัฐบาล-รัฐบาลลุยปราบคอร์รับชั่น เพิ่มอำนาจศูนย์ปฏิบัติการต่อต้านการทุจริต(ศปท.) ติดตามรัฐวิสาหกิจและองค์การมหาชนในกำกับ

วันพุธที่ 19 ตุลาคม 2559
รัฐบาลลุยปราบคอร์รับชั่น เพิ่มอำนาจศูนย์ปฏิบัติการต่อต้านการทุจริต(ศปท.) ติดตามรัฐวิสาหกิจและองค์การมหาชนในกำกับ
โฆษกฯ เผยรัฐบาลลุยปราบคอร์รับชั่น เพิ่มอำนาจศูนย์ปฏิบัติการต่อต้านการทุจริต(ศปท.) ติดตามรัฐวิสาหกิจและองค์การมหาชนในกำกับ เผยสถานการณ์ทุจริตลดลงอย่างชัดเจน ผลสอบแล้วเสร็จ 62 ราย ไล่ออกไปแล้ว 8 ราย นายกฯห่วงเจ้าหน้าที่ระดับล่างติดหลังแห
วันนี้ (3ก.ย59) พลตรีสรรเสริญ กล่าวต่อว่าจากการเพิ่มกลไกใหม่ คือ ศูนย์ปฏิบัติการต่อต้านการทุจริต หรือ ศปท. เข้าเป็นกลไกในทุกกระทรวง  และมีการเกลี่ยอัตรากำลังและกำหนดตำแหน่งผู้ปฏิบัติหน้าที่อย่างชัดเจน ทำให้สถานการณ์การทุจริตลดลงอย่างชัดเจนตามผลสำรวจของหน่วยงานต่างๆ
ทั้งนี้รัฐบาลมีเป้าหมายสำคัญในการปราบปรามการทุจริตคือ "คนโกงรายเก่าจะหมดไป คนโกงรายใหม่ต้องไม่เกิด และไม่เปิดโอกาสให้ได้โกง" เผยสถานการณ์ทุจริตลดลงอย่างชัดเจน ผลสอบแล้วเสร็จ 62 ราย ไล่ออกไปแล้ว 8 ราย นายกฯห่วงเจ้าหน้าที่ระดับล่างติดหลังแห
พลตรีสรรเสริญ แก้วกำเนิด โฆษกประจำสำนักนายกรัฐมนตรี เปิดเผยว่าการประชุมคณะกรรมการต่อต้านการทุจริตแห่งชาติ (คตช.) ซึ่งมีพลเอกประยุทธ์ จันทร์โอชา นายกรัฐมนตรี เป็นประธาน ได้เห็นชอบที่จะเพิ่มเติมอำนาจหน้าที่ของ ศูนย์ปฏิบัติการต่อต้านการทุจริต (ศปท.) ให้ทำหน้าที่ประสานงาน เร่งรัด กำกับและติดตาม ให้รัฐวิสาหกิจและองค์การมหาชนในกำกับของกระทรวง ดำเนินการตามแผนปฏิบัติการป้องกันและปราบปรามการทุจริตประพฤติมิชอบ รวมทั้งติดตามประเมินผลการดำเนินงานด้วย เช่นเดียวกับที่ดำเนินการในส่วนราชการระดับกรม
ทั้งนี้ ท่านนายกรัฐมนตรีมีบัญชาชัดเจนว่า การปราบปรามการทุจริตต่อรัฐ ต้องมิใช่เป็นเพียงแนวนโนบาย แต่ต้องลงมือปฏิบัติอย่างจริงจังเป็นรูปธรรม ในทุกระดับ และมีประสิทธิภาพ
ทั้งนี้เมื่อมีข้อมูลรายชื่อเจ้าหน้าที่รัฐที่เข้าข่ายถูกดำเนินการตรวจสอบ  ก็จะแจ้งให้หน่วยงานต้นสังกัดทราบเพื่อดำเนินการตามอำนาจหน้าที่
เมื่อดำเนินการแล้ว  ก็รายงานผลมายัง ศูนย์อำนวยการต่อต้านการทุจริตแห่งชาติ (ศอตช.) เพื่อส่งให้หน่วยตรวจสอบ อาทิ ปปช. สตง. พิจารณาต่อไป
หากมีความเห็นสอดคล้องกันและไม่อยู่ระหว่างการดำเนินการของ ปปช. ก็จะนำเรียนท่านนายกรัฐมนตรีเพื่อพิจารณา หากความเห็นไม่สอดคล้องกัน หรืออยู่ในระหว่างการพิจารณาของ ปปช. ก็จะรอจนกว่าการดำเนินการของ ปปช. จะแล้วเสร็จ แล้วจึงนำเรียน นายกรัฐมนตรีเพื่อพิจารณาต่อไป
"ที่ผ่านมามีการประกาศรายชื่อเจ้าหน้าที่ของรัฐที่อยู่ระหว่างการตรวจสอบ  จำนวน 237 ราย หากรวมกับที่ประกาศล่าสุดเมื่อวันที่ 2 กย. อีก 21 คน จะรวมเป็น 258 ราย ซึ่งในจำนวนนี้การดำเนินการทางวินัยของต้นสังกัดแล้วเสร็จ จำนวน 62 ราย มีผลทางวินัยให้ไล่ออก 8 ราย พ้นจากตำแหน่ง 25 ราย  ที่เหลืออยู่ระหว่างการตรวจสอบกับ ปปช. ว่าผลการพิจารณาจะตรงกันหรือไม่"
พลตรีสรรเสริญ  กล่าวต่อว่า ท่านนายกรัฐมนตรี ในฐานะประธานคณะกรรมการต่อต้านการทุจริตแห่งชาติ ยังฝากให้พิจารณาถึงกลไกที่เหมาะสมในการดำเนินการกับเจ้าหน้าที่ระดับล่างที่มีส่วนเกี่ยวข้องกับการกระทำทุจริต โดยที่ตนเองอาจมิได้เห็นด้วยแต่ไม่อาจขัดขืนการปฏิบัติตามคำสั่ง
"ท่านนายกแสดงความห่วงใยเป็นพิเศษในกรณีดังกล่าว  เพราะคาดว่าในบางกรณีเจ้าหน้าที่เหล่านั้นไม่ได้มีส่วนรู้เห็นหรือร่วมรับผลประโยชน์ด้วย
อย่างไรก็ตามต้องมีข้อมูลที่จะยืนยันได้ว่ามีความพยายามที่จะปกป้องผลประโยชน์ของชาติจากการทุจริตเหล่านั้น"
พลตรีสรรเสริญ กล่าวต่อว่าจากการเพิ่มกลไกใหม่ คือ ศูนย์ปฏิบัติการต่อต้านการทุจริต หรือ ศปท. เข้าเป็นกลไกในทุกกระทรวง  และมีการเกลี่ยอัตรากำลังและกำหนดตำแหน่งผู้ปฏิบัติหน้าที่อย่างชัดเจน ทำให้สถานการณ์การทุจริตลดลงอย่างชัดเจนตามผลสำรวจของหน่วยงานต่างๆ
ทั้งนี้รัฐบาลมีเป้าหมายสำคัญในการปราบปรามการทุจริตคือ "คนโกงรายเก่าจะหมดไป คนโกงรายใหม่ต้องไม่เกิด และไม่เปิดโอกาสให้ได้โกง"
__________
สำนักโฆษก

ที่มา : http://www.thaigov.go.th/news/contents/details/307
