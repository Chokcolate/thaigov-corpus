รัฐบาลไทย-ข่าวทำเนียบรัฐบาล-รอง นรม. ประวิตรฯ เป็นประธานคณะกรรมการอำนวยการกำหนดนโยบายการบริหารจัดการ สิ่งรุกล้ำลำน้ำสาธารณะ ครั้งที่ 2/2559

วันอังคารที่ 18 ตุลาคม 2559
รอง นรม. ประวิตรฯ เป็นประธานคณะกรรมการอำนวยการกำหนดนโยบายการบริหารจัดการ สิ่งรุกล้ำลำน้ำสาธารณะ ครั้งที่ 2/2559
รอง นรม. ประวิตรฯ เป็นประธานคณะกรรมการอำนวยการกำหนดนโยบายการบริหารจัดการ สิ่งรุกล้ำลำน้ำสาธารณะ ครั้งที่ 2/2559
วันนี้ (1 กันยายน 2559) เวลา 10.00 น. ณ ห้องประชุม 301 ตึกบัญชาการ 1 ทำเนียบรัฐบาล พลเอก ประวิตร วงษ์สุวรรณ รองนายกรัฐมนตรี เป็นประธานคณะกรรมการอำนวยการกำหนดนโยบายการบริหารจัดการสิ่งรุกล้ำลำน้ำสาธารณะ ครั้งที่ 2/2559
ที่ประชุมมีมติเห็นชอบตามแผนแม่บทโครงสร้างพื้นฐานระบบคลองและการพัฒนาชุมชนริมคลองลาดพร้าว และคลองบางซื่อ เพื่อสร้างเขื่อน ค.ส.ล. ตลอด 2 ฝั่งคลอง รวมทั้งคลองเปรมประชากร ในการเพิ่มประสิทธิภาพในการระบายน้ำและป้องกันน้ำท่วมและน้ำเสีย รวมทั้งฟื้นฟูพื้นที่บริเวณริมคลอง ซึ่งอาจส่งผลกระทบต่อชุมชนริมคลองและผู้ที่อยู่อาศัย บริเวณดังกล่าว ทั้งนี้ กรุงเทพมหานครได้จัดตั้งคณะทำงานที่ประกอบด้วยผู้ทรงคุณวุฒิ และผู้เชี่ยวชาญทุกหน่วยงานที่เกี่ยวข้องร่วมกับภาคประชาชน ซึ่งต้องร่วมกันแก้ไขตามนโยบายประชารัฐโดยมีการรื้อฟื้นและพัฒนาพื้นที่ดังกล่าวด้วยระบบสาธารณูปโภคและสาธารณูปการที่มีความยั่งยืน
********************************
กลุ่มประชาสัมพันธ์และเผยแพร่ สำนักโฆษก
อภิวัฒน์ / รายงาน
ดวงใจ / ตรวจ

ที่มา : http://www.thaigov.go.th/news/contents/details/290
