รัฐบาลไทย-ข่าวทำเนียบรัฐบาล-เกษตรกรปลื้ม …รัฐบาลเยียวยาผลกระทบโควิด-19

วันศุกร์ที่ 7 สิงหาคม 2563
พิมพ์
เกษตรกรปลื้ม …รัฐบาลเยียวยาผลกระทบโควิด-19
--
#ไทยคู่ฟ้า โครงการเยียวยาเกษตรกรที่ได้รับผลกระทบจากการระบาดของโรคโควิด-19 เป็นไปตามเป้าหมาย ผ่านมา 3 เดือน จ่ายเงินเยียวยาช่วยเหลือเกษตรกรไปแล้ว 7,747,490 ราย รวมเป็นเงิน 112,126.730 ล้านบาท หรือคิดเป็นร้อยละ 96.48 ของเป้าหมาย
อย่างไรก็ตาม ยังมีเกษตรกรที่ยังไม่สามารถโอนเงินเข้าบัญชีได้ เนื่องจากไม่ได้แจ้งเลขบัญชี ขณะนี้ได้เร่งให้หน่วยงานในพื้นที่ติดตามให้เกษตรกรส่งเลขบัญชีให้กับ ธ.ก.ส. ด้วยการติดประกาศ ณ หน่วยงานในพื้นที่ โทรศัพท์แจ้งเกษตรกรโดยตรง และอื่น ๆ
จากผลสำรวจข้อมูลในระหว่างเดือน มิ.ย. – ก.ค. 63 พบว่า เกษตรกรกว่า 99 % พึงพอใจต่อการดำเนินงานโครงการในระดับมาก ซึ่งเกษตรกรที่ได้รับเงินช่วยเหลือได้นำเงินไปใช้ประโยชน์ในด้านต่าง ๆ เช่น ซื้อพันธุ์สัตว์ อาหารสัตว์ ปุ๋ย และซ่อมแซมโรงเรือน ที่เหลือนำไปซื้อสินค้าอุปโภคบริโภคในครัวเรือน ลงทุนนอกการเกษตร และไปใช้จ่ายอื่น ๆ เช่น จ่ายค่าน้ำ-ไฟฟ้า ค่าซ่อมแซมบ้าน ใช้จ่ายเพื่อการศึกษาของบุตรหลาน และเก็บออม

ที่มา : https://www.thaigov.go.th/news/contents/details/34010
