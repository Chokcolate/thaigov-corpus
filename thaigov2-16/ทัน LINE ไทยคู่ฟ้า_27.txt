รัฐบาลไทย-ข่าวทำเนียบรัฐบาล-ลุยต่อมาตรการเศรษฐกิจ ท่องเที่ยว-จ้างงาน-SMEs-กระตุ้นใช้จ่าย

วันพุธที่ 19 สิงหาคม 2563
ลุยต่อมาตรการเศรษฐกิจ ท่องเที่ยว-จ้างงาน-SMEs-กระตุ้นใช้จ่าย
--
#ไทยคู่ฟ้า ที่ประชุมศูนย์บริหารสถานการณ์เศรษฐกิจจากผลกระทบจากการระบาดของโรคติดเชื้อไวรัสโคโรนา 2019 (โควิด-19) หรือ ศบศ. วันนี้ มีข้อสรุปว่าจะยังคงมาตรการดูแลช่วยเหลือประชาชนต่อไปถึงปี 2564 ผ่านกลไกระดับประเทศและระดับพื้นที่ ครอบคลุมทั้งระยะสั้นและระยะยาว ได้แก่ การจ้างงาน สนับสนุนการท่องเที่ยว สนับสนุนภาคธุรกิจ/SMEs และกระตุ้นการใช้จ่าย
สำหรับแผนงานที่ผ่านการพิจารณา เช่น การเพิ่มสิทธิ์เราเที่ยวด้วยกันทั้งค่าเดินทางและค่าใช้จ่าย การสนับสนุน SMEs ที่กระทรวงการคลังดำเนินการอยู่ การจ้างงานราว 600,000 – 700,000 อัตรา และการกระตุ้นการใช้จ่ายของประชาชน โดยสนับสนุนให้ภาคเอกชนเข้ามามีส่วนร่วม ซึ่งทั้งหมดหน่วยงานที่เกี่ยวข้องจะไปจัดทำรายละเอียดและเสนอ ศบศ.พิจารณาโดยเร็ว
นอกจากนี้ นายกรัฐมนตรีได้เน้นย้ำให้ทุกหน่วยมีความรัดกุมเรื่องมาตรการคัดกรองและควบคุมโรคโควิด-19 จากการเดินทางท่องเที่ยวภายใปนระเทศ ส่วนภาคเอกชนขอให้มาตรการพื้นที่กักกันโรคแห่งรัฐ (State Quarantine) ดำเนินการต่อไปและทำให้ประชาชนยอมรับและมั่นใจ
รายละเอียดเพิ่มเติม คลิก https://www.thaigov.go.th/news/contents/details/34329

ที่มา : https://www.thaigov.go.th/news/contents/details/34337
