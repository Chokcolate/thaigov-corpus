รัฐบาลไทย-ข่าวทำเนียบรัฐบาล-ทส. ร่วมจุดเทียนถวายพระพรชัยมงคล เนื่องในโอกาสวันเฉลิมพระชนมพรรษาสมเด็จพระบรมราชชนนีพันปีหลวง

วันพฤหัสบดีที่ 13 สิงหาคม 2563
พิมพ์
ทส. ร่วมจุดเทียนถวายพระพรชัยมงคล เนื่องในโอกาสวันเฉลิมพระชนมพรรษาสมเด็จพระบรมราชชนนีพันปีหลวง
กระทรวงทรัพยากรธรรมชาติและสิ่งแวดล้อม ร่วมน้อมรำลึกในพระมหากรุณาธิคุณ แสดงความจงรักภักดี เนื่องในโอกาสวันเฉลิมพระชนมพรรษาสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ประจำปีพุทธศักราช 2563
ทส. ร่วมจุดเทียนถวายพระพรชัยมงคล เนื่องในโอกาสวันเฉลิมพระชนมพรรษาสมเด็จพระบรมราชชนนีพันปีหลวง
วานนี้ (12 ส.ค. 63) เวลา 17.00 น. กระทรวงทรัพยากรธรรมชาติและสิ่งแวดล้อม ร่วมน้อมรำลึกในพระมหากรุณาธิคุณ แสดงความจงรักภักดี เนื่องในโอกาสวันเฉลิมพระชนมพรรษาสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ประจำปีพุทธศักราช 2563 ร่วมวางพานพุ่มสักการะหน้าพระบรมฉายาลักษณ์ และในเวลาประมาณ 20.00 น. นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม และภริยา พร้อมด้วยคณะผู้บริหาร ข้าราชการ พนักงาน และเจ้าหน้าที่ในสังกัดกระทรวงฯ ร่วมพิธีจุดเทียนถวายพระพรชัยมงคล ร้องเพลงสรรเสริญพระบารมีและเพลงสดุดีพระแม่ไทย และชมการแสดงบินโดรน​แปรแสงสีบนท้องฟ้า​ โดยมี พลเอก ประยุทธ์ จันทร์โอชา นายกรัฐมนตรี เป็นประธานในพิธีฯ ณ มณฑลท้องสนามหลวง

ที่มา : https://www.thaigov.go.th/news/contents/details/34153
