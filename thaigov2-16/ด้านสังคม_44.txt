รัฐบาลไทย-ข่าวทำเนียบรัฐบาล-ปลัดกระทรวงดิจิทัลฯ เข้าร่วม “กิจกรรมการเฉลิมฉลองวัน International Girls in ICT Day 2020” ของ ITU

วันอังคารที่ 18 สิงหาคม 2563
ปลัดกระทรวงดิจิทัลฯ เข้าร่วม “กิจกรรมการเฉลิมฉลองวัน International Girls in ICT Day 2020” ของ ITU
ปลัดกระทรวงดิจิทัลฯ เข้าร่วม “กิจกรรมการเฉลิมฉลองวัน International Girls in ICT Day 2020” ของ ITU
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม (ดีอีเอส) ให้เกียรติเป็นประธานในพิธีเปิดงานเฉลิมฉลองวัน Girls in ICT Day 2020  ในประเทศไทย ซึ่งจัดโดยสหภาพโทรคมนาคมระหว่างประเทศ (ITU) โดยมีหน่วยงานพันธมิตรที่ร่วมจัดกิจกรรมดังกล่าว ได้แก่ สำนักงาน กสทช., UNESCAP, UNESCO, FAO, องค์การโทรคมนาคมแห่งเอเชียและแปซิฟิก (APT), Cisco System Thailand, DTAC และมหาวิทยาลัยสุโขทัยธรรมาธิราช โดยปลัดกระทรวงฯ ได้กล่าวถึงความสำคัญ บทบาทของสตรี รวมถึงประโยชน์ของการเรียนรู้เทคโนโลยีดิจิทัลและนวัตกรรมใหม่ ๆ ในยุคดิจิทัล และได้เชิญชวนให้เยาวสตรีเข้าร่วมกิจกรรมของ ITU ระหว่างเดือนสิงหาคม – กันยายน ๒๕๖๓ ในหัวข้อ Smart Farming, Cybersecurity และ Artificial Intelligence (AI) ในรูปแบบการฝึกอบรมผ่านสื่ออิเล็กทรอนิกส์ ในโอกาสนี้ยังได้รับเชิญให้เข้าร่วมรายการ “Leadership Programme: ผู้หญิงต้นแบบ” ซึ่งเป็นกิจกรรมหนึ่งของงานเฉลิมฉลองวัน Girls in ICT Day 2020 ในฐานะผู้หญิงต้นแบบที่ประสบความสำเร็จและทำงานในสาขาวิศวกรรมศาสตร์และ ICT โดยได้ให้คำแนะนำในเรื่องของการสร้างความเชื่อมั่น การพัฒนาตัวเอง ใฝ่หาความรู้ เพื่อให้ทันกับเทคโนโลยีที่เปลี่ยนแปลงอย่างรวดเร็ว โดยมี นางสาวอารีวรรณ ฮาวรังษี เลขาธิการองค์การโทรคมนาคมแห่งเอเชียและแปซิฟิก (APT) เป็นผู้ดำเนินรายการ ณ บริษัท Cisco System ประเทศไทย สำนักงานเซ็นทรัลเวิลด์ ชั้น 28 เขตปทุมวัน กรุงเทพฯ เมื่อวันที่ 17 สิงหาคม 2563
***************

ที่มา : https://www.thaigov.go.th/news/contents/details/34302
