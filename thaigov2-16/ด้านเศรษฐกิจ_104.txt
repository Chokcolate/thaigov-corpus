รัฐบาลไทย-ข่าวทำเนียบรัฐบาล-การออกพันธบัตรเพื่ออนุรักษ์สิ่งแวดล้อมของธนาคารเพื่อการเกษตรและสหกรณ์การเกษตรเป็นครั้งแรก

วันพฤหัสบดีที่ 20 สิงหาคม 2563
พิมพ์
การออกพันธบัตรเพื่ออนุรักษ์สิ่งแวดล้อมของธนาคารเพื่อการเกษตรและสหกรณ์การเกษตรเป็นครั้งแรก
สำนักงานบริหารหนี้สาธารณะ (สบน.) กระทรวงการคลัง ได้ดำเนินการจัดหาเงินกู้ให้แก่ธนาคารเพื่อการเกษตรและสหกรณ์การเกษตร (ธ.ก.ส.) โดยการออกพันธบัตรเพื่ออนุรักษ์สิ่งแวดล้อมของ ธ.ก.ส. เป็นครั้งแรก วงเงินรวม 6,000 ล้านบาท
นางแพตริเซีย มงคลวนิช ผู้อำนวยการสำนักงานบริหารหนี้สาธารณะ เปิดเผยว่า สำนักงานบริหารหนี้สาธารณะ (สบน.) กระทรวงการคลัง ได้ดำเนินการจัดหาเงินกู้ให้แก่ ธนาคารเพื่อการเกษตรและสหกรณ์การเกษตร (ธ.ก.ส.) โดยการออกพันธบัตรเพื่ออนุรักษ์สิ่งแวดล้อมของ ธ.ก.ส. เป็นครั้งแรก วงเงินรวม 6,000 ล้านบาท กระทรวงการคลังไม่ค้ำประกัน จำนวน 2 รุ่น รุ่นอายุ 5 ปี (BAAC258A) วงเงิน 4,500 ล้านบาท อัตราดอกเบี้ยร้อยละ 1.76 ต่อปี และรุ่นอายุ 10 ปี (BAAC308A) วงเงิน 1,500 ล้านบาท อัตราดอกเบี้ยร้อยละ 2.76 ต่อปี เสนอขายต่อผู้ลงทุนแบบเฉพาะเจาะจงไม่เกิน 10 ราย (PP10) ผ่านผู้จัดการจัดจำหน่ายพันธบัตร จำนวน 3 ราย ได้แก่ ธนาคารกรุงไทย จำกัด (มหาชน) ธนาคารออมสิน และ ธนาคารฮ่องกงและเซี่ยงไฮ้แบงกิ้งคอร์ปอเรชั่น จำกัด
การออกพันธบัตรเพื่ออนุรักษ์สิ่งแวดล้อมของ ธ.ก.ส. ครั้งนี้ ได้รับการตอบรับที่ดีจากนักลงทุน โดยมีนักลงทุนทั้งในกลุ่มระยะสั้นและระยะยาวให้ความสนใจเข้าร่วมประมูล ประกอบด้วย หน่วยงานภาครัฐ ธนาคาร และบริษัทประกันชีวิต ทั้งนี้ ธ.ก.ส. จะนำเงินที่ได้ไปใช้โครงการสินเชื่อที่เกี่ยวข้องกับการอนุรักษ์สิ่งแวดล้อม การเพิ่มและฟื้นฟูพื้นที่ป่าไม้  และการส่งเสริมการเกษตรอย่างยั่งยืน
กระทรวงการคลังขอขอบคุณนักลงทุนที่ให้ความสนใจร่วมลงทุนในพันธบัตรเพื่ออนุรักษ์สิ่งแวดล้อมของ ธ.ก.ส. นอกจากนี้ กระทรวงการคลังยังมีแผนที่จะสนับสนุนให้รัฐวิสาหกิจที่มีความพร้อมออกพันธบัตรเพื่ออนุรักษ์สิ่งแวดล้อม พันธบัตรเพื่อสังคม และพันธบัตรเพื่อความยั่งยืนในรูปแบบอื่นๆ ในระยะต่อไปอีก และหวังเป็นอย่างยิ่งว่าจะได้รับการตอบรับและสนับสนุนอย่างดีจากผู้ร่วมตลาด ทั้งนี้ ท่านสามารถติดตามแผนการออกพันธบัตรรัฐวิสาหกิจที่กระทรวงการคลังจัดหาได้จากเว็บไซต์ สบน. (www.pdmo.go.th)
สำนักจัดการหนี้ 2 สำนักงานบริหารหนี้สาธารณะ
โทร. 02-265-8050 ต่อ 5722
BAAC’s Inaugural Green Bond Issuance
Mrs.Patricia Mongkhonvanit, Director General, Public Debt Management Office (PDMO), announced that the Ministry of Finance has achieved with financing Bank for Agriculture and Agricultural Cooperatives (BAAC) through its inaugural green bond issuance in the amount of 6,000 million baht, non-guaranteed, through 3 arrangers, Government Savings Bank, Krung Thai Bank Public Company Limited  and the Hongkong and Shanghai Banking Corporation Limited (Bangkok Branch) which was offered to Private Placement 10 (PP10). It comprises two series, 5-year green bond (BAAC258A) 4,500 million baht with a coupon rate of 1.76% p.a. and 10-year green bond (BAAC308A) 1,500 million baht with a coupon rate of 2.76% p.a.
The BAAC green bond has attracted a diversified group of investors including government entities, commercial banks and insurance companies. The proceeds will be used to provide financial service for environment conservation, forests protection, and promotion of sustainable agriculture in Thailand.
The PDMO would like to extend an appreciation to all investors for your kind attention to the BAAC’s first green bond and invite all to participate in the next SOEs green social and sustainability bonds issuance which will continually be launched as a part of mobilizing sustainable development. We sincerely wish for a continued and great support from the market participants. For more information, please visit the PDMO website at www.pdmo.go.th.
Debt Management Bureau 2, Public Debt Management Office
Tel. 02-265-8050 # 5722

ที่มา : https://www.thaigov.go.th/news/contents/details/34336
