รัฐบาลไทย-อนุมัติงบกลางแก้ภัยแล้ง - น้ำท่วม 76 จังหวัด

วันจันทร์ที่ 17 สิงหาคม 2563
พิมพ์
อนุมัติงบกลางแก้ภัยแล้ง - น้ำท่วม 76 จังหวัด
--
#ไทยคู่ฟ้า จากสภาวะฝนทิ้งช่วง ส่งผลให้ปริมาณน้ำในแหล่งน้ำและอ่างเก็บน้ำยังอยู่ในเกณฑ์ค่อนข้างน้อยกว่าที่คาดการณ์ไว้ ประกอบกับเกษตรกรทั้งนอกและในเขตชลประทานมีความต้องการใช้น้ำเพิ่มสูงขึ้น อีกทั้งประเทศไทยได้รับผลกระทบจากพายุดีเปรสชั่นซินลากู ทำให้เกิดน้ำท่วมฉับพลันและน้ำป่าไหลหลากในหลายพื้นที่ แต่ขณะเดียวกันยังพบว่ามีหลายพื้นที่ยังคงประสบปัญหาขาดแคลนน้ำอยู่
จากปัญหาที่เกิดขึ้น รัฐบาลได้อนุมัติงบกลางเพิ่มเติม 11,800 ล้านบาท เพื่อดำเนินการโครงการบรรเทาปัญหาภัยแล้งและน้ำท่วมในพื้นที่ 76 จังหวัด ลดผลกระทบที่เกิดขึ้นกับประชาชน โดยบูรณาการการทำงานร่วมกันหลายกระทรวง วางแผนและลงมือปฏิบัติจริงในการบริหารจัดการน้ำ ปี 2562/63 เช่น ขุดลอกและปรับปรุงแหล่งน้ำเดิม ขุดแหล่งเก็บน้ำใหม่ ซ่อมแซมและปรับปรุง กำจัดสิ่งกีดขวางทางน้ำและวัชพืช ขุดบ่อน้ำบาดาล เป็นต้น
โดยคาดว่าจะช่วยบรรเทาปัญหาน้ำท่วมและช่วยเก็บกักน้ำในฤดูฝนปีนี้ ได้อย่างมีประสิทธิภาพ อีกทั้งยังเป็นการเพิ่มการลงทุนภาครัฐเพื่อกระตุ้นการใช้จ่ายและจ้างแรงงานในพื้นที่ทั่วประเทศ

ที่มา : https://www.thaigov.go.th/news/contents/details/34260
