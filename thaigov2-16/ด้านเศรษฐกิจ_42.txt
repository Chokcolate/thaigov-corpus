รัฐบาลไทย-ข่าวทำเนียบรัฐบาล-รองปลัดจุลพงษ์ฯ เป็นประธานในพิธีเปิดงานมหกรรมกาแฟ "Northern Thailand Coffee Fest 2020" กิจกรรมสร้างภาพลักษณ์กาแฟอะราบิก้าไทยสู่ตลาดโลก

วันจันทร์ที่ 10 สิงหาคม 2563
พิมพ์
รองปลัดจุลพงษ์ฯ เป็นประธานในพิธีเปิดงานมหกรรมกาแฟ "Northern Thailand Coffee Fest 2020" กิจกรรมสร้างภาพลักษณ์กาแฟอะราบิก้าไทยสู่ตลาดโลก
นายจุลพงษ์ ทวีศรี รองปลัดกระทรวงอุตสาหกรรม  เป็นประธานในพิธีเปิดงานมหกรรมกาแฟ "Northern Thailand Coffee Fest 2020" กิจกรรมสร้างภาพลักษณ์กาแฟอะราบิก้าไทยสู่ตลาดโลก ณ ลานโปรโมชั่น ชั้น G ศูนย์การค้าเซ็นทรัลพลาซ่า
เมื่อวันที่ 8 สิงหาคม พ.ศ. 2563 นายจุลพงษ์ ทวีศรี รองปลัดกระทรวงอุตสาหกรรม เป็นประธานในพิธีเปิดงานมหกรรมกาแฟ "Northern Thailand Coffee Fest 2020" กิจกรรมสร้างภาพลักษณ์กาแฟอะราบิก้าไทยสู่ตลาดโลก ภายใต้โครงการยกระดับศูนย์กลางการพัฒนาอัตลักษณ์กาแฟอะราบิก้าภาคเหนือ ประจำปีงบประมาณ พ.ศ. 2563 พร้อมมอบเกียรติบัตรแก่ผู้ผ่านการเข้าร่วมโครงการฯ และเยี่ยมชมบูธภายในงาน โดยมีนางสาวนิรามัย ศิริศรีสุดากุล ผู้อำนวยการศูนย์ส่งเสริมอุตสาหกรรมภาคที่ 1 กรวมส่งเสริมอุตสาหกรรม และเจ้าหน้าที่จากหน่วยงานภาครัฐ เอกชน เข้าร่วม ณ ลานโปรโมชั่น ชั้น G ศูนย์การค้าเซ็นทรัลพลาซ่า
โดยงาน "Northern Thailand Coffee Fest 2020" จัดขึ้นระหว่างวันที่ 7-9 สิงหาคม 2563 โดยมีวัตถุประสงค์เพื่อเผยแพร่ประชาสัมพันธ์ศักยภาพอุตสาหกรรมกาแฟภาคเหนือตอนบนให้เป็นที่รู้จัก พร้อมทั้งสร้างโอกาสทางการตลาดแก่ผู้ประกอบการ โดยภายในงานมีกิจกรรมต่าง ๆ ดังนี้
1. การแสดงสินค้าและจำหน่ายผลิตภัณฑ์กาแฟที่ได้รับการพัฒนาภายใต้โครงการจำนวน 50 บูธ
2. นิทรรศการแสดงความก้าวหน้าและศักยภาพของผู้ประกอบการกาแฟในพื้นที่ภาคเหนือ
3. การเสวนาให้ความรู้เกี่ยวกับกาแฟในหัวข้อต่าง ๆ จากผู้เชี่ยวชาญ อาทิ World Coffee Trend ธุรกิจกาแฟหลังวิกฤติโลก เสน่ห์กาแฟ Moka Pot ในไทย เป็นต้น
4. Coffee Clinic บูธให้คำปรึกษาด้านกาแฟแก่ผู้ประกอบการและผู้สนใจ โดยผู้เชี่ยวชาญระดับประเทศ
5. สินค้าราคาพิเศษและโปรโมชั่นมากมาย
6. การแข่งขัน Latte Art Smackdown เฟ้นหาแชมป์เทลาเต้อาร์ตประจำปี 2563

ที่มา : https://www.thaigov.go.th/news/contents/details/34090
