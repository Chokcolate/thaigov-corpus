รัฐบาลไทย-ข่าวทำเนียบรัฐบาล-ทส.ร่วมพิธีทำบุญตักบาตร และลงนามถวายพระพรชัยมงคลสมเด็จพระบรมราชชนนีพันปีหลวง​ เนื่องในโอกาสวันเฉลิมพระชนมพรรษา 88 พรรษา 12 สิงหาคม 2563

วันพุธที่ 12 สิงหาคม 2563
พิมพ์
ทส.ร่วมพิธีทำบุญตักบาตร และลงนามถวายพระพรชัยมงคลสมเด็จพระบรมราชชนนีพันปีหลวง​ เนื่องในโอกาสวันเฉลิมพระชนมพรรษา 88 พรรษา 12 สิงหาคม 2563
นายวราวุธ​  ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม และภริยา พร้อมด้วย​ นายจตุพร​ บุรุษพัฒน์​ ปลัดกระทรวง​ทรัพยากร​ธรรมชาติ​และ​สิ่ง​แวดล้อม​ และคณะผู้บริหารระดับสูงของกระทรวงทรัพยากรธรรมชาติและสิ่งแวดล้อม ร่วมพิธีทำบุญตักบาตรข้า
ทส.ร่วมพิธีทำบุญตักบาตร และลงนามถวายพระพรชัยมงคลสมเด็จพระบรมราชชนนีพันปีหลวง​ เนื่องในโอกาสวันเฉลิมพระชนมพรรษา 88 พรรษา 12 สิงหาคม 2563
วันนี้ (12 สิงหาคม 2563) เวลา 07.15 น. นายวราวุธ​  ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม และภริยา พร้อมด้วย​ นายจตุพร​ บุรุษพัฒน์​ ปลัดกระทรวง​ทรัพยากร​ธรรมชาติ​และ​สิ่ง​แวดล้อม​ และคณะผู้บริหารระดับสูงของกระทรวงทรัพยากรธรรมชาติและสิ่งแวดล้อม ร่วมพิธีทำบุญตักบาตรข้าวสาร อาหารแห้ง พระสงฆ์ จำนวน 89 รูป​ เพื่อถวายเป็นพระราชกุศล เนื่องในโอกาสวันเฉลิมพระชนมพรรษา​ สมเด็จพระนางเจ้าสิริกิติ์ พระบรมราชินีนาถพระบรมราชชนนีพันปีหลวง​ โดยมี พลเอก ประยุทธ์ จันทร์โอชา นายกรัฐมนตรี เป็นประธานในพิธี​ ณ บริเวณมณฑลท้องสนามหลวง​
จากนั้น​เวลา 08.00 รัฐมนตรีว่าการกระทรวงทรัพยากรธรรมชาติและสิ่งแวดล้อม​ พร้อมคณะร่วมถวายความเคารพพระฉายาลักษณ์สมเด็จพระนางเจ้าสิริกิติ์​พระบรมราชินีนาถ​ พระบรมราชชนนีพันปีหลวง พร้อมถวายแจกันดอกไม้และลงนามถวายพระพรชัยมงคลเนื่องในโอกาสวันเฉลิมพระชนมพรรษา ณ ศาลาสหทัยสมาคม ในพระบรมมหาราชวัง​ ในโอกาสนี้ด้วย

ที่มา : https://www.thaigov.go.th/news/contents/details/34139
