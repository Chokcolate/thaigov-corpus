รัฐบาลไทย-ข่าวทำเนียบรัฐบาล-เสาร์นี้วันที่ 8 เดือน 8 อย่าพลาด!! ประมูลบ้านมือสองออนไลน์ ธอส. ที่อยู่อาศัยลดราคาสูงสุด 30% ราคาเริ่มต้นประมูลต่ำสุดไม่ถึง 1 ล้านบาท!!

วันพฤหัสบดีที่ 6 สิงหาคม 2563
พิมพ์
เสาร์นี้วันที่ 8 เดือน 8 อย่าพลาด!! ประมูลบ้านมือสองออนไลน์ ธอส. ที่อยู่อาศัยลดราคาสูงสุด 30% ราคาเริ่มต้นประมูลต่ำสุดไม่ถึง 1 ล้านบาท!!
ธนาคารอาคารสงเคราะห์ จัดงานประมูลบ้านมือสองออนไลน์ ประจำเดือนสิงหาคม 2563 ผ่าน Application : G H Bank Smart NPA คัดทรัพย์ใหม่ 16 รายการ สภาพดี ทำเลเด่น ทั้งในพื้นที่กรุงเทพฯ – ปริมณฑล และในส่วนภูมิภาค ด้วยราคาเริ่มต้นประมูลลดสูงสุดถึง 30% จากราคาปกติ
ธนาคารอาคารสงเคราะห์ จัดงานประมูลบ้านมือสองออนไลน์ ประจำเดือนสิงหาคม 2563 ผ่าน Application : G H Bank Smart NPA คัดทรัพย์ใหม่ 16 รายการ สภาพดี ทำเลเด่น ทั้งในพื้นที่กรุงเทพฯ – ปริมณฑล และในส่วนภูมิภาค ด้วยราคาเริ่มต้นประมูลลดสูงสุดถึง 30% จากราคาปกติ ราคาต่ำสุดเพียง 840,000 บาท พิเศษ!! ให้ผ่อนดาวน์ดอกเบี้ย 0% นานสูงสุด 60 เดือน ผ่อนได้นานสูงสุด 40 ปี ลงทะเบียนผ่านแอป G H Bank Smart NPA ได้แล้วตั้งแต่วันนี้ถึงวันที่ 7 สิงหาคม 2563 เวลา 16.00 น. และเริ่มประมูลในวันที่ 8 เดือน 8 (สิงหาคม) 2563 ระหว่างเวลา 09.00-16.30 น. แบ่งเป็น 8 รอบ ประมูล 30 นาที/รอบ
นายฉัตรชัย ศิริไล กรรมการผู้จัดการ ธนาคารอาคารสงเคราะห์ (ธอส.) เปิดเผยว่า เพื่อเป็นการตอบโจทย์ความต้องการของลูกค้าประชาชนที่ต้องการมีบ้านในยุค New Normal ธอส. ธนาคารบ้านของคนไทย จึงกำหนดจัดงาน “ประมูลบ้านมือสองออนไลน์ ธนาคารอาคารสงเคราะห์” ผ่าน Application : G H Bank Smart NPA ในวันเสาร์ที่ 8 สิงหาคม 2563 ซึ่งถือเป็นการประมูลออนไลน์ครั้งที่ 2 ของธนาคาร หลังจากการประมูลนำร่องครั้งแรกเมื่อช่วงปลายเดือนกรกฎาคมที่ผ่านมาประสบความสำเร็จเป็นอย่างดี โดยมีลูกค้าให้ความสนใจลงทะเบียนเข้าร่วมประมูลจำนวนถึง 238 ราย จากจำนวนทรัพย์ที่นำออกประมูลเพียง 7 รายการ ทำให้การประมูลครั้งที่ 2 ธนาคารได้คัดทรัพย์ใหม่สภาพดี ทำเลเด่น ใจกลางเมือง ใกล้สถานีรถไฟฟ้า ราคาเริ่มต้นประมูลที่มีส่วนลดสูงสุดถึง 30% จากราคาปกติ รวมจำนวนทรัพย์ที่นำออกประมูลทั้งสิ้น 16 รายการ ทั้งประเภทบ้านเดี่ยว บ้านแฝด ทาวน์เฮ้าส์ และห้องชุด แบ่งเป็นทรัพย์ในกรุงเทพและปริมณฑล จำนวน 8 รายการ ซึ่งมีราคาเริ่มต้นประมูลต่ำสุดเพียง 840,000 บาทเท่านั้น ขณะที่ทรัพย์ในภูมิภาคที่นำออกประมูลมีจำนวน 8 รายการ ตั้งอยู่ในจังหวัดหัวเมืองหลัก อาทิ จังหวัดนครราชสีมา ขอนแก่น เชียงใหม่ นครปฐม และประจวบคีรีขันธ์ เป็นต้น
สำหรับผู้ที่สนใจสามารถดาวน์โหลด Application : G H Bank Smart NPA และลงทะเบียนเข้าร่วมประมูลออนไลน์ได้จนถึงวันที่ 7 สิงหาคม 2563 เวลา 16.00 น. (เฉพาะลูกค้าที่ยังไม่เคยลงทะเบียน)ซึ่งการประมูลจะแบ่งออกเป็น 8 รอบ โดยมีทรัพย์ออกประมูลพร้อมกันรอบละ 2 รายการ ให้เวลาประมูล 30 นาที/รอบ เริ่มประมูลรอบที่ 1 เวลา 9.00-9.30 น. รอบที่ 2 เวลา 10.00-10.30 น. รอบที่ 2 เวลา 10.00-10.30 น. รอบที่ 3 เวลา 11.00-11.30 น. รอบที่ 4 เวลา 12.00-12.30 น. รอบที่ 5 เวลา 13.00-13.30 น. รอบที่ 6 เวลา 14.00-14.30 น.รอบที่ 7 เวลา 15.00-15.30 น. และรอบที่ 8 เวลา 16.00-16.30 น. ส่วนผู้ชนะการประมูลจะได้รับ QR Code สำหรับติดต่อกับธนาคารเพื่อชำระเงินและทำสัญญาตามที่ธนาคารกำหนดภายใน 3 วันทำการนับถัดจากวันที่ประมูลได้ และสามารถเลือกใช้โปรโมชั่นผ่อนดาวน์ดอกเบี้ย 0% ได้นานสูงสุด 60 เดือน หรือเทดาวน์แล้วยื่นกู้เลยก็มีสิทธิ์เลือกใช้โปรโมชั่นสินเชื่ออัตราดอกเบี้ย 0% นานสูงสุด 48 เดือน (ภายใต้เงื่อนไขของมาตรการพิเศษที่ธนาคารฯ กำหนด)
สอบถามรายละเอียดหรือติดตามข้อมูลข่าวสารของธนาคารเพิ่มเติมได้ที่ www.ghbhomecenter.com หรือ www.ghbank.co.th หรือศูนย์ลูกค้าสัมพันธ์ (Call Center) โทร 0-2645-9000 และ Facebook Fanpage ธนาคารอาคารสงเคราะห์

ที่มา : https://www.thaigov.go.th/news/contents/details/33992
