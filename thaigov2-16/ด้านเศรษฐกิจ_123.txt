รัฐบาลไทย-ข่าวทำเนียบรัฐบาล-เชิญผู้ค้า Online และผู้เสียภาษีร่วมงานสัมมนาฟรี “วิถีใหม่...ให้ภาษีเป็นเรื่องง่าย”

วันศุกร์ที่ 21 สิงหาคม 2563
พิมพ์
เชิญผู้ค้า Online และผู้เสียภาษีร่วมงานสัมมนาฟรี “วิถีใหม่...ให้ภาษีเป็นเรื่องง่าย”
กรมสรรพากรเชิญชวนผู้ค้า Online ผู้เสียภาษีทั้งบุคคลและนิติบุคคลเข้าร่วมงานสัมมนา “Easy Tax Transforms Your Life วิถีใหม่...ให้ภาษีเป็นเรื่องง่าย” ในวันจันทร์ที่ 24 สิงหาคม 2563 ณ อิมแพ็ค ฟอรั่ม เมืองทองธานี
กรมสรรพากรเชิญชวนผู้ค้า Online ผู้เสียภาษีทั้งบุคคลและนิติบุคคลเข้าร่วมงานสัมมนา “Easy Tax Transforms Your Life วิถีใหม่...ให้ภาษีเป็นเรื่องง่าย” ในวันจันทร์ที่ 24 สิงหาคม 2563 ณ อิมแพ็ค ฟอรั่ม เมืองทองธานี ปรึกษาเรื่องภาษี กับ RD Tax Advisor พร้อมยื่นแบบภาษีช่วงโค้งสุดท้ายซึ่งขยายเวลาถึงวันที่   31 สิงหาคม 2563 และพบกับ Show Case บริการอิเล็กทรอนิกส์ต่าง ๆ ของกรมสรรพากร โดยลงทะเบียนเข้าร่วมงานฟรีได้ที่ QR Code (ด้านล่าง)
นางสมหมาย ศิริอุดมเศรษฐ ที่ปรึกษาด้านยุทธศาสตร์การจัดเก็บภาษี (กลุ่มธุรกิจพลังงาน) ในฐานะโฆษกกรมสรรพากร เปิดเผยว่า “กรมสรรพากรได้ตระหนักถึงความสำคัญที่จะสร้างความรู้ ความเข้าใจ และความสะดวกสบายแก่ผู้เสียภาษี จึงได้จัดงานสัมมนา “Easy Tax Transforms Your Life วิถีใหม่...ให้ภาษีเป็นเรื่องง่าย” ภายในงานท่านจะได้พบกับนิทรรศการระบบบริการอิเล็กทรอนิกส์ต่าง ๆ ของกรมสรรพากร เช่น  e-Tax Invoice & e-Receipt, e-Withholding Tax, e-Stamp Duty, e-Donation, My Tax Account, Tax From Home ระบบ Open API และ VRT on Blockchain ที่แรกของโลก
ช่วงเช้าตั้งแต่เวลา  10.00 – 11.30 น. พบกับการสัมมนาในหัวข้อ “ยอดขายออนไลน์ปัง มาฟังเรื่องภาษี” โดย คุณถนอม เกตุเอม เจ้าของเพจ TaxBugnoms และคุณพงษ์ปิติ ผาสุขยืด Founder – Ad Addict บล็อกเกอร์ชื่อดัง และช่วงบ่ายตั้งแต่เวลา 12.30 น. เชิญร่วมพิธีเปิดงาน โดย ดร.เอกนิติ นิติทัณฑ์ประภาศ  อธิบดีกรมสรรพากร โดยรับชมการเสวนาในหัวข้อ “วิถีใหม่...ให้ภาษีเป็นเรื่องง่าย” ซึ่งกรมสรรพากรได้รับเกียรติจาก ดร.ชัยชนะ มิตรพันธ์ ผู้อำนวยการสำนักงานพัฒนาธุรกรรมทางอิเล็กทรอนิกส์ (สพธอ.) หรือ ETDA ดร.สมพร สืบถวิลกุล กรรมการผู้จัดการใหญ่ บริษัท ทิพยประกันภัย จำกัด (มหาชน) นายเจษฎา วานิชสัมพันธ์ ผู้อำนวยการฝ่ายพัฒนาธุรกิจซอฟต์แวร์ บริษัท อินเทอร์เน็ตประเทศไทย จำกัด (มหาชน) นายกิตติ สุทธิอรรถศิลป์ กรรมการผู้จัดการ บริษัท ดิจิทัล แอคเซสแพลตฟอร์ม จำกัด นายวิวัฒน์ พรไกรศรี กรรมการผู้จัดการ บริษัท อีโฟลว์ซิส จำกัด ผู้แทนจากสมาคมอุตสาหกรรมซอฟต์แวร์ไทย ดำเนินรายการโดย ดร.วิทย์ สิทธิเวคิน ที่จะมาร่วมพูดคุยแชร์ประสบการณ์ในการใช้งานตลอดจนประโยชน์ที่ได้รับจากการเปลี่ยนจากระบบเดิมสู่ระบบใหม่ในรูปแบบอิเล็กทรอนิกส์ สำหรับท่านใดที่ลงทะเบียนไม่ทันสามารถรับชมได้ทาง Facebook Live และทาง YouTube ของกรมสรรพากรได้อีกช่องทางหนึ่ง”
โฆษกกรมสรรพากร กล่าวเพิ่มเติมว่า “ผู้ที่ต้องการปรึกษาปัญหาด้านภาษีท่านสามารถสอบถามกับ RD Tax Advisor ที่พร้อมให้คำปรึกษาและให้ความรู้ความเข้าใจด้านภาษีได้ภายในงาน ในช่วงโค้งสุดท้ายสำหรับผู้เสียภาษีท่านใดที่ยังไม่ได้ยื่นแบบแสดงรายการภาษีปี 2562 ทั้งแบบภาษีเงินได้บุคคลธรรมดา (ภ.ง.ด. 90 ภ.ง.ด. 91 และ ภ.ง.ด. 95) และภาษีเงินได้นิติบุคคล (ภ.ง.ด. 50 และ ภ.ง.ด. 55) สามารถยื่นผ่านระบบอิเล็กทรอนิกส์ภายในงานได้อีกด้วย หรือยื่นด้วยตัวเองได้ถึงวันที่ 31 สิงหาคม 2563”
กรมสรรพากร  สำนักงานเลขานุการกรม กรมสรรพากร
โทร. 0 2272 9529-30 โทรสาร 0 2617 3324
หรือศูนย์สารนิเทศสรรพากร 1161 (RD Intelligence Center)

ที่มา : https://www.thaigov.go.th/news/contents/details/34422
