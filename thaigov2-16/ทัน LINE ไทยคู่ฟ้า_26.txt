รัฐบาลไทย-ข่าวทำเนียบรัฐบาล-ดันการศึกษาไทยสู่ความเป็นเลิศ ชวนเอกชนร่วมจัด

วันพุธที่ 19 สิงหาคม 2563
พิมพ์
ดันการศึกษาไทยสู่ความเป็นเลิศ ชวนเอกชนร่วมจัด
--
#ไทยคู่ฟ้า นายกรัฐมนตรีเปิดงานยกกำลังสองการศึกษาไทย สู่ความเป็นเลิศ ระบุ การพัฒนาทุนมนุษย์ เป็นหนึ่งในยุทธศาสตร์สำคัญภายใต้แผนยุทธศาสตร์ชาติ 20 ปี ที่ต้องการพัฒนาคนในทุกมิติและในทุกช่วงวัยให้เป็นคนดี เก่ง และมีคุณภาพ มีสุขภาวะที่ดี มีจิตสาธารณะ รับผิดชอบต่อสังคม และเป็นพลเมืองดีของชาติ มีหลักคิดถูกต้อง
“การปฏิรูปด้านการศึกษา” เป็นรากฐานสำคัญ ที่ต้องอาศัยพลังจากทุกภาคส่วน ทั้งภาครัฐ ภาคเอกชน ภาคสังคม สื่อมวลชน สถาบันการศึกษา และประชาชนทุกคน โดยจำเป็นต้องปรับเปลี่ยนวิธีคิดให้นักเรียนมีทางเลือกตรงกับความสามารถและศักยภาพของตัวเอง สอดคล้องกับความของตลาด Supply และ Demand การพัฒนาประเทศและเทคโนโลยี และสนับสนุนให้คนที่จบแล้วกลับไปทำงานในภูมิลำเนา เพื่อพัฒนาจังหวัด รวมทั้งยกระดับคุณภาพครูทั่วประเทศ
“โลกเปลี่ยนไปจากเดิม การศึกษายกกำลังสองน้อยไป ต้องยกกำลังห้าดีกว่า เพราะเรื่องการศึกษาต้องทำให้เร็ว โดยต้องไปดูว่าเด็กต้องการอะไร อยากได้อะไร เช่น ลดการบ้าน ลดการสอบต่าง ๆ ไม่ใช่ว่าครูสอนทุกวิชาแล้วให้การบ้านทุกวิชา ต้องมีการปรับเปลี่ยนให้เหมาะสม อย่าสร้างภาระให้แก่ผู้ปกครอง” นายกรัฐมนตรีกล่าว
รายละเอียดเพิ่มเติม คลิก https://www.thaigov.go.th/news/contents/details/34277

ที่มา : https://www.thaigov.go.th/news/contents/details/34289
