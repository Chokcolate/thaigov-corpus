รัฐบาลไทย-ข่าวทำเนียบรัฐบาล-รัฐมนตรีสุริยะฯ ให้คณะผู้บริหารคณะนิสสัน มอเตอร์ (ประเทศไทย) เข้าหารือแผนการดำเนินธุรกิจระยะยาวในไทย

วันศุกร์ที่ 21 สิงหาคม 2563
พิมพ์
รัฐมนตรีสุริยะฯ ให้คณะผู้บริหารคณะนิสสัน มอเตอร์ (ประเทศไทย) เข้าหารือแผนการดำเนินธุรกิจระยะยาวในไทย
นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม  ให้คณะผู้บริหารคณะนิสสัน มอเตอร์ (ประเทศไทย) เข้าหารือแผนการดำเนินธุรกิจระยะยาวในไทย
วันนี้ (21 สิงหาคม 2563) นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม ให้การต้อนรับ นายราเมช  นาราสิมัน ประธานบริษัท นิสสัน มอเตอร์ (ประเทศไทย) จำกัด และคณะผู้บริหารบริษัทนิสสันฯ ในโอกาสเข้าพบเพื่อหารือเกี่ยวกับแผนการดำเนินธุรกิจระยะยาวของบริษัทในประเทศไทย รวมถึงแนวทางการรักษาฐานการผลิตอุตสาหกรรมยานยนต์ไทย และมาตรการช่วยเหลือด้านต่างๆ อาทิ มาตรการกระตุ้นตลาดรถยนต์เพื่อผู้บริโภค มาตรการช่วยเหลือภาคแรงงาน และการรักษาฐานการผลิตเพื่อส่งออก ณ ห้องประชุมชุณหะวัณ ชั้น 3 สำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/34410
