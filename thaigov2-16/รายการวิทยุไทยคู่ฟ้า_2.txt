รัฐบาลไทย-ข่าวทำเนียบรัฐบาล-อนุมัติงบแก้ประมงผิดกฎหมาย ป้องกันการทำผิดซ้ำ

วันพฤหัสบดีที่ 6 สิงหาคม 2563
อนุมัติงบแก้ประมงผิดกฎหมาย ป้องกันการทำผิดซ้ำ
วันพฤหัสบดีที่ 6 สิงหาคม 256
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลอนุมัติงบประมาณ 171 ล้านบาท เพื่อแก้ไขปัญหาการทำประมงผิดกฎหมาย ขาดการรายงาน และไร้การควบคุม หรือ IUU Fishing ให้มีประสิทธิภาพมากขึ้น ครอบคลุมทั้งการตรวจสอบ ติดตาม ควบคุม และเฝ้าระวังการทำประมง การบริหารจัดการกองเรือ และบังคับใช้กฎหมาย รวมทั้งเตรียมรับมือกับมาตรการกีดกันทางการค้าของสหรัฐฯ โดยบูรณาการร่วมกันระหว่าง กรมประมง กรมเจ้าท่า สำนักงานตำรวจแห่งชาติ กรมสวัสดิการและคุ้มครองแรงงาน และองค์การสะพานปลา สานต่อภารกิจที่ได้ดำเนินการมา และยกระดับมาตรฐานแต่ละด้านให้ดีขึ้น โดยจะดำเนินการตั้งแต่เดือน ก.ค. – ธ.ค. 63 เพื่อรักษาความสมบูรณ์ของทรัพยากรธรรมชาติทางทะเลให้คงอยู่อย่างยั่งยืน และสร้างความเชื่อมั่นให้แก่สินค้าประมงของไทย
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/33945
