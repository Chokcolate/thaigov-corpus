รัฐบาลไทย-ข่าวทำเนียบรัฐบาล-แนวทางป้องกันและแก้ไขปัญหาภัยธรรมชาติ

วันพฤหัสบดีที่ 13 สิงหาคม 2563
แนวทางป้องกันและแก้ไขปัญหาภัยธรรมชาติ
วันพุธที่ 12 สิงหาคม 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลกำหนดแนวทางป้องกันและแก้ไขปัญหาภัยธรรมชาติ โดยเริ่มจากการเฝ้าระวังติดตามสถานการณ์และแจ้งเตือนภัยแก่หน่วยงานที่เกี่ยวข้องและประชาชนให้ถึงระดับชุมชนหมู่บ้านอย่างทันท่วงที และเมื่อเกิดเหตุอุทกภัยหรือดินโคลนถล่มในพื้นที่ ให้ฝ่ายปกครองและองค์กรปกครองส่วนท้องถิ่นเร่งอพยพประชาชนไปยังพื้นที่ปลอดภัย และระดมกำลังเจ้าหน้าที่ จิตอาสา ให้ความช่วยเหลืออย่างเป็นระบบ แจกจ่ายถุงยังชีพและสิ่งของจำเป็นให้ครอบคลุมทั่วถึง พร้อมทั้งจัดตั้งโรงครัวพระราชทานเพื่อประกอบอาหารเลี้ยงประชาชนอย่างต่อเนื่อง และเมื่อสถานการณ์คลี่คลายแล้ว ให้เร่งทำความสะอาด สำรวจความเสียหาย ฟื้นฟูสภาพที่อยู่อาศัย พื้นที่ทำการเกษตร และอื่น ๆ เพื่อช่วยเหลือเยียวยาตามระเบียบของทางราชการให้ดีที่สุด
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/34114
