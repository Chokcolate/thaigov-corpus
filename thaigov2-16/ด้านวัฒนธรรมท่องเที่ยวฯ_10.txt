รัฐบาลไทย-ข่าวทำเนียบรัฐบาล-กรมการศาสนา กระทรวงวัฒนธรรม จัดงานรวมพลังทางศาสนาเสริมสร้างความสมานฉันท์ เฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง

วันจันทร์ที่ 10 สิงหาคม 2563
กรมการศาสนา กระทรวงวัฒนธรรม จัดงานรวมพลังทางศาสนาเสริมสร้างความสมานฉันท์ เฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง
กรมการศาสนา กระทรวงวัฒนธรรม จัดงานรวมพลังทางศาสนาเสริมสร้างความสมานฉันท์ เฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา ๑๒ สิงหาคม ๒๕๖๓
กรมการศาสนา กระทรวงวัฒนธรรม จัดงานรวมพลังทางศาสนาเสริมสร้างความสมานฉันท์ เฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา ๑๒ สิงหาคม ๒๕๖๓
วันจันทร์ที่ 10 สิงหาคม 2563 เวลา 08.30 น. กรมการศาสนา กระทรวงวัฒนธรรม จัดงานรวมพลังทางศาสนาเสริมสร้างความสมานฉันท์ เฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา ๑๒ สิงหาคม ๒๕๖๓ ณ ศูนย์วัฒนธรรมแห่งประเทศไทย โดยมีนายอิทธิพล คุณปลื้ม รัฐมนตรีว่าการกระทรวงวัฒนธรรม เป็นประธานในพิธี พร้อมด้วยส่วนราชการในสังกัดกระทรวงวัฒนธรรม องค์การศาสนาพุทธ ศาสนาอิสลาม ศาสนาคริสต์ ศาสนาพราหมณ์-ฮินดู ศาสนาซิกข์ และองค์กรเครือข่ายทางศาสนา
นายอิทธิพล คุณปลื้ม รัฐมนตรีว่าการกระทรวงวัฒนธรรม กล่าวว่า “งานรวมพลังทางศาสนาเสริมสร้างความสมานฉันท์ จัดขึ้นเพื่อเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง
เนื่องในโอกาสวันเฉลิมพระชนมพรรษา ๑๒ สิงหาคม ๒๕๖๓ ให้ศาสนิกชนทุกศาสนามีความรักและเทิดทูนสถาบันชาติ ศาสนา และพระมหากษัตริย์ ในการแสดงออกถึงความจงรักภักดีด้วยการจัดกิจกรรมต่าง ๆ เป็นราชสักการะแด่สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ก่อให้เกิดความสมานฉันท์ระหว่างศาสนิกชนศาสนาต่าง ๆ โดยมีสถาบันพระมหากษัตริย์เป็นศูนย์รวมทางจิตใจ ให้ศาสนิกชนนำหลักธรรมทางศาสนาไปสู่การปฏิบัติในชีวิตประจำวัน ยึดมั่นในคุณธรรม จริยธรรม ให้เป็นคนดี มีคุณธรรมจริยธรรม และรักษาวัฒนธรรมอันดีงามของชาติให้คงอยู่สืบต่อไป
ในส่วนกลาง จัดกิจกรรมเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง
ณ ศูนย์วัฒนธรรมแห่งประเทศไทย กรุงเทพมหานคร กิจกรรมในงานประกอบด้วย พิธีทางศาสนามหามงคล ๕ ศาสนา ประกอบพิธีทางศาสนาพุทธ เจริญพระพุทธมนต์ถวายพระราชกุศล, ศาสนาอิสลาม ประกอบพิธีดุอาขอพร,  ศาสนาคริสต์ ประกอบพิธีอธิษฐานภาวนาขอพร, ศาสนาพราหมณ์-ฮินดู สวดถวายพระพร และศาสนาซิกข์ สวดอัรดาสขอพรจากพระศาสดา นอกจากนั้นยังมีการฉายวีดิทัศน์เฉลิมพระเกียรติ การเสวนาทางศาสนา และการแสดงผลงานของชุมชนศาสนิกสัมพันธ์ การจัดแสดงนิทรรศการเกี่ยวกับพระราชกรณียกิจด้านศาสนาของสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง จัดแสดงนิทรรศการผลงานและผลิตภัณฑ์ของชุมชนศาสนิกสัมพันธ์ และบริการตรวจสุขภาพโดย มูลนิธิคริสตจักรเซเว่นธ์เดย์แอ๊ดเวนตีสแห่งประเทศไทย ส่วนภูมิภาค จัดพิธีทางศาสนา ณ ศาสนสถานของแต่ละศาสนา และกิจกรรมเฉลิมพระเกียรติ
ณ สถานที่เหมาะสม รวมถึงการจัดกิจกรรมธรรมะสู่คนทั้งมวลอีกด้วย.
นายกิตติพันธ์ พานสุวรรณ อธิบดีกรมการศาสนา กล่าวเพิ่มเติมว่า เพื่อเป็นการเฉลิมพระเกียรติสำนึกในพระมหากรุณาธิคุณ แสดงความจงรักภักดี และถวายพระราชกุศล รวมทั้งส่งเสริมให้ประชาชนทุกหมู่เหล่า โดยเฉพาะเด็ก เยาวชน ผู้สูงอายุ คนพิการ ทุพพลภาพและด้อยโอกาส ได้นำหลักธรรมทางศาสนาไปปรับใช้ในการพัฒนาคุณภาพชีวิต ส่วนกลาง มีการจัดกิจกรรมเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาส
เฉลิมพระชนมพรรษา ๑๒ สิงหาคม ๒๕๖๓ ในวันที่ ๑๔ สิงหาคม ๒๕๖๓ ณ โรงเรียนวัดสระแก้ว (รุ่งโรจน์ธนกุลอุปถัมภ์) อำเภอป่าโมก จังหวัดอ่างทอง และส่วนภูมิภาค ร่วมกับสำนักงานวัฒนธรรมจังหวัด คณะสงฆ์ หน่วยงานภาครัฐ ภาคเอกชนและภาคประชาสังคม จัดกิจกรรมเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง โดยขอให้ปฏิบัติตามมาตรการ/แนวทางปฏิบัติของกระทรวงสาธารณสุขอย่างเคร่งครัด โดยสามารถเลือกดำเนินกิจกรรมตามความเหมาะสม ดังนี้ 1. วิธีทำบุญตักบาตร ปฏิบัติธรรม เจริญพระพุทธมนต์เฉลิมพระเกียรติ 2. กิจกรรมจิตอาสาบำเพ็ญสาธารณะประโยชน์ หรือการทำความสะอาดวัดหรือสถานที่สาธารณะของชุมชน 3. กิจกรรมช่วยเหลือประชาชนบรรเทาความเดือดร้อนของผู้ได้รับผลกระทบจากสถานการณ์การแพร่ระบาดของโรคติดเชื้อไวรัสโคโรนา 2019 (COVID-19) ในรูปแบบต่าง ๆ

ที่มา : https://www.thaigov.go.th/news/contents/details/34097
