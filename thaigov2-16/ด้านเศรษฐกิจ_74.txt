รัฐบาลไทย-ข่าวทำเนียบรัฐบาล-พันธบัตรเพื่อความยั่งยืน (Sustainability Bond) ครั้งแรกของรัฐบาลไทย ได้รับการตอบรับอย่างล้นหลาม

วันศุกร์ที่ 14 สิงหาคม 2563
พิมพ์
พันธบัตรเพื่อความยั่งยืน (Sustainability Bond) ครั้งแรกของรัฐบาลไทย ได้รับการตอบรับอย่างล้นหลาม
จากการสำรวจความต้องการลงทุน (Bookbuild) ในพันธบัตรเพื่อความยั่งยืน (Sustainability Bond) เมื่อวันที่ 13 ส.ค.2563 ที่ผ่านมา นักลงทุนให้ความสนใจอย่างมาก โดยมีการเสนอวงเงินซื้อพันธบัตรเข้ามาทั้งสิ้น 60,911 ล้านบาท ซึ่งสูงถึง 3.05 เท่าของวงเงินที่ประกาศ
พันธบัตรเพื่อความยั่งยืน (Sustainability Bond) ครั้งแรกของรัฐบาลไทย ได้รับการตอบรับอย่างล้นหลาม
นางแพตริเซีย มงคลวนิช ผู้อำนวยการสำนักงานบริหารหนี้สาธารณะ เปิดเผยว่า จากการสำรวจความต้องการลงทุน (Bookbuild) ในพันธบัตรเพื่อความยั่งยืน (Sustainability Bond) เมื่อวันที่ 13 สิงหาคม 2563 ที่ผ่านมา นักลงทุนได้ให้ความสนใจอย่างมาก โดยมีการเสนอวงเงินซื้อพันธบัตรเข้ามาทั้งสิ้น 60,911 ล้านบาท ซึ่งสูงถึง 3.05 เท่าของวงเงินที่ประกาศ และทำให้ สบน. สามารถออก Sustainability Bond ได้ในวงเงิน 30,000 ล้านบาท ที่อัตราดอกเบี้ย 1.585% ต่อปี ซึ่งต่ำกว่าอัตราผลตอบแทนตลาด (Market Yield) ของพันธบัตรรัฐบาลรุ่นอายุ 15 ปี ณ ปัจจุบัน โดยมีนักลงทุนครอบคลุมทุกกลุ่ม อันได้แก่ กลุ่มบริษัทประกันชีวิต กลุ่มกองทุน กลุ่มสถาบันการเงิน และนักลงทุนต่างชาติ เข้าร่วมลงทุนใน Sustainability Bond ของรัฐบาลไทยในครั้งนี้
การออก Sustainability Bond ในครั้งนี้ นอกจากจะเป็นครั้งแรกของรัฐบาลไทย ยังถือเป็น Sustainability Bond รุ่นแรกในภูมิภาคอาเซียนที่ออกโดยรัฐบาล เงินระดมทุนที่ได้จากการออก Sustainability Bond ในครั้งนี้ จะถูกนำไปใช้สำหรับโครงการรถไฟฟ้าสายสีส้ม และโครงการช่วยเหลือ เยียวยา และบรรเทาความเดือดร้อนแก่ผู้ที่ได้รับผลกระทบจากการระบาดของเชื้อไวรัสโคโรน่า 2019 นอกจากนี้ สบน. ได้กำหนดให้ Sustainability Bond รุ่นดังกล่าวเป็นพันธบัตรรัฐบาลรุ่นที่ใช้เป็นอัตราดอกเบี้ยอ้างอิง (Benchmark Bond) รุ่น 15 ปี โดยจะมีการออก Sustainability Bond อย่างต่อเนื่อง (Reopen) เพื่อให้มีวงเงินคงค้างในระดับที่เพียงพอต่อการสร้างสภาพคล่อง รวมถึงในอนาคต สบน. มีแผนที่จะร่วมมือกับทุกภาคส่วนในการออก Sustainability Bond เพื่อแก้ปัญหาสิ่งแวดล้อมและสังคมควบคู่กับการพัฒนาเศรษฐกิจ และมีส่วนร่วมในการผลักดันประเทศไทยให้บรรลุเป้าหมายการพัฒนาอย่างยั่งยืนทั้ง 17 ด้าน (Sustainable Development Goals) ขององค์กรสหประชาชาติ
ในการนี้ สบน. ขอขอบคุณนักลงทุนและผู้มีส่วนเกี่ยวข้องทุกท่านที่มีเข้ามาช่วยสนับสนุนการออก Sustainability Bond และส่งเสริมโครงการที่เป็นมิตรต่อสิ่งแวดล้อมและสังคมในครั้งนี้จนประสบความสำเร็จ
สำนักพัฒนาตลาดตราสารหนี้ สำนักงานบริหารหนี้สาธารณะ
โทร. 02 271 7999 ต่อ 5805 และ 5814
The Kingdom of Thailand’s Inaugural Sustainability Bond Issuance is well received
Mrs. Patricia Mongkhonvanit, Director-General, Public Debt Management Office (PDMO) announced that on the 13th of August 2020, bookbuilding was held for the Kingdom of Thailand (KOT)’s inaugural sustainability bond issuance, which is first of its kind in ASEAN. The groundbreaking transaction was highly successful with exceptionally strong demand from the investors with amount submitted totaling at 60,911 million THB, 3.05 times the announced offering and attracted an interest rate of 1.585% which is lower than the market yield of the existing 15 yr benchmark bond. Moreover, the sustainability bond attracted a diversified group of investors including banks, asset management companies, financial institutions, insurance companies and offshore investors.
The proceeds from the sustainability bond will be used for the MRT Mass transit orange line and Covid-19 relief package for those affected. In addition, the PDMO has also announced that the 15 years sustainability bond will be one of the benchmark bond series and will continue to be re-opened to achieve sufficient size for liquidity enhancement. The PDMO is committed to work with all stakeholders to continue to issue sustainability bonds in order to play a part in Thailand’s efforts in achieving the United Nations (UN) Sustainable Development Goals (SDGs) by pursuing economic growth that is sustainable, inclusive and environmentally friendly.
The PDMO would like express our appreciation to all stakeholders that helped ensure the success of the KOT’s inaugural sustainability bond.
Bond Market Development Bureau, Public Debt Management Office
+66 (0) 2271 7999 extension 5814
www.pdmo.go.th

ที่มา : https://www.thaigov.go.th/news/contents/details/34205
