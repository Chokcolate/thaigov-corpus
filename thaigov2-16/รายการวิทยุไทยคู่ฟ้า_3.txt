รัฐบาลไทย-ข่าวทำเนียบรัฐบาล-ชวนคนไทยตรวจคัดกรองโรคไวรัสตับอักเสบ บี และซี ฟรีทั่วประเทศ

วันศุกร์ที่ 7 สิงหาคม 2563
พิมพ์
ชวนคนไทยตรวจคัดกรองโรคไวรัสตับอักเสบ บี และซี ฟรีทั่วประเทศ
วันศุกร์ที่ 7 สิงหาคม 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
เนื่องในสัปดาห์รณรงค์วันตับอักเสบโลก ประจำปี 2563 รัฐบาลขอเชิญชวนประชาชนกลุ่มเสี่ยง เช่น กลุ่มพนักงานเก็บขยะ กลุ่มผู้ที่เคยได้รับเลือดหรือรับบริจาคอวัยวะ หรือผู้ที่มีประวัติใช้สารเสพติดด้วยวิธีฉีด เข้ารับการตรวจคัดกรองโรคไวรัสตับอักเสบ บี และ ซี โดยไม่เสียค่าใช้จ่าย ระหว่างวันที่ 10 ส.ค. – 31 ธ.ค. 63 ณ โรงพยาบาลในสังกัดกระทรวงสาธารณสุขที่เข้าร่วมโครงการ 77 จังหวัดทั่วประเทศ นอกจากนี้ยังมีบริการให้คำปรึกษา ตรวจคัดกรอง และส่งต่อ เพื่อเข้าสู่การรักษาต่อไป ทั้งนี้ รัฐบาลมุ่งหวังให้ประชาชนเข้าถึงการรักษาโรคไวรัสตับอักเสบ บี และ ซี เพื่อลดความเสี่ยงการเกิดโรคอื่น ๆ ที่ตามมา เช่น โรคตับแข็งและมะเร็งตับ เพื่อให้ทุกชีวิตปลอดภัย หากมีข้อสงสัยสอบถาม สายด่วนกรมควบคุมโรค โทร.1422
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/33963
