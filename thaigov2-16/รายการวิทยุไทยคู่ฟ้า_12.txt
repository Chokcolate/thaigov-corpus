รัฐบาลไทย-ข่าวทำเนียบรัฐบาล-แต่งตั้งคณะกรรมการอำนวยการขับเคลื่อนไทยไปด้วยกัน

วันพุธที่ 19 สิงหาคม 2563
พิมพ์
แต่งตั้งคณะกรรมการอำนวยการขับเคลื่อนไทยไปด้วยกัน
วันพุธที่ 19 สิงหาคม 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลแต่งตั้งคณะกรรมการอำนวยการขับเคลื่อนไทยไปด้วยกัน โดยมีนายกรัฐมนตรีเป็นประธาน และมีรัฐมนตรีกระทรวงต่าง ๆ และผู้แทนหน่วยงานที่เกี่ยวข้อง เป็นกรรมการ เพื่อกำกับ ติดตาม เร่งรัด ช่วยเหลือเยียวยา และขับเคลื่อนการแก้ไขปัญหาในระดับพื้นที่ โดยเริ่มจากปัญหาความเดือดร้อนเร่งด่วนให้เกิดผลสัมฤทธิ์อย่างเป็นรูปธรรมและรวดเร็ว และกำหนดให้มีคณะกรรมการขับเคลื่อนไทยไปด้วยกันระดับจังหวัดซึ่งผู้ว่าราชการจังหวัดและผู้แทนส่วนราชการในพื้นที่เป็นกรรมการ ทำหน้าที่บูรณาการทุกภาคส่วนแก้ปัญหาความเดือดร้อนของประชาชน ยกระดับคุณภาพชีวิต และเสริมสร้างศักยภาพในการพัฒนาประเทศตามหลักปรัชญาของเศรษฐกิจพอเพียง แนวคิดชีวิตวิถีใหม่ และการขับเคลื่อนไทยไปด้วยกัน ซึ่งพร้อมเดินหน้าได้ทันที
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/34315
