รัฐบาลไทย-ข่าวทำเนียบรัฐบาล-กระทรวงดีอีเอส กระตุ้นจิตสำนึกในหน้าที่ราชการ จัดอบรม “สร้างผู้นำการเปลี่ยนแปลงสู่สังคมที่ไม่ทนต่อการทุจริต”

วันพฤหัสบดีที่ 20 สิงหาคม 2563
กระทรวงดีอีเอส กระตุ้นจิตสำนึกในหน้าที่ราชการ จัดอบรม “สร้างผู้นำการเปลี่ยนแปลงสู่สังคมที่ไม่ทนต่อการทุจริต”
กระทรวงดีอีเอส กระตุ้นจิตสำนึกในหน้าที่ราชการ จัดอบรม “สร้างผู้นำการเปลี่ยนแปลงสู่สังคมที่ไม่ทนต่อการทุจริต”
นายภูเวียง ประคำมินทร์ รองปลัดกระทรวงดิจิทัลเพื่อเศรษฐกิจและสังคม เป็นประธานเปิดโครงการฝึกอบรมหลักสูตร “สร้างผู้นำการเปลี่ยนแปลงสู่สังคมที่ไม่ทนต่อการทุจริต” ของสำนักงานปลัดกระทรวงดิจิทัลเพื่อเศรษฐกิจและสังคม ประจำปีงบประมาณ พ.ศ.2563 ณ ห้องประชุม MDES 1 ชั้น 9 เมื่อวันที่ 20 สิงหาคม 2563  มีวัตถุประสงค์เพื่อให้พนักงานเจ้าหน้าที่ราชการเกิดความรู้ความเข้าใจ เกิดทัศนคติที่ถูกต้องเกี่ยวกับการคิดแยกแยะผลประโยชน์ส่วนตนกับผลประโยชน์ส่วนรวม เกิดจิตสำนึกในหน้าที่ราชการ เกิดความอายและไม่ทนต่อการทุจริต สร้างภูมิคุ้มกันต่อการทุจริต และเกิดความร่วมมือร่วมใจในการต่อต้านการทุจริตในหน่วยงาน อย่างเป็นรูปธรรมมากขึ้น คาดหวังว่าองค์กรจะมีความเป็นผู้นำ เกิดความกล้าที่จะต่อต้านการทุจริตที่เกิดขึ้นในหน่วยงานในอนาคต  เพื่อให้สำนักงานปลัดกระทรวงดิจิทัลฯเป็นอีกหนึ่งหน่วยงานที่โปร่งใส ปราศจากการทุจริตทุกรูปแบบ และขอให้การฝีกอบรมครั้งนี้ ดำเนินการไปได้ด้วยดี และบรรลุผลสำเร็จตามวัตถุประสงค์ที่กำหนดไว้ทุกประการ
******************

ที่มา : https://www.thaigov.go.th/news/contents/details/34382
