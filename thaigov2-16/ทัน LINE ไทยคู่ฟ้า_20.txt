รัฐบาลไทย-ข่าวทำเนียบรัฐบาล-แคนาดาชื่นชมไทยจัดการโควิด-19 ได้ดี

วันจันทร์ที่ 17 สิงหาคม 2563
พิมพ์
แคนาดาชื่นชมไทยจัดการโควิด-19 ได้ดี
--
#ไทยคู่ฟ้า นายกรัฐมนตรีต้อนรับ นางซาราห์ เทย์เลอร์ เอกอัครราชทูตแคนาดาประจำประเทศไทย ที่เข้าเยี่ยมคารวะในโอกาสเข้ารับหน้าที่ โดยไทยพร้อมส่งเสริมความร่วมมือกับแคนาดาอย่างเต็มที่ ส่วนแคนาดาชื่นชมการบริหารจัดการการแพร่ระบาดของโรคโควิด-19 ในไทย ทำให้สถานการณ์คลี่คลายไปในทิศทางที่ดีขึ้น ซึ่งทั้งสองฝ่ายยินดีร่วมมือกันเพื่อพัฒนาวัคซีนต่อไป
.
นอกจากนี้ ทูตแคนาดายังชื่นชมแถลงการณ์ของนายกรัฐมนตรี เมื่อวันที่ 13 ส.ค.63 ซึ่งทำให้เข้าใจแนวทางการเดินหน้าทำงานของรัฐบาล รวมทั้งจุดยืนของนายกรัฐมนตรีที่ประกาศจะรับฟังความคิดเห็นของคนรุ่นใหม่ และให้ความสำคัญกับเยาวชน ซึ่งเป็นอนาคตของประเทศ เช่นเดียวกับนายจัสติน ทรูโด นายกรัฐมนตรีแคนาดา
อ่านรายละเอียดเพิ่มเติม : https://www.thaigov.go.th/news/contents/details/34189

ที่มา : https://www.thaigov.go.th/news/contents/details/34256
