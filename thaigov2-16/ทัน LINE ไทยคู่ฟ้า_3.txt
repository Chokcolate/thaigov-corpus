รัฐบาลไทย-ข่าวทำเนียบรัฐบาล-อัปเดต! ถนนทางหลวงช่วงประสบภัยน้ำท่วม

วันพุธที่ 5 สิงหาคม 2563
พิมพ์
อัปเดต! ถนนทางหลวงช่วงประสบภัยน้ำท่วม
--
#ไทยคู่ฟ้า แจ้งข่าวประชาสัมพันธ์ผู้ใช้รถใช้ถนน ล่าสุด (4 ส.ค. 2563) กรมทางหลวงได้แจ้งข้อมูลถนนทางหลวงที่ได้รับผลกระทบจากพายุซินลากู ใน 3 จังหวัด คือ เชียงราย เชียงใหม่ และเลย ดังนี้
1. จังหวัดเชียงราย
ทางหลวงหมายเลข 118 ตอน ดอยนางแก้ว – แม่สรวย น้ำล้นทางเบี่ยงโครงการก่อสร้างชำรุดเสียหาย ช่วงกม.ที่ 58 และ 61 คาดว่าจะเปิดการจราจรได้วันที่ 4 ส.ค. 63
แนะนำใช้เส้นทางเลี่ยง :
- เส้นทางที่ 1 จากจังหวัดเชียงใหม่ใช้ทางหลวงหมายเลข 11 เข้าทางหลวงหมายเลข 1 (ลำพูน – ลำปาง) เข้า พะเยา – เชียงราย
- เส้นทางที่ 2 จากจังหวัดเชียงใหม่ใช้ทางหลวงหมายเลข 1001 เข้าทางหลวงหมายเลข 1150 (พร้าว) เข้าทางหลวงหมายเลข 118 (เวียงป่าเป้า) เข้าเชียงราย
- เส้นทางที่ 3 จากจังหวัดเชียงใหม่ใช้ทางหลวงหมายเลข 107 เข้าทางหลวงหมายเลข 109 (ฝาง) เข้าทางหลวงหมายเลข 118 (แม่สรวย) เข้าสู่เชียงราย
2. จังหวัดเชียงใหม่
ทางหลวงหมายเลข 118 ตอน เชียงใหม่ – ดอยนางแก้ว น้ำป่าไหลหลากทำให้ถนนทางเบี่ยงบริเวณพื้นที่ก่อสร้างสะพานขาด ช่วงกม.ที่ 32 คาดว่าจะเปิดการจราจรได้วันที่ 5 ส.ค. 63 และ กม.35 คาดว่าจะเปิดการจราจรได้วันที่ 4 ส.ค. 63
แนะนำให้ใช้เส้นทางเลี่ยง :
- เส้นทางที่ 1 จากจังหวัดเชียงใหม่ใช้ทางหลวงหมายเลข 11 เข้าสู่ทางหลวงหมายเลข 1 (ลำพูน – ลำปาง) เข้าสู่พะเยา – เชียงราย
- เส้นทางที่ 2 จากจังหวัดเชียงใหม่ใช้ทางหลวงหมายเลข 1001 เข้าสู่ทางหลวงหมายเลข 1150 (พร้าว) เข้าสู่ทางหลวงหมายเลข 118 (เวียงป่าเป้า) เข้าสู่เชียงราย
เส้นทางที่ 3 จากจังหวัดเชียงใหม่ใช้ทางหลวงหมายเลข 107 เข้าสู่ทางหลวงหมายเลข 109 (ฝาง) เข้าสู่ทางหลวงหมายเลข 118 (แม่สรวย) เข้าสู่เชียงราย
3. จังหวัดเลย
ทางหลวงหมายเลข 2249 ตอน วังแคน – สงเปือย ช่วง กม.ที่ 20 น้ำกัดเซาะคอสะพานขาด คาดว่าเปิดการจราจรได้วันที่ 4 ส.ค. 63
แนะนำให้ใช้เส้นทางเลี่ยง :
- จากจังหวัดเลยใช้ทางหลวงหมายเลข 2249 ถึงประมาณ กม.20 เลี้ยวซ้ายเข้าถนนท้องถิ่นแล้วเลี้ยวขวาเข้าซอยมิตรสัมพันธ์ระยะทาง 1.36 กิโลเมตร เพื่อออกทางหลวงหมายเลข 2249 บริเวณ กม.21 ไปอำเภอปากชม
โดยขอให้ประชาชนผู้ใช้ทางปฏิบัติตามป้ายเตือน ป้ายแนะนำ และคำแนะนำของเจ้าหน้าที่อย่างเคร่งครัด หากต้องการสอบถามสภาพเส้นทาง การจราจร หรือต้องการความช่วยเหลือ สามารถติดต่อได้ที่สายด่วนกรมทางหลวง 1586 (โทรฟรีทุกเครือข่ายตลอด 24 ชั่วโมง)

ที่มา : https://www.thaigov.go.th/news/contents/details/33944
