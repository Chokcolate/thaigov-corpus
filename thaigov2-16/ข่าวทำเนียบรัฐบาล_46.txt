รัฐบาลไทย-ข่าวทำเนียบรัฐบาล-โฆษกรัฐบาลเผยนายกฯ ตั้งใจทำงาน ลดความขัดแย้ง มั่นใจการพูดคุยร่วมกัน จะทำให้บรรยากาศการเมืองเป็นไปด้วยดี

วันศุกร์ที่ 21 สิงหาคม 2563
พิมพ์
โฆษกรัฐบาลเผยนายกฯ ตั้งใจทำงาน ลดความขัดแย้ง มั่นใจการพูดคุยร่วมกัน จะทำให้บรรยากาศการเมืองเป็นไปด้วยดี
นายอนุชา บูรพชัยศรี โฆษกประจำสำนักนายกรัฐมนตรี เปิดเผยระหว่างตอบข้อซักถามสื่อมวลชนถึงสถานการณ์การเมืองว่า นายกรัฐมนตรี ตั้งใจทำงาน ลดความขัดแย้ง มั่นใจการพูดคุยร่วมกัน จะทำให้บรรยากาศการเมืองเป็นไปด้วยดี
วันนี้ (21 สิงหาคม 2563) เวลา 8.30 น. ณ ทำเนียบรัฐบาล นายอนุชา บูรพชัยศรี โฆษกประจำสำนักนายกรัฐมนตรี ตอบข้อซักถามของสื่อมวลชนถึงสถานการณ์การเมืองในขณะนี้ว่า  ทุกอย่างก็ดำเนินการไปได้ด้วยดี   ซึ่งการแก้ไขรัฐธรรมก็มีการหารือกันในรัฐสภา  ตอนนี้มีกรรมาธิการ ฯ พิจารณา จะต้องทำรายงานนำเสนอที่ประชุมสภาฯ อยู่แล้ว ขอให้ทุกฝ่ายรอฟังบทสรุปของกรรมาธิการ เชื่อว่า จะเป็นประโยชน์มากที่สุด เพราะกรรมาธิการก็มาจากสส.  ซึ่งผู้แทนของประชาชน ทั้งนี้ ต้องมีการทำความเข้าใจ พูดคุยกับทุกฝ่าย รวมทั้ง สส.ฝั่งรัฐบาลด้วย ซึ่งนายกรัฐมนตรีมีความพยายามที่จะลดความขัดแย้งให้มากที่สุด  ในส่วนสภาผู้แทนราษฎรก็ควรจะดำเนินการในลักษณะเช่นเดียวกัน  เพื่อทำให้บรรยากาศออกไปในลักษณะที่ค่อนข้างจะดี  และทุกอย่างเป็นกลไกในการพูดคุย รวมทั้งบรรยากาศในของการชุมนุมของนักเรียนนักศึกษาหน้ากระทรวงศึกษาธิการ  รัฐมนตรีว่าการกระทรวงศึกษาธิการก็ออกมาพูดคุยกับนักเรียน ซึ่งตนคิดว่าบรรยากาศแบบนี้มีการพูดคุยกันจะทำให้สังคมของเราหันหน้า แทนที่จะเผชิญหน้ากัน
-----------------
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/34402
