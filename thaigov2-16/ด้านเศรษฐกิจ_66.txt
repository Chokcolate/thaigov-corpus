รัฐบาลไทย-ข่าวทำเนียบรัฐบาล-รองปลัดวรวรรณฯ ลงพื้นที่ตรวจเยี่ยมสำนักงานอุตสาหกรรมสุราษฎร์ธานี

วันพฤหัสบดีที่ 13 สิงหาคม 2563
พิมพ์
รองปลัดวรวรรณฯ ลงพื้นที่ตรวจเยี่ยมสำนักงานอุตสาหกรรมสุราษฎร์ธานี
นางวรวรรณ ชิตอรุณ รองปลัดกระทรวงอุตสาหกรรม ลงพื้นที่ตรวจเยี่ยมสำนักงานอุตสาหกรรมสุราษฎร์ธานี
จ.สุราษฎร์ธานี : นางวรวรรณ ชิตอรุณ รองปลัดกระทรวงอุตสาหกรรม พร้อมด้วย นายเจตนิพิฐ รอดภัย รองอธิบดีกรมส่งเสริมอุตสาหกรรม นางรวีวรรณ อุตรนคร ผู้อำนวยการกองกลาง สำนักงานปลัดกระทรวงอุตสาหกรรม ลงพื้นที่ตรวจเยี่ยมสำนักงานอุตสาหกรรมสุราษฎร์ธานี โดยมีนายภักดี ปานหงษ์ อุตสาหกรรมจังหวัดสุราษฎร์ธานี ข้าราชการ พนักงาน และเจ้าหน้าที่ ให้การต้อนรับ
นางวรวรรณ ชิตอรุณ รองปลัดกระทรวงอุตสาหกรรม ได้พบปะ รับฟังแลกเปลี่ยนความคิดเห็นพร้อมมอบนโยบายให้กับข้าราชการ พนักงาน และเจ้าหน้าที่ สอจ.สุราษฎร์ธานี ในการพัฒนาผู้ประกอบการในพื้นที่ ส่งเสริมและสนับสนุน พัฒนาผู้ประกอบการอุตสาหกรรมไทย เน้นตลาดและนวัตกรรม เพื่อให้เป็นไปตามนโยบายของท่านปลัดกระทรวงอุตสาหกรรม "ผลิตได้...ขายได้...อยู่ด้วยกันได้" ซึ่งประกอบด้วย ผลิตได้ ต้องมีการใช้งานวิจัยและพัฒนา นวัตกรรม และเทคโนโลยี เพื่อเพิ่มมูลค่าผลิตภัณฑ์ ขายได้ ต้องมีการตลาดที่ดีทั้งออนไลน์ ออฟไลน์ และอยู่ด้วยกันได้ สินค้าและบริการ ต้องมีคุณภาพและมาตรฐาน ปลอดภัย และเป็นมิตรต่อสิ่งแวดล้อม
ทั้งนี้ สอจ.สุราษฎร์ธานี ได้นำเสนอผลการขับเคลื่อนโครงการหมู่บ้านอุตสาหกรรมสร้างสรรค์อุตสาหกรรม (Creative Industry Village :CIV) จังหวัดสุราษฎร์ธานี โดยมีชุมชนเป้าหมาย จำนวน 9 ชุมชน คือ 1) ชุมชนบางใบไม้ 2) ชุมชมบ้านเขาเทพพิทักษ์ 3) ชุมชนบ้านวังศิลาดิเรกสาร 4) ชุมชนบ้านถ้ำผึ้ง 5) ชุมชนบ้านเลม็ด 6) ชุมชนลีเล็ด 7)ชุมชนบ้านพุมเรียง 8) ชุมชนบ้านเขาถ่าน 9)ชุมชนบ้านหนองปลิง ซึ่งทาง สอจ. ได้ดำเนินการให้คำปรึกษาแนะนำและให้ผู้ประกอบการยื่นขอการรับรองมาตรฐานผลิตภัณฑ์ชุมชน (มผช.) มีผู้ได้รับ มผช. จำนวน 11 ราย 30 ผลิตภัณฑ์ 7 ชุมชน นอกจากนี้ได้ดำเนินการจักฝึกอบรมพัฒนาด้านองค์ความรู้ พัฒนาผลิตภัณฑ์ ส่วนผลิตภัณฑ์ประเภทอาหาร สมุนไพรที่ไม่ใช่อาหาร ได้ให้คำปรึกษาแนะนำแก่ผู้ประกอบการเกี่ยวกับกระบวนการมาตรฐาน อย. และเลขจดแจ้ง พร้อมจัดหาและกลุ่มลูกค้าเพื่อสร้างรายได้ให้กับชุมชน

ที่มา : https://www.thaigov.go.th/news/contents/details/34180
