รัฐบาลไทย-ข่าวทำเนียบรัฐบาล-รมช.เกษตรฯ นำทีมคณะกรรมาธิการฯ ลงพื้นที่จังหวัดน่าน รับฟังปัญหา พร้อมมอบแนวทางการแก้ไขปัญหาในเบื้องต้นเกี่ยวกับที่ดินทำกินและพื้นที่ทำการเกษตร

วันอาทิตย์ที่ 16 สิงหาคม 2563
รมช.เกษตรฯ นำทีมคณะกรรมาธิการฯ ลงพื้นที่จังหวัดน่าน รับฟังปัญหา พร้อมมอบแนวทางการแก้ไขปัญหาในเบื้องต้นเกี่ยวกับที่ดินทำกินและพื้นที่ทำการเกษตร
วันที่16 สิงหาคม 2563 นายประภัตร โพธสุธน รัฐมนตรีช่วยว่าการกระทรวงเกษตรและสหกรณ์ ในฐานะประธานคณะกรรมาธิการวิสามัญพิจารณาศึกษาปัญหาที่ดินและการออกเอกสารสิทธิในที่ดิน สภาผู้แทนราษฎร       พร้อมด้วยคณะกรรมาธิการฯ เดินทางลงพื้นที่จังหวัดน่าน เพื่อพบปะพ
รัฐมนตรีช่วยว่าการกระทรวงเกษตรและสหกรณ์ กล่าวว่า จากการรับฟังปัญหาของพี่น้องเกษตรกรและราษฎรในหลายอำเภอของจังหวัดน่าน พบว่ายังประสบปัญหาเกี่ยวกับการขาดเอกสารสิทธิในที่ดินทำกิน บางพื้นที่           มีการทำการเกษตรและอยู่อาศัยก่อนมีนโยบายทวงคืนผืนป่าบางพื้นที่รุกล้ำแนวเขตพื้นที่ป่าสงวนและอุทยานแห่งชาติ ปัญหาการทำไร่เลื่อนลอย และขาดแหล่งเงินทุนสำหรับทำการเกษตร ซึ่งได้ประสานธนาคารเพื่อการเกษตร          และสหกรณ์การเกษตร (ธ.ก.ส.) ให้มาช่วยดูแลภายใต้นโยบายโครงการสินเชื่อเพื่อฟื้นฟูเกษตรกร ในการสร้างงานสร้างอาชีพของรัฐบาล รวมถึงประสานหน่วยงานที่เกี่ยวข้องในจังหวัดให้เร่งแก้ไขปัญหา เพื่อบรรเทาความเดือดร้อน        ในเบื้องต้น
''วันนี้ได้มารับฟังปัญหาเรื่องเอกสารสิทธิของพี่น้องประชาชน ทำให้เข้าใจปัญหาในพื้นที่มากขึ้น โดยในจังหวัดน่านมีพื้นที่จำนวนมากที่ยังไม่มีเอกสารสิทธิ ทางคณะกรรมาธิการฯได้รับทราบข้อมูลทั้งหมดแล้วและจะเร่งรวบรวมปัญหาและหาแนวทางแก้ไขต่อไป ทั้งนี้ พลเอกประยุทธ์ จันทร์โอชา นายกรัฐมนตรี ได้เน้นย้ำว่าเมื่อแก้ปัญหาเรื่องที่ดินทำกินแล้ว ยังต้องส่งเสริมให้พี่น้องเกษตรกรมีอาชีพ โดยได้นำโครงการสินเชื่อ ปล่อยกู้ 50,000 ล้านบาท ของรัฐบาล มาให้กับเกษตรกร เพื่อเป็นแหล่งเงินทุนในการประกอบอาชีพการเกษตร'' นายประภัตร กล่าว
ในโอกาสนี้ ทางด้านสหพันธ์เกษตรกรภาคเหนือ (เขตงานน่าน) และตัวแทนภาคประชาชนยังได้ยืนหนังสือ เกี่ยวกับข้อเสนอและปัญหาในที่ดินทำกินต่อตัวแทนคณะกรรมาธิการฯ และส่วนราชการของจังหวัดน่านอีกด้วย
จังหวัดน่านมีพื้นที่ทั้งสิ้นประมาณ 7,581,035.02 ไร่ หรือ12,163.04 ตารางกิโลเมตร ซึ่งสภาพพื้นที่โดยทั่วไปของจังหวัดส่วนใหญ่เป็นภูเขาถึงร้อยละ 87.2 ของพื้นที่ทั้งหมด มีที่ราบเพียงร้อยละ 12.8 ของพื้นที่ทั้งหมด โดยจังหวัดน่านประกอบด้วย 15 อำเภอ 99 ตำบล 924 หมู่บ้าน/ชุมชน 112,935 ครัวเรือน ประชากรทั้งหมด (จปฐ.62) 338,558 คน

ที่มา : https://www.thaigov.go.th/news/contents/details/34231
