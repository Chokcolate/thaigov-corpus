รัฐบาลไทย-ข่าวทำเนียบรัฐบาล-รมช.มนัญญา ส่งเสริมประชาสัมพันธ์ ร่วมอนุรักษ์ผ้าทอโบราณ จ. อุทัยธานี

วันอังคารที่ 18 สิงหาคม 2563
รมช.มนัญญา ส่งเสริมประชาสัมพันธ์ ร่วมอนุรักษ์ผ้าทอโบราณ จ. อุทัยธานี
รมช.มนัญญา ส่งเสริมประชาสัมพันธ์ ร่วมอนุรักษ์ผ้าทอโบราณ จ. อุทัยธานี
นางสาวมนัญญา ไทยเศรษฐ์ รัฐมนตรีช่วยว่าการกระทรวงเกษตรและสหกรณ์  พร้อมด้วยหัวหน้าส่วนราชการจังหวัดอุทัยธานี  ประชาสัมพันธ์นิทรรศการจัดแสดง ผ้าทอลายโบราณ จังหวัดอุทัยธานี กลุ่มผ้าทออำเภอบ้านไร่ โดยมีพลเอกประยุทธ์ จันทรโอชา นายกรัฐมนตรี และคณะรัฐมนตรีให้การเยี่ยมชม ณ ตึกสันติไมตรี ทำเนียบรัฐบาล
ทั้งนี้กลุ่มผ้าทออำเภอบ้านไร่ ถือเป็นแหล่งราชินีฝ้าย โดยใช้วิธีถักถอด้วยมือ เอกลักษณ์ของลายผ้าเป็นลายทอโบราณ มีความงดงาม ปราณีต ซึ่งได้รับรางวัลชนะเลิศการประกวดหนึ่งตำบลหนึ่งผลิตภัณฑ์ได้ ประจำปี 2546 โดยมีการดำเนินการประชาสัมพันธ์โครงการอย่างต่อเนื่อง โดยมีกำหนดจัดนิทรรศการผ้าสืบสาน อนุรักษ์ศิลปะผ้าถิ่น ดำรงไว้ในแผ่นดินอุทัยธานี "อุทัยธานี ของดีอยู่ที่ผ้า" จังหวัดอุทัยธานี ประจำปี 2563 ของจังหวัดอุทัยธานี ระหว่างวันที่ 5-13 กันยายน ณ สนามกีฬากีฬาจังหวัดอุทัยธานี จังหวัดอุทัยธานี
กลุ่มโฆษกและวิเคราะห์ข่าว
กองเกษตรสารนิเทศ
สำนักงานปลัดกระทรวงเกษตรและสหกรณ์
โทร 02 281 0859 ต่อ 137
แฟกส์ 02 2822871

ที่มา : https://www.thaigov.go.th/news/contents/details/34303
