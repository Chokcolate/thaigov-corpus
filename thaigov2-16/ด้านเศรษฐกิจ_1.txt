รัฐบาลไทย-ข่าวทำเนียบรัฐบาล-ธอส. จัดแพคเกจสินเชื่อบ้านดอกเบี้ย 0% ต่อปี 6 เดือน ในงาน Money Expo Korat พิเศษ! ช่วงนาทีทอง Golden minute ดอกเบี้ยเฉลี่ยปีแรกไม่ถึง 1 % ต่อปี

วันพุธที่ 5 สิงหาคม 2563
พิมพ์
ธอส. จัดแพคเกจสินเชื่อบ้านดอกเบี้ย 0% ต่อปี 6 เดือน ในงาน Money Expo Korat พิเศษ! ช่วงนาทีทอง Golden minute ดอกเบี้ยเฉลี่ยปีแรกไม่ถึง 1 % ต่อปี
ธอส.จัดแพคเกจสินเชื่อบ้าน “ธอส. ดีต่อใจ ดอกเบี้ย 0% ต่อปี นาน 6 เดือน” เฉลี่ย 3 ปี 6 เดือน อัตราดอกเบี้ยเพียง 2.58% ต่อปี นอกจากนั้น ยังเตรียมวงเงิน 900 ล้านบาท “ช่วงนาทีทอง Golden minute” สินเชื่ออัตราดอกเบี้ยพิเศษเฉลี่ยปีแรกไม่ถึง 1% ต่อปี
ธนาคารอาคารสงเคราะห์ (ธอส.) ธนาคารบ้านของคนไทย จัดแพคเกจสินเชื่อบ้าน “ธอส. ดีต่อใจ ดอกเบี้ย 0% ต่อปี นาน 6 เดือน” เฉลี่ย 3 ปี 6 เดือน อัตราดอกเบี้ยเพียง 2.58% ต่อปี นอกจากนั้น ยังเตรียมวงเงิน 900 ล้านบาท “ช่วงนาทีทอง Golden minute” สินเชื่ออัตราดอกเบี้ยพิเศษเฉลี่ยปีแรกไม่ถึง 1% ต่อปี สลากออมทรัพย์ ธอส.ชุดพิมานมาศ หน่วยละ 50,000 บาท เงินต้นครบ ดอกเบี้ยดี ลุ้นรางวัล 2 ต่อ และบ้านมือสอง หรือ ทรัพย์ NPA ลดราคาสูงสุดถึง 60% ราคาต่ำสุดเพียง 80,000 บาท ที่งาน “มหกรรมการเงินโคราช ครั้งที่ 14 Money Expo Korat 2020” วันที่ 7-9 สิงหาคม 2563 ณ เดอะมอลล์ โคราช
นายฉัตรชัย ศิริไล กรรมการผู้จัดการธนาคารอาคารสงเคราะห์ (ธอส.) กล่าวว่า เพื่อเป็นการเพิ่มโอกาสให้ประชาชนเข้าถึงบริการทางการเงินในยุค New Normal ได้อย่างสะดวกรวดเร็ว และเป็นการกระตุ้นเศรษฐกิจ    ผ่านภาคอสังหาริมทรัพย์ นายปริญญา  พัฒนภักดี ประธานกรรมการ ธอส. จึงได้มีนโยบายให้ ธอส. ธนาคารบ้านของคนไทย ซึ่งมีพันธกิจ “ทำให้คนไทยมีบ้าน” จัดทำแพคเกจผลิตภัณฑ์ทางการเงินสำหรับงาน “มหกรรมการเงินโคราช ครั้งที่ 14 Money Expo Korat 2020” ซึ่งจะจัดขึ้นระหว่างวันที่ 7-9 สิงหาคม 2563 ณ เอ็มซีซี ฮอลล์ เดอะมอลล์ โคราช จ.นครราชสีมา ได้แก่
1.แพคเกจสินเชื่อบ้าน ธอส. ดีต่อใจ ดอกเบี้ย 0% นาน 6 เดือน โดยอัตราดอกเบี้ยเดือนที่ 1-12 คงที่ 2.34% ต่อปี เดือนที่ 13-24 อัตราดอกเบี้ย 3.25% ต่อปี เดือนที่ 25-36 อัตราดอกเบี้ย MRR ลบ 2.70% (ปัจจุบันอัตราดอกเบี้ย MRR ธอส. เท่ากับ 6.150% ต่อปี) พิเศษ!! เดือนที่ 37-42 อัตราดอกเบี้ย 0% ต่อปี (เดือนที่ 43 จนถึงตลอดอายุสัญญาเงินกู้อัตราดอกเบี้ยเป็นไปตามที่ธนาคารกำหนด) เฉลี่ย 3 ปี 6 เดือน อัตราดอกเบี้ยเพียง 2.58% ต่อปี เท่านั้น  ได้รับการยกเว้นค่าธรรมเนียมการยื่นกู้ 0.1% ของวงเงินทำนิติกรรม ให้กู้เพื่อวัตถุประสงค์ อาทิ ซื้อบ้านหรือห้องชุด ปลูกสร้าง ต่อเติม ซ่อมแซม และไถ่ถอนจำนองจากสถาบันการเงินอื่น เฉพาะที่อยู่อาศัยในพื้นที่จังหวัดนครราชสีมา ชัยภูมิ บุรีรัมย์ อุบลราชธานี ศรีสะเกษ อำนาจเจริญ สุรินทร์ และยโสธรเท่านั้น โดยต้องจองสิทธิ์สินเชื่อภายในงาน ยื่นคำขอกู้ระหว่างวันที่ 7 สิงหาคม - 9 กันยายน 2563 อนุมัติและทำนิติกรรมภายในวันที่ 30 กันยายน 2563  นอกจากนั้น ยังเตรียมวงเงิน 900 ล้านบาท จัด ช่วงนาทีทอง Golden minute สินเชื่ออัตราดอกเบี้ยพิเศษเฉลี่ยปีแรกไม่ถึง 1% ต่อปี จองสิทธิ์ นาทีทองผ่าน Application : GHB ALL ในวันอาทิตย์ที่ 9 สิงหาคม 2563 ตั้งแต่เวลา 12.09 น. เป็นต้นไปจนกว่าจะเต็มกรอบวงเงิน (จองก่อนได้ก่อนแบบ New Normal โดยไม่ต้องเดินทางมาที่งาน Money Expo Korat)
2.สลากออมทรัพย์ เงินต้นครบ ดอกเบี้ยดี ลุ้นรางวัล 2 ต่อ กับผลิตภัณฑ์สลากออมทรัพย์ ธอส.ชุด “พิมานมาศ” หน่วยละ 50,000 บาท ฝากครบกำหนด 3 ปี รับผลตอบแทน  0.9% ต่อปี พ่วงโอกาสลุ้นรางวัลต่อที่ 1 มูลค่า50,000 บาท หมวดละ 10 รางวัล ได้ลุ้นทุกเดือนรวม 36 งวด และต่อที่ 2 ได้ลุ้นรางวัล Jackpot มูลค่ารางวัลละ 500,000 บาททุกไตรมาส หมวดละ 2 รางวัล คิดเป็นโอกาสในการถูกรางวัล 0.01% สูงกว่าสลากทั่วไป พิเศษ! ได้สิทธิ์สะสมคะแนนตามโครงการ GHB Reward เพื่อลุ้นรับทองคำหรือใช้สำหรับแลกของรางวัลตามที่ธนาคารกำหนดได้อีกด้วย
3.บ้านมือสอง หรือ ทรัพย์ NPA ลดราคาสูงสุดถึง 60% คัดทรัพย์รายการเด็ดทั้งประเภทบ้านเดี่ยว บ้านแฝด ทาวน์เฮ้าส์ อาคารพาณิชย์ และที่ดินเปล่า ที่ตั้งอยู่ใน จ.นครราชสีมา และจังหวัดใกล้เคียงมาจำหน่ายด้วยส่วนลดพิเศษสูงสุดถึง 60% จากราคาปกติ โดยมีราคาจำหน่ายต่ำสุดเพียง 80,000 บาทเท่านั้น คือ ที่ดินเปล่าในโครงการหัวแหวนคันทรีวิลล์ อ.โชคชัย จ.นครราชสีมา ผู้ซื้อสามารถผ่อนดาวน์ดอกเบี้ย 0% ต่อปี นานสูงสุดถึง 48 เดือน ไม่เสียค่าประเมินราคาทรัพย์สิน ผ่อนชำระได้นานสูงสุดถึง 40 ปี และเข้าอยู่อาศัยในช่วง ผ่อนดาวน์ได้เพียงชำระเงินประกันไม่ต่ำกว่า 1.5% ของราคาซื้ออีกด้วย
ผู้สนใจสอบถามรายละเอียดเพิ่มเติมได้ที่ ศูนย์ลูกค้าสัมพันธ์ (Call Center) โทร 0-2645-9000 หรือwww.ghbank.co.th และ Facebook Fanpage ธนาคารอาคารสงเคราะห์

ที่มา : https://www.thaigov.go.th/news/contents/details/33943
