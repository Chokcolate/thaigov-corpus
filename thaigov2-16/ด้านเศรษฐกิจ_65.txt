รัฐบาลไทย-ข่าวทำเนียบรัฐบาล-กระทรวงเกษตรฯ ยกขบวนสินค้าสหกรณ์กระจายผลิตภัณฑ์  "Fresh From Farm" สดใหม่ปลอดภัยสู่ผู้บริโภค กระตุ้นเศรษฐกิจสู้วิกฤติ Covid-19

วันพฤหัสบดีที่ 13 สิงหาคม 2563
กระทรวงเกษตรฯ ยกขบวนสินค้าสหกรณ์กระจายผลิตภัณฑ์  "Fresh From Farm" สดใหม่ปลอดภัยสู่ผู้บริโภค กระตุ้นเศรษฐกิจสู้วิกฤติ Covid-19
กระทรวงเกษตรฯ ยกขบวนสินค้าสหกรณ์กระจายผลิตภัณฑ์  "Fresh From Farm" สดใหม่ปลอดภัยสู่ผู้บริโภค กระตุ้นเศรษฐกิจสู้วิกฤติ Covid-19
นางสาวมนัญญา ไทยเศรษฐ์ รัฐมนตรีช่วยว่าการกระทรวงเกษตรและสหกรณ์ ประธานพิธีเปิดงานจัดแสดงสินค้า Fresh From Farm "สหกรณ์คัดสรร ผลิตภัณฑ์คุณภาพ "  พร้อมด้วย นายพิเชษฐ์ วิริยะพาหะ อธิบดีกรมส่งเสริมสหกรณ์ และผู้บริหารระดับสูงในสังกัดกระทรวงเกษตรและสหกรณ์ ณ ศูนย์การค้า เซ็นทรัลพลาซา พระราม3 กรุงเทพมหานคร
รัฐมนตรีช่วยว่าการกระทรวงเกษตรและสหกรณ์ กล่าวว่า จากสถานการณ์การแพร่ระบาดของโรคติดเชื้อไวรัสโคโรนา 2019 หรือโรคโควิด 19 ได้สร้างผลกระทบทางเศรษฐกิจและวิถีชีวิตของประชาชน ดังนั้นการตื่นตัวและปรับวิถีชีวิตให้สอดคล้องกับวิถีใหม่  New Normal จึงเป็นสิ่งสำคัญ รวมไปถึงการผลิตและการจัดจำหน่ายจึงต้องเน้นย้ำในด้านคุณภาพสินค้า เริ่มตั้งแต่ขบวนการผลิตต้นน้ำ กลางน้ำ และปลายน้ำ  ปัจจุบันประเทศไทยอยู่ในระดับที่สามารถควบคุมสถานการณ์โรคไว้ได้ในระดับหนึ่ง ซึ่งรัฐบาลได้มีมาตรการผ่อนคลายเพื่อดำเนินการเพิ่มขีดความสามารถ พร้อมกับการกระตุ้นเศรษฐกิจ ประกอบกับนโยบายกระทรวงเกษตรและสหกรณ์ คือการส่งเสริมระบบตลาดนำการผลิตโดยการนำระบบสหกรณ์ในการขับเคลื่อนเศรษฐกิจในระดับชุมชนให้มีความเข้มแข็ง ผลิตสินค้ามีคุณภาพได้มาตฐานเพื่อสร้างรายได้ให้กับเกษตรกรและชุมชนอย่างยั่งยืน ซึ่งกรมส่งเสริมสหกรณ์ในสังกัดกระทรวงเกษตรและสหกรณ์ ได้ดำเนินการจัดงานแสดงสินค้าของสหกรณ์ เพื่อเผยแพร่ประชาสัมพันธ์ และเพิ่มช่องทางการตลาดและผลิตภัณฑ์คุณภาพของสหกรณ์และกลุ่มเกษตรกร รวมทั้งส่งเสริมการเชื่อมโยงเครือข่ายธุรกิจ ให้ทั้งผู้ผลิตและผู้บริโภคได้รับประโยชน์สูงสุด
ด้านนายพิเชษฐ์ วิริยะพาหะ อธิบดีกรมส่งเสริมสหกรณ์ กล่าวเพิ่มเติมว่า การจัดงานแสดงสินค้าสหกรณ์ Fresh From Farm ครั้งนี้ กรมส่งเสริมสหกรณ์มุ่งหวังให้ผู้บริโภคได้เข้าถึงสินค้าสหกรณ์ที่มีคุณภาพ สดใหม่และปลอดภัย ซึ่งมาจากพี่น้องเกษตรกรตัวจริง ภายในงานได้จัดจำหน่ายสินค้าหลากหลายชนิดมีทั้งสินค้าอุปโภคและบริโภค อาทิ ข้าวสาร ไข่ไก่ ผักสด ผลไม้ ทุเรียน เงาะ มังคุด ลำไย ส้มโอ ชมพู่ มะพร้าวน้ำหอม และสินค้าเกษตรแปรรูป เป็นต้น โดยเริ่มจัดแสดงสินค้าครั้งแรก ณ ศูนย์การค้าเซ็นทรัลพระราม 3
นอกจากนี้งานจัดแสดงสินค้าสหกรณ์ดังกล่าว จะขับเคลื่อนในระดับภูมิภาคอย่างต่อเนื่อง จึงขอเชิญชวนประชาชนเลือกซื้อสินค้า  Fresh From Farm ได้ตามแต่ละภูมิภาค ใน 4 ภาค  ได้แก่ ศูนย์การค้าเซ็นทรัลพลาซาสาขาเชียงใหม่แอร์พอร์ต จังหวัดเชียงใหม่ ศูนย์การค้าเซ็นทรัลพลาซา
สาขาอุบลราชธานี จังหวัดอุบลราชธานี ศูนย์การค้าเซ็นทรัลหาดใหญ่เฟสติวัล จังหวัดสงขลา และบริเวณวงเวียนหอนาฬิกา อำเภอเมือง จังหวัดอุทัยธานี โดยจัดภายในเดือนกันยายน 2563

ที่มา : https://www.thaigov.go.th/news/contents/details/34179
