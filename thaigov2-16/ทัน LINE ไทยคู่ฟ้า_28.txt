รัฐบาลไทย-ข่าวทำเนียบรัฐบาล-นายกฯ มุ่งลดขัดแย้ง มั่นใจการพูดคุยช่วยให้ “หันหน้าเข้าหากัน”

วันศุกร์ที่ 21 สิงหาคม 2563
นายกฯ มุ่งลดขัดแย้ง มั่นใจการพูดคุยช่วยให้ “หันหน้าเข้าหากัน”
--
#ไทยคู่ฟ้า นายอนุชา บูรพชัยศรี โฆษกประจำสำนักนายกรัฐมนตรี ระบุสถานการณ์การเมืองขณะนี้ทุกอย่างดำเนินการไปได้ด้วยดี โดยการแก้ไขรัฐธรรมอยู่ระหว่างการหารือกันในรัฐสภา ซึ่งคณะกรรมาธิการที่รับผิดชอบ จะรายงานผลสรุปของการพิจารณาโดยเร็ว เชื่อว่าจะเป็นประโยชน์มากที่สุด เพราะกรรมาธิการก็เป็นผู้แทนของประชาชน ในส่วนของนายกรัฐมนตรีนั้นตั้งใจที่จะลดความขัดแย้งให้มากที่สุด ทุกอย่างจะผ่านกลไกการพูดคุย ทั้งในสภาและนอกสภา ซึ่งจะทำให้สังคม “หันหน้าเข้าหากัน” แทนที่จะ “เผชิญหน้ากัน”
นอกจากนี้ โฆษกประจำสำนักนายกรัฐมนตรียังกล่าวด้วยว่า นายกรัฐมนตรีมีกำหนดการเข้าร่วมประชุมผู้นำกรอบความร่วมมือแม่โขง-ล้านช้าง ครั้งที่ 3 ผ่านระบบการประชุมทางไกลจากทำเนียบรัฐบาลในวันจันทร์ที่ 24 ส.ค.63 และจะเดินทางไปตรวจราชการที่ จ.ระยอง และจ.จันทบุรี พร้อมกับประชุม ครม.สัญจร ที่ระยอง ในวันที่ 24-25 ส.ค.นี้
อ่านเพิ่มเติม คลิก https://www.thaigov.go.th/news/contents/details/34394

ที่มา : https://www.thaigov.go.th/news/contents/details/34409
