รัฐบาลไทย-ข่าวทำเนียบรัฐบาล-นางปิยนุชฯ ผู้ตรวจราชการกระทรวง DES ร่วมประชุมคณะกรรมการขับเคลื่อนทางด่วน สารสนเทศแห่งเอเชียแปซิฟิก สมัยที่ 4 และการประชุม WSIS Regional Review

วันพฤหัสบดีที่ 13 สิงหาคม 2563
นางปิยนุชฯ ผู้ตรวจราชการกระทรวง DES ร่วมประชุมคณะกรรมการขับเคลื่อนทางด่วน สารสนเทศแห่งเอเชียแปซิฟิก สมัยที่ 4 และการประชุม WSIS Regional Review
นางปิยนุชฯ ผู้ตรวจราชการกระทรวง DES ร่วมประชุมคณะกรรมการขับเคลื่อนทางด่วน สารสนเทศแห่งเอเชียแปซิฟิก สมัยที่ 4 และการประชุม WSIS Regional Review
นางปิยนุช วุฒิสอน ผู้ตรวจราชการกระทรวงดิจิทัลเพื่อเศรษฐกิจและสังคม ได้เข้าร่วมการประชุมคณะกรรมการขับเคลื่อนทางด่วนสารสนเทศแห่งเอเชียแปซิฟิก (Asia - Pacific Information Superhighway (AP-IS) Steering Committee) สมัยที่ 4 และการประชุม WSIS Regional Review เมื่อวันที่ 11 สิงหาคม 2563 เวลา 09.00 – 16.00 น. ผ่านระบบการประชุมทางไกล (Virtual Meeting) ซึ่งจัดโดยคณะกรรมาธิการเศรษฐกิจและสังคมแห่งสหประชาชาติสำหรับเอเชียและแปซิฟิก (เอสแคป) และสหภาพโทรคมนาคมระหว่างประเทศ ประจำภูมิภาคเอเซียและแปซิฟิก โดยมีผู้เข้าร่วมการประชุมฯ ประกอบด้วย ผู้แทนจากประเทศสมาชิกเอสแคป องค์การระหว่างประเทศ และภาคเอกชน โดยวัตถุประสงค์ของการประชุมฯ เพื่อทบทวนความคืบหน้าในการดำเนินการตาม AP - IS Master Plan ในระดับอนุภูมิภาค และหารือแนวทางความร่วมมือในอนาคต ซึ่งข้อริเริ่ม AP-IS ได้มุ่งส่งเสริมการเข้าถึงอินเทอร์เน็ตความเร็วสูงในราคาที่ย่อมเยาในภูมิภาคเอเชียแปซิฟิกและยกระดับโครงสร้างพื้นฐานด้านอินเทอร์เน็ตของภูมิภาค และเพื่อทบทวนการดำเนินการตามแนวปฏิบัติ World Summit on the Information Society (WSIS) สำหรับภูมิภาคเอเชียแปซิฟิก โดยได้มีการนำเสนอเกี่ยวรางวัล WSIS Prizes Champion 2020 พร้อมกันนี้ นางปิยนุช วุฒิสอน ผู้ตรวจราชการกระทรวง ในฐานะหัวหน้าคณะผู้แทนไทยได้ร่วมให้ข้อคิดเห็นและแลกเปลี่ยนข้อมูลเกี่ยวกับการพัฒนาด้านดิจิทัลและ ICT ของไทย อาทิ การพัฒนาโครงสร้างพื้นฐานทางดิจิทัล เช่น โครงการเน็ตประชารัฐ โครงการเครือข่ายเน็ตอาสาประชารัฐ และการใช้ประโยชน์จากดิจิทัลเทคโนโลยีเพื่อรับมือกับสถานการณ์การแพร่ระบาดของโรคติดเชื้อไวรัสโคโรนา 2019 รวมทั้งเน้นย้ำถึงการสนับสนุนเอสแคปและประเทศสมาชิกในการร่วมกันผลักดันข้อริเริ่ม AP-IS ให้บรรลุผลด้วยดี โดยเฉพาะการพัฒนาด้านโครงสร้างพื้นฐาน การร่วมกันพัฒนาโครงข่ายอินเทอร์เน็ตในภูมิภาคเอเชียแปซิฟิก อาทิ การปรับปรุง Internet Exchange Point (IXP) ในภูมิภาคร่วมกัน รวมถึงการให้ความสำคัญต่อการให้ความรู้กับประชาชนฝในเรื่องทักษะความเข้าใจและการใช้เทคโนโลยีดิจิทัลให้เกิดประโยชน์สูงสุด สำหรับการประชุม WSIS Regional Review ผู้แทนไทยได้ให้ข้อมูลการดำเนินการต่อยอดจากโครงการเน็ตประชารัฐภายหลังจากที่ได้รับรางวัลชนะเลิศ WSIS Prize 2019
*****************

ที่มา : https://www.thaigov.go.th/news/contents/details/34162
