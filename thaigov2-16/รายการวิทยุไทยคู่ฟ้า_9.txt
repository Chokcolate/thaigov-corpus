รัฐบาลไทย-ข่าวทำเนียบรัฐบาล-รัฐบาล ย้ำ! พรก.กู้เงินฯ ช่วยพยุงเศรษฐกิจ ดูแลทุกกลุ่ม

วันพฤหัสบดีที่ 13 สิงหาคม 2563
พิมพ์
รัฐบาล ย้ำ! พรก.กู้เงินฯ ช่วยพยุงเศรษฐกิจ ดูแลทุกกลุ่ม
วันพฤหัสบดีที่ 13 สิงหาคม 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
พลเอก ประยุทธ์ จันทร์โอชา นายกรัฐมนตรี เน้นย้ำถึงการตราพระราชกำหนดให้อำนาจกระทรวงการคลังกู้เงินเพื่อแก้ไขปัญหา เยียวยา และฟื้นฟูเศรษฐกิจและสังคม จากผลกระทบของโรคโควิด-19 จำนวน 1,000,000 ล้านบาท ว่า จะช่วยพยุงให้กิจกรรมทางเศรษฐกิจดำเนินไปได้ระดับหนึ่ง และที่ผ่านมารัฐบาลได้อนุมัติเยียวยาผู้ได้รับผลกระทบแล้ว 4 กลุ่ม ประกอบด้วย กลุ่มอาชีพอิสระ กลุ่มเกษตรกร กลุ่มเปราะบาง และกลุ่มผู้ถือบัตรสวัสดิการแห่งรัฐ และหลังจากนี้จะเร่งดำเนินโครงการฟื้นฟูเศรษฐกิจและสังคมวงเงิน 400,000 ล้านบาท เพื่อจ้างงานและสร้างรายได้ กระตุ้นการเติบโตของเศรษฐกิจชุมชนเป็นลำดับแรก
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/34152
