รัฐบาลไทย-ข่าวทำเนียบรัฐบาล-ผู้ตรวจราชการกระทรวงฯ เข้าร่วม การประชุมคณะกรรมการด้านเทคโนโลยีสารสนเทศและการสื่อสาร และวิทยาศาสตร์ เทคโนโลยีและนวัตกรรม สมัยที่ ๓

วันพฤหัสบดีที่ 20 สิงหาคม 2563
ผู้ตรวจราชการกระทรวงฯ เข้าร่วม การประชุมคณะกรรมการด้านเทคโนโลยีสารสนเทศและการสื่อสาร และวิทยาศาสตร์ เทคโนโลยีและนวัตกรรม สมัยที่ ๓
ผู้ตรวจราชการกระทรวงฯ เข้าร่วม การประชุมคณะกรรมการด้านเทคโนโลยีสารสนเทศและการสื่อสาร และวิทยาศาสตร์ เทคโนโลยีและนวัตกรรม สมัยที่ ๓
นางปิยนุช วุฒิสอน ผู้ตรวจราชการกระทรวงดิจิทัลเพื่อเศรษฐกิจและสังคม (ดีอีเอส) ในนามผู้แทนกระทรวงดิจิทัลเพื่อเศรษฐกิจและสังคม ให้เกียรติเข้าร่วมการประชุมคณะกรรมการด้านเทคโนโลยีสารสนเทศและการสื่อสาร และวิทยาศาสตร์ เทคโนโลยีและนวัตกรรม สมัยที่ ๓ (Third Session of the Committee on Information and Communication Technology, Science, Technology and Innovation) ซึ่งจัดขึ้นโดยคณะกรรมาธิการเศรษฐกิจและสังคมแห่งสหประชาชาติสำหรับเอเชียและแปซิฟิก (เอสแคป) เพื่อแบ่งปันประสบการณ์และหารือเชิงนโยบาย ในด้านเทคโนโลยีสารสนเทศและการสื่อสาร (ICT) และด้านวิทยาศาสตร์ เทคโนโลยี และนวัตกรรม (STI) รวมทั้งกำหนดประเด็นสำคัญในการจัดทำนโยบายสำหรับภูมิภาคเอเชียและแปซิฟิก และให้ข้อเสนอแนะเกี่ยวกับแผนงานของฝ่ายเลขานุการฯ ในรูปแบบการประชุมผสมผสานระหว่างการประชุม ณ ESCAP Hall ศูนย์การประชุมสหประชาชาติ (in-person) และการประชุมผ่านระบบการประชุมทางไกล ระหว่างวันที่ ๑๙ - ๒๐ สิงหาคม ๒๕๖๓ ณ ศูนย์การประชุมสหประชาชาติ โดยผู้ตรวจราชการกระทรวงฯ ได้ให้ข้อคิดเห็นและข้อเสนอแนะต่อที่ประชุมในประเด็นเกี่ยวกับความร่วมมือระหว่างประเทศสมาชิกเอสแคป ในการรับมือต่อสถานการณ์แพร่ระบาดของเชื้อไวรัสโคโรนา 2019 อาทิ การแลกประสบการณ์ โดยเฉพาะด้านนโยบาย การใช้เทคโนโลยีดิจิทัลในการรับมือกับสถานการณ์ดังกล่าว รวมถึงการตระหนักถึงการใช้เทคโนโลยีดิจิทัล พร้อมกันนี้ ได้เสนอแนะให้คณะกรรมการพิจารณาการให้ความสำคัญในด้านการลงทุนโครงสร้างพื้นฐาน ด้านเทคโนโลยีสารสนเทศและการสื่อสารและเทคโนโลยีดิจิทัล โดยเฉพาะในพื้นที่ห่างไกล เพื่อสร้างความเท่าเทียมอย่างทั่วถึง และเพื่อให้สามารถเตรียมพร้อมรับมือสถานการณ์วิกฤตเช่นที่ทั่วโลกกำลังประสบอยู่ ณ ศูนย์ประชุมแห่งสหประชาชาติ United Nations Convention Center (UNCC) Bangkok เขตพระนคร กรุงเทพฯ เมื่อวันที่ 19 สิงหาคม 2563
*******************

ที่มา : https://www.thaigov.go.th/news/contents/details/34380
