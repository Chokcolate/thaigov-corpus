รัฐบาลไทย-ข่าวทำเนียบรัฐบาล-นายกรัฐมนตรียืนยันไม่ขัดแย้งกับการแก้ไขรัฐธรรมนูญ ขอให้เป็นไปตามขั้นตอนตามรัฐธรรมนูญ

วันอังคารที่ 18 สิงหาคม 2563
พิมพ์
นายกรัฐมนตรียืนยันไม่ขัดแย้งกับการแก้ไขรัฐธรรมนูญ ขอให้เป็นไปตามขั้นตอนตามรัฐธรรมนูญ
นายกรัฐมนตรียืนยันไม่ขัดแย้งกับการแก้ไขรัฐธรรมนูญ ขอให้เป็นไปตามขั้นตอนตามรัฐธรรมนูญ
วันนี้ (18 ส.ค. 63) เวลา 13.20 น. ณ ตึกสันติไมตรี (หลังใน) ทำเนียบรัฐบาล หลังการประชุมคณะรัฐมนตรี พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ยืนยันไม่มีข้อขัดแย้งกับการแก้ไขรัฐธรรมนูญ โดยให้เป็นการหารือร่วมกันของแต่ละพรรค รวมทั้งพรรคร่วมรัฐบาลซึ่งต้องเป็นไปตามขั้นตอน ขึ้นอยู่กับการพิจารณาของคณะกรรมาธิการวิสามัญพิจารณาศึกษาปัญหา หลักเกณฑ์ และแนวทางแก้ไขเพิ่มเติมรัฐธรรมนูญแห่งราชอาณาจักรไทย พ.ศ. 2560 เพื่อให้สอดคล้องกับข้อเสนอของพรรคฝ่ายค้านด้วย เมื่อได้ข้อสรุปแล้วจะเข้าสู่กระบวนการตามขั้นตอนรัฐธรรมนูญ
นายกรัฐมนตรียังเผยต่อสื่อมวลชนที่สอบถามถึงปรากฏการณ์การชุมนุมในสถาบันการศึกษา โรงเรียนว่า  ตนเห็นถึงความบริสุทธิ์ใจและพร้อมรับฟังความคิดเห็นของเยาวชน ขอทุกฝ่ายเคารพความเห็นต่างและหารือร่วมกันด้วยเหตุด้วยผล พร้อมย้ำไม่อยากเห็นการกลั่นแกล้งหรือกีดกันภายในกลุ่มภายในโรงเรียน หากมีความคิดเห็นไม่ตรงกัน รวมทั้งจะเตรียมพร้อมมาตรการเพื่อสนับสนุนสื่อปลอดภัยสื่อสร้างสรรค์ สร้างความร่วมมือระหว่างกันสื่อและยืนยันรัฐบาลได้เตรียมทำ Workshop เพื่อรับฟังความคิดเห็นจากภาคส่วนอื่นด้วย
........................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/34306
