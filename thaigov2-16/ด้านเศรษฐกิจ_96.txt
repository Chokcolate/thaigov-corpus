รัฐบาลไทย-ข่าวทำเนียบรัฐบาล-"ไอแบงก์”แจ้งปิดปรับปรุงระบบชั่วคราว  21 – 23 ส.ค. 63 เพื่อพัฒนาระบบและเพิ่ม ประสิทธิภาพในการให้บริการ

วันอังคารที่ 18 สิงหาคม 2563
พิมพ์
"ไอแบงก์”แจ้งปิดปรับปรุงระบบชั่วคราว  21 – 23 ส.ค. 63 เพื่อพัฒนาระบบและเพิ่ม ประสิทธิภาพในการให้บริการ
ไอแบงก์ขอแจ้งช่องทางและบริการที่ไม่สามารถใช้งานชั่วคราว ตั้งแต่วันศุกร์ที่ 21 สิงหาคม 2563  เวลา 23.00 น.ถึงวันอาทิตย์ที่ 23 สิงหาคม 2563 เวลา 23.59 น. ซึ่งจะทำให้บัตร ATM ของไอแบงก์ไม่สามารถใช้บริการ
นายวุฒิชัย สุระรัตน์ชัย กรรมการและผู้จัดการ ธนาคารอิสลามแห่งประเทศไทย (ไอแบงก์) เปิดเผยว่า ตามที่ไอแบงก์จะดำเนินการปิดปรับปรุงระบบชั่วคราว  เพื่อพัฒนาระบบและเพิ่มประสิทธิภาพในการให้บริการลูกค้ามากยิ่งขึ้น ไอแบงก์ จึงขอแจ้งช่องทางและบริการที่ไม่สามารถใช้งานชั่วคราว ตั้งแต่วันศุกร์ที่ 21 สิงหาคม 2563  เวลา 23.00 น.ถึงวันอาทิตย์ที่ 23 สิงหาคม 2563 เวลา 23.59 น. ซึ่งจะทำให้บัตร ATM ของไอแบงก์ไม่สามารถใช้บริการที่เครื่อง  ATM ของไอแบงก์และต่างธนาคารได้ พร้อมทั้งบัตร ATM ของธนาคารอื่น ไม่สามารถใช้บริการที่เครื่อง ATM ของไอแบงก์ได้ และการโอนเงินมายังบัญชีไอแบงก์ ไม่สามารถทำรายการผ่านทุกช่องทางได้)  รวมถึงสาขาของไอแบงก์ ปิดทุกสาขา โดยจะกลับมาเปิดให้บริการปกติในวันจันทร์ที่ 24 สิงหาคม 2563   ขอความกรุณาลูกค้าวางแผนการทำธุรกรรม และเตรียมเงินเพื่อใช้จ่ายในช่วงวันเวลาดังกล่าว ธนาคารขออภัยเป็นอย่างสูงในความไม่สะดวก และสามารถสอบถามรายละเอียดเพิ่มเติม โทร.1302 ในเวลาทำการ (08.30-18.30 น.)
ฝ่ายสื่อสารและภาพลักษณ์องค์กร
โทร 02-6506999 ต่อ 2228,6929,2450

ที่มา : https://www.thaigov.go.th/news/contents/details/34295
