รัฐบาลไทย-ข่าวทำเนียบรัฐบาล-รมต.พิพัฒน์ ร่วมกิจกรรม Music by the Sea @ Rayong

วันอังคารที่ 11 สิงหาคม 2563
พิมพ์
รมต.พิพัฒน์ ร่วมกิจกรรม Music by the Sea @ Rayong
Music by the Sea @ Rayong เป็นการแสดงดนตรีที่เน้นการจัดงานในแบบวิถีปกติใหม่ โดยเน้นมาตราการด้านสุขอนามัยและการจำกัดจำนวนผู้เข้าร่วมงานฯ ภายในงานประกอบด้วย การแสดงดนตรีจาก เบน ชลาทิศ  ตู่ ภพธร  เอิ๊ต ภัทรวี  แว่นใหญ่ x Mon Monik
วันที่ 8 สิงหาคม 2563 (18.30 น.) นายพิพัฒน์ รัชกิจประการ รัฐมนตรีว่าการกระทรวงการท่องเที่ยวและกีฬา พร้อมด้วย นายเขมพล อุ้ยตยะกุล เลขานุการรัฐมนตรีว่าการกระทรวงการท่องเที่ยวและกีฬา นายสุรศักดิ์ เจริญศิริโชติ ผู้ว่าราชการจังหวัดระยอง นพ.บัญชา ค้าของ รองอธิบดีกรมอนามัย นางสาวฐาปนีย์ เกียรติไพบูลย์ รองผู้ว่าการด้านสินค้าและธุรกิจท่องเที่ยว การท่องเที่ยวแห่งประเทศไทย ร่วมกิจกรรมพร้อมชวนเที่ยวพักผ่อนสุดสัปดาห์ ฟังเพลงสบายๆ และชิมอาหารอร่อยริมหาดแหลมเจริญ ในงาน Music by the Sea @ Rayong  อำเภอเมืองระยอง จังหวัดระยอง ในวันที่ 8 - 9 สิงหาคม 2563 พร้อมชิมอาหารเด็ดจากร้านดัง เพื่อสร้างบรรยากาศการท่องเที่ยวให้คึกคักและเสริมความเชื่อมั่นให้แก่นักท่องเที่ยว ให้ความสำคัญการจัดกิจกรรมในรูปแบบวิถีปกติใหม่ ภายใต้มาตรการข้อกำหนดของกระทรวงสาธารณสุขและมาตรฐาน SHA
โดยงาน Music by the Sea @ Rayong เป็นการแสดงดนตรีที่เน้นการจัดงานในแบบวิถีปกติใหม่ โดยเน้นมาตราการด้านสุขอนามัยและการจำกัดจำนวนผู้เข้าร่วมงานฯ ภายในงานประกอบด้วย การแสดงดนตรีจาก เบน ชลาทิศ  ตู่ ภพธร  เอิ๊ต ภัทรวี  แว่นใหญ่ x Mon Monik และวงดนตรีของจังหวัดระยอง  นอกจากนี้ ยังมีการจำหน่ายอาหารถิ่นอร่อยเด็ดจากร้านอาหารดังที่ห้ามพลาดมากมายอีกด้วย
การจัดงานในครั้งนี้ ททท. ให้ความสำคัญกับมาตรการด้านสุขอนามัย จึงวางแนวทางการปฏิบัติและดูแลผู้เข้าร่วมงานเพื่อให้เกิดความเชื่อมั่นและความปลอดภัย โดยเน้นมาตรการรักษาระยะห่างโดยจำกัดจำนวนผู้เข้าชมให้เหมาะสมกับพื้นที่การจัดงาน ทั้งนี้ ผู้ที่สนใจต้องสำรองสิทธิ์เข้างานล่วงหน้าทางแอปพลิเคชั่นคิวคิว (QueQ) วันละ 500 สิทธิ์ โดยยังมีสิทธิ์เข้าร่วมงานโดยไม่ต้องสำรองสิทธิ์ล่วงหน้าอีก    วันละ 500 คน (การเข้าชมโซนการแสดงดนตรีจำกัด 500 คน)  ทั้งนี้ สามารถติดตามรายละเอียดเพิ่มเติมได้ที่ www.thailandfestival.org หรือ โทร. 1672 เพื่อนร่วมทาง

ที่มา : https://www.thaigov.go.th/news/contents/details/34123
