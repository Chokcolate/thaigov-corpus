รัฐบาลไทย-ข่าวทำเนียบรัฐบาล-รมช.ธรรมนัส โครงการปลูกไม้ยืนต้น  เพื่อการอนุรักษ์ดินและน้ำ เฉลิมพระเกียรติพระบาทสมเด็จพระวชิรเกล้าเจ้าอยู่หัว พร้อมเดินหน้ามอบหนังสือ ส.ป.ก.4-01 แก่พี่น้องเกษตรกร

วันเสาร์ที่ 8 สิงหาคม 2563
รมช.ธรรมนัส โครงการปลูกไม้ยืนต้น  เพื่อการอนุรักษ์ดินและน้ำ เฉลิมพระเกียรติพระบาทสมเด็จพระวชิรเกล้าเจ้าอยู่หัว พร้อมเดินหน้ามอบหนังสือ ส.ป.ก.4-01 แก่พี่น้องเกษตรกร
รมช.ธรรมนัส โครงการปลูกไม้ยืนต้น  เพื่อการอนุรักษ์ดินและน้ำ เฉลิมพระเกียรติพระบาทสมเด็จพระวชิรเกล้าเจ้าอยู่หัว พร้อมเดินหน้ามอบหนังสือ ส.ป.ก.4-01 แก่พี่น้องเกษตรกร
ร้อยเอก ธรรมนัส พรหมเผ่า รัฐมนตรีช่วยว่าการกระทรวงเกษตรและสหกรณ์ เปิดเผยภายหลังเป็นประธาน “โครงการปลูกไม้ยืนต้น  เพื่อการอนุรักษ์ดินและน้ำ เฉลิมพระเกียรติพระบาทสมเด็จพระวชิรเกล้าเจ้าอยู่หัว” เนื่องในโอกาสวันเฉลิมพระชนมพรรษา  68 พรรษา พร้อมมอบหนังสืออนุญาตให้เข้าทำประโยชน์ในเขตปฏิรูปที่ดิน(ส.ป.ก.4-01) ณ โครงการพัฒนาแหล่งน้ำเพื่อการเกษตร ขุดลอกสระวังยมสาธารณะประโยชน์บ้านหนองผือ อ.เมืองหนองคาย จ.หนองคาย ว่า ปัจจุบันประเทศได้ประสบปัญหาด้านสิ่งแวดล้อมและการใช้ทรัพยากรธรรมชาติเป็นอย่างมาก ส่งผลกระทบต่อการดำเนินชีวิตของประชาชนทั่วไป จึงมีความจำเป็นอย่างยิ่ง ที่ทุกคนต้องคำนึงถึงบทบาท และความสำคัญในการใช้ทรัพยากรอย่างคุ้มค่า ปลูกจิตสำนึกในการอนุรักษ์ดินและน้ำ ทั้งกระทรวงเกษตรและสหกรณ์ ยังมีนโยบายในการดำเนินการจัดหาที่ดิน และจัดที่ดินให้แก่เกษตรกรผู้ไร้ที่ดินทำกิน หรือมีที่ดินเล็กน้อยไม่เพียงพอต่อการครองชีพ และให้ความช่วยเหลือในการพัฒนาอาชีพเกษตรกรรม ปรับปรุงทรัพยากร และปัจจัยการผลิต ตลอดจนการผลิตและการจำหน่ายให้เกิดผลดียิ่งขึ้น
“จากโครงการ “ปลูกไม้ยืนต้นเพื่อการอนุรักษ์ดินและน้ำ” จะเป็นการร่วมกันแสดงออก อันเป็นการถวายความจงรักภักดี และน้อมรำลึกในพระมหากรุณาธิคุณอันหาที่สุดมิได้ของพระบาทสมเด็จพระวชิรเกล้าเจ้าอยู่หัว เนื่องในโอกาสวันเฉลิมพระชนพรรษา และเพื่อเพิ่มพื้นที่สีเขียว รักษาระบบนิเวศ ลดมลภาวะจากฝุ่นและหมอกควัน และบรรเทาผลกระทบจากการเปลี่ยนแปลงทางสภาพภูมิอากาศ
พร้อมได้มอบหนังสืออนุญาตให้เข้าทำประโยชน์ในเขตปฏิรูปที่ดิน (ส.ป.ก.4-01) ให้แก่เกษตรกร จำนวน 30 ราย ในอำเภอท่าบ่อ และอำเภอศรีเชียงใหม่  จังหวัดหนองคาย มีพื้นที่ 32 แปลง” ร้อยเอก ธรรมนัส กล่าว
ทั้งนี้ เขตปฏิรูปที่ดินจังหวัดหนองคาย มีเนื้อที่ 631,948 ไร่ และได้ดำเนินการจัดที่ดินในเขตปฏิรูปที่ดิน ทั้ง 9 อำเภอ ไปแล้วจำนวน  49,932 ราย 56,436  แปลง  เนื้อที่  521,301 ไร่ คงเหลือพื้นที่ดำเนินการไม่ได้ (ภูเขา ป่า แหล่งน้ำ หนังสือสำคัญและอื่นๆ) 79,974 ไร่ และได้ร่วมปลูกต้นไม้ในโครงการปลูกไม้ยืนต้นเพื่อการอนุรักษ์ดินและน้ำเฉลิมพระเกียรติฯ พระบาทสมเด็จพระวชิรเกล้าเจ้าอยู่หัว เนื่องในโอกาสวันเฉลิมพระชนมพรรษา 68 พรรษา

ที่มา : https://www.thaigov.go.th/news/contents/details/34044
