รัฐบาลไทย-ข่าวทำเนียบรัฐบาล-รมว.วธ.ร่วมพิธีเปิดกิจกรรมจิตอาสา“ปันสุข ปลูกรัก”เพื่อเฉลิมพระเกียรติสมเด็จพระนางเจ้าสิริกิติ์พระบรมราชินีนาถ พระบรมราชชนนีพันปีหลวง

วันพฤหัสบดีที่ 13 สิงหาคม 2563
พิมพ์
รมว.วธ.ร่วมพิธีเปิดกิจกรรมจิตอาสา“ปันสุข ปลูกรัก”เพื่อเฉลิมพระเกียรติสมเด็จพระนางเจ้าสิริกิติ์พระบรมราชินีนาถ พระบรมราชชนนีพันปีหลวง
รมว.วธ. ร่วมพิธีเปิดกิจกรรมจิตอาสา “ปันสุข ปลูกรัก” เพื่อเฉลิมพระเกียรติสมเด็จพระนางเจ้าสิริกิติ์พระบรมราชินีนาถ พระบรมราชชนนีพันปีหลวง
วันที่ ๑๑ สิงหาคม ๒๕๖๓ เวลา ๐๙.๐๐ น. พลเอก ประยุทธ์ จันทร์โอชา นายกรัฐมนตรี พร้อมด้วย นางนราพร จันทร์โอชา ภริยา เป็นประธานเปิดกิจกรรมจิตอาสา “ปันสุข ปลูกรัก” เพื่อเฉลิมพระเกียรติสมเด็จพระนางเจ้าสิริกิติ์พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา ๑๒ สิงหาคม ๒๕๖๓ โดยร่วมทำกิจกรรมกับตัวแทนเด็กชายบ้านปากเกร็ด ได้แก่ การปล่อยปลา ปลูกผักอินทรีย์ เพาะเห็ด รวมทั้งแลกเปลี่ยนความคิดกับผู้แทนเยาวชนจากสถานสงเคราะห์ คุณแม่เลี้ยงเดี่ยว และเลี้ยงอาหารให้แก่เด็กในความอุปการะ โดยมี นายอิทธิพล คุณปลื้ม รัฐมนตรีว่าการกระทรวงวัฒนธรรม คณะรัฐมนตรีและคู่สมรส ผู้แทนสมาคมแม่บ้านเหล่าทัพ สมาคมแม่บ้านตำรวจ สภาสตรีแห่งชาติในพระบรมราชินูปถัมภ์ และตัวแทนนิสิตจากมหาวิทยาลัยเกษตรศาสตร์ เข้าร่วมกิจกรรม ณ สถานสงเคราะห์เด็กชายบ้านปากเกร็ด อำเภอปากเกร็ด จังหวัดนนทบุรี

ที่มา : https://www.thaigov.go.th/news/contents/details/34170
