รัฐบาลไทย-ข่าวทำเนียบรัฐบาล- วธ. จับมือ ศิลปิน-นักร้องเพลงลูกกรุง จัดโครงการอนุรักษ์และสืบสานเพลงไทยสากลอมตะ  จัดคอนเสิร์ตดนตรีในสวน “เมืองโบราณ สราญรมย์”

วันจันทร์ที่ 10 สิงหาคม 2563
วธ. จับมือ ศิลปิน-นักร้องเพลงลูกกรุง จัดโครงการอนุรักษ์และสืบสานเพลงไทยสากลอมตะ  จัดคอนเสิร์ตดนตรีในสวน “เมืองโบราณ สราญรมย์”
วธ. จับมือ ศิลปิน-นักร้องเพลงลูกกรุง จัดโครงการอนุรักษ์และสืบสานเพลงไทยสากลอมตะ
จัดคอนเสิร์ตดนตรีในสวน “เมืองโบราณ สราญรมย์” อบรมหลักสูตรระยะสั้นเพลงไทยสากล
สร้างงาน-สร้างรายได้ให้ศิลปิน สืบสาน-อนุรักษ์ เพลงไทยลูกกรุงให้คงอยู่
วธ. จับมือ ศิลปิน-นักร้องเพลงลูกกรุง จัดโครงการอนุรักษ์และสืบสานเพลงไทยสากลอมตะ
จัดคอนเสิร์ตดนตรีในสวน “เมืองโบราณ สราญรมย์” อบรมหลักสูตรระยะสั้นเพลงไทยสากล
สร้างงาน-สร้างรายได้ให้ศิลปิน สืบสาน-อนุรักษ์ เพลงไทยลูกกรุงให้คงอยู่
เมื่อวันที่ ๗ สิงหาคม ๒๕๖๓ ที่บริเวณห้องโถง ชั้น ๑ อาคารวัฒนธรรมวิศิษฏ์ กระทรวงวัฒนธรรม นางศศิฑอณร์ สุวรรณมณี ผู้ตรวจราชการกระทรวงวัฒนธรรม เป็นประธานแถลงข่าว อนุรักษ์และสืบสานเพลงไทยลูกกรุง “เมืองโบราณ สราญรมย์” โดยมี ผู้บริหารกระทรวงวัฒนธรรม คณะกรรมการโครงการอนุรักษ์และสืบสานเพลงไทยสากลอมตะ ผู้บริหารเมืองโบราณ ศิลปิน นักร้อง เข้าร่วม
นางศศิฑอณร์ กล่าวว่า กระทรวงวัฒนธรรม (วธ.) มีนโยบายในการส่งเสริม ดูแล และช่วยเหลือศิลปิน ทั้งศิลปินแห่งชาติ ศิลปินร่วมสมัย ศิลปินพื้นบ้าน และศิลปินแขนงต่างๆ เพื่อสร้างขวัญกำลังใจ สร้างรายได้ให้กับศิลปิน และสืบสานศิลปวัฒนธรรมการแสดงดนตรีลูกกรุงให้คงอยู่ อีกทั้งมีนโยบายในการส่งเสริมภาษาไทยซึ่งเป็นภาษาประจำชาติ วธ. จึงร่วมกับกลุ่มศิลปินนักร้องเพลงไทยลูกกรุงทั้งในอดีต และปัจจุบัน จัดโครงการอนุรักษ์และสืบสานเพลงไทยสากลอมตะ (ไทยลูกกรุง) ขึ้น เพื่อส่งเสริม อนุรักษ์ สืบสานเพลงไทยสากลอมตะที่กำลังจะสูญหายไปจากวงการเพลง ตลอดจนเป็นตัวอย่างให้เด็ก เยาวชน และประชาชนผู้สนใจทั่วไปได้สร้างสรรค์ผลงาน รวมทั้งร่วมสืบทอดบทเพลงอมตะ และสร้างรายได้ให้กับศิลปิน โดยจัดการแสดงคอนเสิร์ตดนตรีในสวน “เมืองโบราณ สราญรมย์” ในวันที่ ๘ สิงหาคม ๒๕๖๓ เวลา ๑๗.๐๐ น. ณ เมืองโบราณ จังหวัดสมุทรปราการ มีศิลปินแห่งชาติ ศิลปินนักร้องแผ่นเสียงทองคำพระราชทาน ศิลปินเพลงไทยลูกกรุง ทั้งในอดีตจนถึงปัจจุบัน อาทิ      รุ่งฤดี แพ่งผ่องใส, โฉมฉาย อรุณฉาน, ศุภาชัย ผ่องสวัสดิ์ และศิลปินเยาวชนรุ่นใหม่ น้องอลิศ ธนัชศลักษณ์ จากรายการ THE GOLDEN SONG ร่วมขับร้องบทเพลงไทยลูกกรุงที่หาฟังได้ยาก ซึ่งเป็นบทเพลงที่มีความงดงามของภาษาไทย วิธีการขับร้องที่ถูกต้อง ชัดเจนตามหลักภาษาไทย
นอกจากนี้ วธ. ยังสนับสนุนด้านวิชาการโดยร่วมจัดกิจกรรมจัดอบรมหลักสูตรระยะสั้นถ่ายทอดเพลงไทยสากลอมตะของโครงการอนุรักษ์และสืบสานเพลงไทยสากลอมตะ โดยร่วมกับมหาวิทยาลัยมหาจุฬาลงกรณราชวิทยาลัย ภาควิชาภาษาไทย ในช่วงเดือนตุลาคมนี้ ทั้งนี้ ผู้ที่สนใจสามารถสอบถามรายละเอียดเพิ่มเติมได้ที่ เมืองโบราณ สมุทรปราการ โทร ๐๒ ๓๒๓๔๐๙๔-๙ ต่อ ๒๒๒/๓๑๒
------------------------------

ที่มา : https://www.thaigov.go.th/news/contents/details/34089
