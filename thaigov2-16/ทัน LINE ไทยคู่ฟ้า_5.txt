รัฐบาลไทย-ข่าวทำเนียบรัฐบาล-ส่งทีมช่างซ่อมแซมระบบประปา และควบคุมคุณภาพน้ำให้ประชาชน

วันพฤหัสบดีที่ 6 สิงหาคม 2563
พิมพ์
ส่งทีมช่างซ่อมแซมระบบประปา และควบคุมคุณภาพน้ำให้ประชาชน
--
#ไทยคู่ฟ้า กระทรวงมหาดไทย สั่งกำชับการประปาส่วนภูมิภาค (กปภ.) ลงพื้นที่ให้ความช่วยเหลือประชาชนอย่างเต็มที่ หลังจังหวัดเลยและพื้นที่ใกล้เคียงได้รับผลกระทบจากอิทธิพลพายุซินลากู ทำให้บ้านเรือนเสียหาย และระบบประปาภายในบ้านเรือนไม่สามารถใช้การได้ แม้ในบางพื้นที่ปริมาณน้ำอาจลดลงแล้ว แต่ประชาชนยังคงมีความกังวลด้านผลกระทบหลังจากน้ำลด
โดยเฉพาะอย่างยิ่งอุปกรณ์ระบบประปาภายในบ้านและเส้นท่อส่งน้ำประปาที่ได้รับความเสียหายจากอุทกภัย ทาง กปภ. ได้เตรียมทีมช่างผู้เชี่ยวชาญพร้อมอุปกรณ์ต่าง ๆ เข้าซ่อมแซมระบบประปาภายในบ้านเรือนของประชาชนทั้งในและนอกพื้นที่การให้บริการของ กปภ. โดยไม่คิดค่าแรง ตลอดจนเตรียมสนับสนุนน้ำดื่มบรรจุขวด และรถบรรทุกน้ำแจกจ่ายน้ำประปาเพื่อให้ประชาชนได้มีน้ำสะอาดอุปโภคบริโภคอย่างเพียงพอ
นอกจากนี้ ยังส่งทีมนักวิทยาศาสตร์ตรวจสอบคุณภาพน้ำคุมเข้มทุกกระบวนการ เพื่อป้องกันผลกระทบที่จะเกิดขึ้นกับสุขภาพอนามัยของประชาชน หากมีข้อสงสัยสามารถสอบถามข้อมูลเพิ่มเติมได้ที่ สายด่วน 1662

ที่มา : https://www.thaigov.go.th/news/contents/details/33961
