รัฐบาลไทย-ข่าวทำเนียบรัฐบาล-นายกฯ เตรียมมอบนโยบาย รมต.ใหม่ พร้อมลุยงานทันที สั่ง ครม.เร่งสร้างผลงาน แก้ปัญหาให้ประชาชน

วันจันทร์ที่ 10 สิงหาคม 2563
พิมพ์
นายกฯ เตรียมมอบนโยบาย รมต.ใหม่ พร้อมลุยงานทันที สั่ง ครม.เร่งสร้างผลงาน แก้ปัญหาให้ประชาชน
นายกฯ เตรียมมอบนโยบาย รมต.ใหม่ พร้อมลุยงานทันที สั่ง ครม.เร่งสร้างผลงาน แก้ปัญหาให้ประชาชน
เมื่อวันที่ 9 ส.ค. น.ส.ไตรศุลี ไตรสรณกุล รองโฆษกประจำสำนักนายกรัฐมนตรี เปิดเผยว่า พล.อ.ประยุทธ์ จันทร์โอชา นายกรัฐมนตรีและ รมว.กลาโหม เผยรัฐมนตรีที่ได้รับพระมหากรุณาธิคุณโปรดเกล้าฯ พร้อมปฏิบัติงานทันที ซึ่งภายหลังการเข้าเฝ้าถวายสัตย์ปฏิญาณตนจะมีการประชุมคณะรัฐมนตรี (ครม.) เพื่อสร้างความเข้าใจเกี่ยวกับการปฏิบัติงานในตำแหน่ง พร้อมอธิบายแนวทางการขับเคลื่อนภาพรวมของรัฐบาล ให้การทำงานเป็นไปในทิศทางเดียวกัน และรับข้อสั่งการจากนายกรัฐมนตรีไปขับเคลื่อน รวมถึงถือโอกาสพบปะ ครม. ทั้งคณะด้วย
.ส.ไตรศุลี กล่าวว่า นายกรัฐมนตรี ขอให้เชื่อมั่นว่า ครม.ใหม่ ผ่านการพิจารณามาเป็นอย่างดีแล้ว ทุกคนล้วนมีประสบการณ์ด้านการบริหารระดับสูงมาแล้วทั้งสิ้น มีความรู้ความสามารถเหมาะสมกับตำแหน่ง เชื่อว่าจะสามารถสานต่องานทันทีโดยไม่สะดุด และริเริ่มโครงการใหม่ๆ ได้อย่างต่อเนื่อง ทั้งนี้ นายกรัฐมนตรี ขอให้รัฐมนตรีทุกคนเร่งสร้างผลงานให้ปรากฎแก่สายตาประชาชนอย่างเป็นรูปธรรมในช่วงที่สถานการณ์โรคโควิด-19 เริ่มคลี่คลาย จะต้องเร่งขับเคลื่อนงานที่แต่ละกระทรวงรับผิดชอบ โดยเฉพาะฟื้นฟูเศรษฐกิจให้กลับสู่สภาวะปกติโดยเร็ว เพราะประเทศไทย ถือว่าได้เปรียบที่สามารถรับมือกับการแพร่ระบาดของโรคได้เป็นอย่างดี จึงควรใช้ตรงนี้เป็นโอกาส เร่งฟื้นฟูสร้างความเชื่อมั่นต่อประชาชนในประเทศ และชาวต่างชาติเกิดการลงทุนมากขึ้น ซึ่งจะเป็นผลดีต่อประเทศชาติและประชาชนในระยะยาว
นอกจากนี้ นายกรัฐมนตรีระบุถึงการทำงานเพื่อแก้ไขปัญหาด้านเศรษฐกิจว่า นอกจากการทำงานของคณะ รมต. แล้ว ยังได้หารือกับคณะที่ปรึกษาด้านต่างๆ กรรมการด้านการฟื้นฟูเศรษฐกิจ ผู้แทนสถาบันการเงิน ผู้เชี่ยวชาญด้านเศรษฐศาสตร์ สมาคมผู้ประกอบการ ฯลฯ โดยพูดคุยเพื่อรับข้อเสนอและความต้องการต่างๆ พร้อมพิจารณาร่วมกันถึงความเป็นไปได้ในการดำเนินการ อันจะเป็นหนทางสู่การเร่งแก้ไขสถานการณ์ของประเทศภายใต้ข้อกำจัด
พร้อมกันนี้ นายกรัฐมนตรี ยังมอบนโยบายให้เปิดรับฟังความคิดเห็นของประชาชนผ่านการดำเนินการของผู้ว่าราชการจังหวัด ที่มีทีมทีาปรึกษาที่มาจากประชาชน เพื่อจัดทำฐานข้อมูลแบบ Big Data แล้วจัดลำดับความสำคัญเร่งด่วน ก่อนจะมีการบริหารจัดการอย่างเป็นระบบ ซึ่งการดำเนินงานหลายเรื่องสามารถทำได้โดยระบบออนไลน์ ตามความตั้งใจที่ประกาศจะเป็นรัฐบาล New narmal
....
สำนักโฆษก

ที่มา : https://www.thaigov.go.th/news/contents/details/34057
