รัฐบาลไทย-ข่าวทำเนียบรัฐบาล-รมช.มนัญญา เยี่ยมชมนิทรรศการ "เกษตรอินทรีย์วิถีอุทัย เกษตรปลอดภัย คือความภูมิใจของเรา"

วันศุกร์ที่ 7 สิงหาคม 2563
รมช.มนัญญา เยี่ยมชมนิทรรศการ "เกษตรอินทรีย์วิถีอุทัย เกษตรปลอดภัย คือความภูมิใจของเรา"
รมช.มนัญญา เยี่ยมชมนิทรรศการ "เกษตรอินทรีย์วิถีอุทัย เกษตรปลอดภัย คือความภูมิใจของเรา" หนุนคนอุทัยธานีทำเกษตรอินทรีย์อย่างยั่งยืน
นางสาวมนัญญา ไทยเศรษฐ์ รัฐมนตรีช่วยว่าการกระทรวงเกษตรและสหกรณ์ พร้อมด้วยนายวิศิษฐ์ ศรีสุวรรณ์ รองอธิบดีกรมส่งเสริมสหกรณ์ และหัวหน้าส่วนราชการจังหวัดอุทัยธานี เยี่ยมชมนิทรรศการของหน่วยงานในสังกัดกระทรวงเกษตรและสหกรณ์ ภายใต้แนวคิด "เกษตรอินทรีย์วิถีอุทัย เกษตรปลอดภัย คือความภูมิใจของเรา" ในวันที่ 7 สิงหาคม 2563 ณ ต.อุทัยใหม่ อ.เมืองจ.อุทัยธานีซึ่งภายในงานมีการจัดแสดงพืชสมุนไพร 13 ชนิดที่มีคุณประโยชน์ผลิตภัณฑ์ข้าวอินทรีย์ส่งเสริมการปลูกโกโก้และผลิตภัณฑ์ต่างๆของสหกรณ์การเกษตรจังหวัดอุทัยธานี
นอกจากนี้ยังมีนิทรรศการให้ความรู้ประวัติและผลิตภัณฑ์นมวัวแดง ไทย-เดนมาร์ก ขององค์การส่งเสริมกิจการโคนมแห่งประเทศไทย ฯลฯ โดยกิจกรรมครั้งนี้ จัดขึ้นเพื่อให้ความรู้และมุ่งส่งเสริมการทำเกษตรอินทรีย์ในท้องถิ่นของคนในชุมชน  รวมถึงผลักดันให้ครัวไทยไปสู่ครัวโลกอีกด้วย
กลุ่มโฆษกและวิเคราะห์ข่าว
กองเกษตรสารนิเทศ
สำนักงานปลัดกระทรวงเกษตรและสหกรณ์
โทร 02 281 0859 ต่อ 137
แฟกส์ 02 2822871

ที่มา : https://www.thaigov.go.th/news/contents/details/34030
