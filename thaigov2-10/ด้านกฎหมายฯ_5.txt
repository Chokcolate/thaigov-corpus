รัฐบาลไทย-ข่าวทำเนียบรัฐบาล-กระทรวงยุติธรรม ประชุมคณะกรรมการเฉพาะกิจด้านกฎหมาย ครั้งที่ ๒/๒๕๖๓

วันเสาร์ที่ 2 พฤษภาคม 2563
กระทรวงยุติธรรม ประชุมคณะกรรมการเฉพาะกิจด้านกฎหมาย ครั้งที่ ๒/๒๕๖๓
กระทรวงยุติธรรม ประชุมคณะกรรมการเฉพาะกิจด้านกฎหมาย ครั้งที่ ๒/๒๕๖๓
ในวันศุกร์ที่ ๑ พฤษภาคม ๒๕๖๓ เวลา ๑๐.๓๐ น. ณ ห้องประชุมกระทรวงยุติธรรม ๑ ชั้น ๙ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะกรรมการเฉพาะกิจด้านกฎหมาย ครั้งที่ ๒/๒๕๖๓ โดยดำเนินการจัดประชุมทางไกลผ่านจอภาพ (Video Conference)
โดยที่ประชุมได้รับทราบผลการดำเนินการของคณะกรรมการฯ ในด้านต่าง ๆ ทั้งในส่วนของการพิจารณากรณีข้อพิพาทคดีปกครองเกี่ยวกับมาตรการเยียวยาผู้ที่ได้รับผลกระทบของกระทรวงการคลัง การแต่งตั้งคณะอนุกรรมการด้านคดี และคณะอนุกรรมการให้คำปรึกษาและความเห็นทางกฎหมาย รวมทั้งการประสานขอข้อมูลจากหน่วยงานที่เกี่ยวข้อง เพื่อประกอบการพิจารณาดำเนินการของคณะกรรมการฯ
นอกจากนี้ ที่ประชุมได้ร่วมกันพิจารณาประเด็นเร่งด่วนเกี่ยวกับการให้คำปรึกษาและให้ความช่วยเหลือในข้อพิพาทคดีปกครองเกี่ยวกับการเยียวยาผู้ได้รับผลกระทบและความเสมอภาคของมาตรการเยียวยาผู้ได้รับผลกระทบ
----------------------------------------------------

ที่มา : https://www.thaigov.go.th/news/contents/details/30202
