รัฐบาลไทย-ข่าวทำเนียบรัฐบาล-รายงานข่าวกรณีโรคติดเชื้อไวรัสโคโรนา 2019 (COVID-19) ประจำวันที่ 9 พฤษภาคม 2563

วันเสาร์ที่ 9 พฤษภาคม 2563
รายงานข่าวกรณีโรคติดเชื้อไวรัสโคโรนา 2019 (COVID-19) ประจำวันที่ 9 พฤษภาคม 2563
สถานการณ์ผู้ติดเชื้อไวรัสโคโรนา 2019 ในประเทศไทยรายงานวันนี้ มีผู้ป่วยกลับบ้านได้ถึงร้อยละ 92.78 ของผู้ป่วยทั้งหมด (กลับบ้าน 3 ราย รวมกลับบ้านสะสม 2,787 ราย) ทำให้ขณะนี้เหลือผู้ป่วยที่ยังรักษาอยู่ในโรงพยาบาล 161 ราย หรือคิดเป็นร้อยละ 5.36 ของผู้
รายงานข่าวกรณีโรคติดเชื้อไวรัสโคโรนา 2019 (COVID-19)
ประจำวันที่ 9 พฤษภาคม 2563
สถานการณ์ผู้ติดเชื้อไวรัสโคโรนา 2019 ในประเทศไทยรายงานวันนี้ มีผู้ป่วยกลับบ้านได้ถึงร้อยละ 92.78 ของผู้ป่วยทั้งหมด (กลับบ้าน 3 ราย รวมกลับบ้านสะสม 2,787 ราย) ทำให้ขณะนี้เหลือผู้ป่วยที่ยังรักษาอยู่ในโรงพยาบาล 161 ราย หรือคิดเป็นร้อยละ 5.36 ของผู้ป่วยทั้งหมด ในจำนวนนี้เป็นผู้ติดเชื้อรายใหม่ 4 ราย
มีผู้เสียชีวิต 1 ราย รวมผู้เสียชีวิต 56 ราย ทำให้มีผู้ป่วยสะสมทั้งสิ้น 3,004 ราย
ผู้ติดเชื้อรายใหม่วันนี้ แบ่งเป็น เป็นผู้ที่มีประวัติสัมผัสกับผู้ป่วยยืนยันรายก่อนหน้านี้ 1 ราย, เป็นผู้ที่เดินทางไปในสถานที่ชุมชน 1 ราย และพบจากการค้นหาเชิงรุก (Active Case Finding) ที่ จ.ยะลา 2 ราย
ผู้เสียชีวิต เป็นชายไทย อายุ 68 ปี เข้ารักษาเป็นผู้ป่วยนอกที่โรงพยาบาล ในกรุงเทพฯ ด้วยอาการไข้ปวดกล้ามเนื้อ หายใจลำบาก  เก็บตัวอย่างส่งตรวจทางห้องปฏิบัติการพบเชื้อ จากนั้นเข้ารักษาที่โรงพยาบาลอีกแห่ง ใส่ท่อช่วยหายใจตั้งแต่แรกรับ มีการใช้เครื่องหัวใจปอดเทียม (ECMO) พบภาวะแทรกซ้อน เสียชีวิตวันที่ 9 พฤษภาคม 2563 (เป็นผู้เสียชีวิตรายที่ 56)
จากรายงานผู้ป่วยวันนี้ ยังคงพบผู้ติดเชื้อในกลุ่มผู้สัมผัส และจากการค้นหาเชิงรุกอยู่ ถึงแม้ว่าสถานการณ์ภาพรวมผู้ติดเชื้อในประเทศจะดีขึ้น แต่ขอให้ประชาชนประมาท มาตรการเว้นระยะห่าง สวมหน้ากากอนามัย/หน้ากากผ้า ล้างมือบ่อยๆ  กินร้อน ช้อนส่วนตัว ยังต้องทำอย่างต่อเนื่องให้เป็นนิสัย เพื่อสร้างมาตรฐานชีวิตวิถีใหม่ให้ปลอดภัยจากโรคติดต่อ
สำหรับจังหวัดที่ไม่มีรายงานผู้ป่วยต่อเนื่อง 28 วัน มี 44 จังหวัด ได้แก่ เพชรบุรี กาญจนบุรี จันทบุรี นครนายก ประจวบคีรีขันธ์ ระยอง ราชบุรี ลพบุรี สมุทรสงคราม สระแก้ว สระบุรี ฉะเชิงเทรา เชียงใหม่ เชียงราย เพชรบูรณ์ แพร่ แม่ฮ่องสอน ตาก พิษณุโลก ลำปาง ลำพูน สุโขทัย อุตรดิตถ์ อุทัยธานี นครสวรรค์ พะเยา กาฬสินธุ์ ชัยภูมิ บุรีรัมย์ มหาสารคาม มุกดาหาร ยโสธร ร้อยเอ็ด ศรีสะเกษ สกลนคร สุรินทร์ หนองคาย หนองบัวลาภู อำนาจเจริญ อุดรธานี อุบลราชธานี ตรัง สุราษฎร์ธานี และ พัทลุง
****************************** 9 พฤษภาคม 2563

ที่มา : https://www.thaigov.go.th/news/contents/details/30566
