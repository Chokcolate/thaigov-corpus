รัฐบาลไทย-ข่าวทำเนียบรัฐบาล-สถานเอกอัครราชทูต ณ กรุงวอร์ซอ ร่วมกับทีมประเทศไทยและภาคเอกชน ให้ความช่วยเหลือพี่น้องชาวไทยและยูเครนที่ประสบความยากลำบากในการดำรงชีพในช่วงสถานการณ์ COVID-19 [กระทรวงการต่างประเทศ]

วันอาทิตย์ที่ 10 พฤษภาคม 2563
พิมพ์
สถานเอกอัครราชทูต ณ กรุงวอร์ซอ ร่วมกับทีมประเทศไทยและภาคเอกชน ให้ความช่วยเหลือพี่น้องชาวไทยและยูเครนที่ประสบความยากลำบากในการดำรงชีพในช่วงสถานการณ์ COVID-19 [กระทรวงการต่างประเทศ]
สถานเอกอัครราชทูต ณ กรุงวอร์ซอ ร่วมกับทีมประเทศไทยและภาคเอกชน ให้ความช่วยเหลือพี่น้องชาวไทยและยูเครนที่ประสบความยากลำบากในการดำรงชีพในช่วงสถานการณ์ COVID-19
ข่าวประชาสัมพันธ์ สถานเอกอัครราชทูต ณ กรุงวอร์ซอ วันที่ 8 พฤษภาคม 2563
เรื่อง การให้ความช่วยเหลือคนไทยในโปแลนด์และยูเครนในช่วงสถานการณ์ COVID-19
ตามที่สถานเอกอัครราชทูต ณ กรุงวอร์ซอ ร่วมกับทีมประเทศไทยและภาคเอกชน อาทิ บริษัท Kuchnia Swiata ผู้นำเข้าสินค้าไทยในโปแลนด์ บริษัท CPF Poland และ SuperDrob ได้ให้ความช่วยเหลือพี่น้องชาวไทยในโปแลนด์และยูเครนที่ประสบความยากลำบากในการดำรงชีพในช่วงสถานการณ์ COVID-19 อาทิ การจัดส่งหน้ากากผ้า จำนวน 500 ชิ้น การจัดส่งชุดอาหารแห้งให้นักศึกษาไทยในโปแลนด์ จำนวน 175 คน แรงงานไทยในโปแลนด์ จำนวน 80 คน  และแรงงานไทยในยูเครน จำนวน 70 กว่าคน รวมทั้งมอบผลิตภัณฑ์อาหารแช่แข็ง จำนวน 2 ตัน ของบริษัท CPF Poland และ SuperDrob ให้แก่คนไทยในกรุงวอร์ซอและใกล้เคียงกว่า 200 คน นั้น
สถานเอกอัครราชทูตฯ ยินดีที่ได้รับทราบว่า ความช่วยเหลือข้างต้นได้ถึงมือพี่น้องชาวไทยในโปแลนด์และยูเครนแล้ว และหวังว่าความช่วยเหลือดังกล่าวจะช่วยบรรเทาความเดือดร้อนของพี่น้องชาวไทยในโปแลนด์และยูเครนได้ไม่มากก็น้อย ทั้งนี้ สถานเอกอัครราชทูตฯ จะติดตามสอบถามความเป็นอยู่ของคนไทยในโปแลนด์และยูเครนอย่างใกล้ชิดต่อไปเพื่อพิจารณาให้ความช่วยเหลือที่เหมาะสมในอนาคต  และหากท่านใดประสบปัญหาความยากลำบากและต้องการความช่วยเหลือจากสถานเอกอัครราชทูตฯ โปรดแจ้งได้ที่ Facebook Messenger (Royal Thai Embassy, Warsaw) หรือติดต่อทางโทรศัพท์ฉุกเฉิน หมายเลข +48 696 642 348
สำหรับคนไทย จำนวน 114 คน ที่ได้ลงทะเบียนกับสถานเอกอัครราชทูตฯ ว่า ประสงค์จะเดินทางกลับประเทศไทยหากมีเที่ยวบินนั้น ขอเรียนว่า สถานเอกอัครราชทูตฯ ได้แจ้งรายชื่อให้หน่วยงานไทยทราบแล้ว และอยู่ในระหว่างการประสานงานเพื่อหาช่องทางที่เหมาะสมและเป็นไปได้ในการช่วยเหลือให้คนไทยที่มีความจำเป็นเร่งด่วนให้สามารถกลับไทยได้ในโอกาสแรกต่อไป โดยสถานเอกอัครราชทูตฯ จะติดต่อผู้ลงทะเบียนโดยตรงทันทีเมื่อมีช่องทางที่จะสามารถเดินทางกลับได้  อนึ่ง สำหรับผู้ที่ยังไม่ได้ลงทะเบียน
ยังสามารถแจ้งความจำนงได้ที่ https://forms.gle/aziTarhFHArzDxSw8
สถานเอกอัครราชทูตฯ ขอเป็นกำลังใจให้พี่น้องชาวไทยในโปแลนด์และยูเครนมีสุขภาพที่แข็งแรงและมีกำลังใจที่เข้มแข็ง และพร้อมจะช่วยเหลือและดูแลทุกคนอย่างเต็มความสามารถ

ที่มา : https://www.thaigov.go.th/news/contents/details/30612
