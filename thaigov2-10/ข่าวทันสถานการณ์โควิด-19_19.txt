รัฐบาลไทย-ข่าวทำเนียบรัฐบาล-พม. งัดมาตรการดูแลเด็กเยาวชนผู้สูงอายุจากเชื้อโควิด-19  ป้องกันกลุ่มเปราะบางทั้งเด็ก เยาวชน และผู้สูงอายุ [กระทรวงพัฒนาสังคมเเละความมั่นคงของมนุษย์]

วันอาทิตย์ที่ 3 พฤษภาคม 2563
พม. งัดมาตรการดูแลเด็กเยาวชนผู้สูงอายุจากเชื้อโควิด-19  ป้องกันกลุ่มเปราะบางทั้งเด็ก เยาวชน และผู้สูงอายุ [กระทรวงพัฒนาสังคมเเละความมั่นคงของมนุษย์]
พม. งัดมาตรการดูแลเด็กเยาวชนผู้สูงอายุจากเชื้อโควิด-19  โดยรองปลัด พม. แถลงมาตรการเข้มดูแล ป้องกันกลุ่มเปราะบางทั้งเด็ก เยาวชน และผู้สูงอายุ จากเชื้อโควิด-19
น.ส.สราญภัทร อนุมัติราชกิจ รองปลัดกระทรวงการพัฒนาสังคมและความมั่นคงของมนุษย์ ในฐานะโฆษก พม. แถลงข่าวประเด็นมาตรการการดูแลและป้องกันการแพร่ระบาดของโรคติดเชื้อไวรัสโคโรน่า 2019 (โควิด-19) สำหรับกลุ่มเด็ก เยาวชน และผู้สูงอายุ ซึ่งเป็นกลุ่มเป้าหมายของกระทรวง พม. ที่เป็นกลุ่มเปราะบางและมีความเสี่ยงสูงต่อการติดเชื้อโรคโควิด-19
โดยมาตรการต่างๆประกอบด้วย โครงการเยาวชนไทยกู้ภัยโควิด เพื่อให้เยาวชน อายุ 18 – 25 ปี ร่วมดูแลและให้การช่วยเหลือผู้สูงอายุ, ศูนย์ให้คำแนะนำปรึกษาปัญหาเด็ก เยาวชนและครอบครัว โดยบ้านพักเด็กและครอบครัว 77 จังหวัด เปิดให้บริการตั้งแต่วันที่ 1 พ.ค. 63 เป็นต้นไป,กลุ่ม Facebook “เด็กสภาฯ Market Place” ตลาดออนไลน์เพื่อจำหน่ายสินค้าของเด็ก เยาวชน และครอบครัวของสภาเด็กฯ, มาตรการดูแลผู้สูงอายุของศูนย์พัฒนาการจัดสวัสดิการสังคมผู้สูงอายุ (ศพส.) 12 แห่ง ทั่วประเทศ ที่ทำให้ไม่มีผู้สูงอายุแม้แต่คนเดียวที่ติดเชื้อโรคโควิด-19 และ คู่มือมาตรการป้องกันการแพร่ระบาดของโรคติดเชื้อไวรัสโคโรน่า 2019 (โควิด-19) ของสถานดูแลผู้สูงอายุ และแนวทางการดูแลผู้สูงอายุ
ในช่วงที่มีการระบาดของโรคติดเชื้อไวรัสโคโรน่า 2019 (โควิด-19) ในรูปแบบ E-Book ทางเว็บไซต์กรมกิจการผู้สูงอายุ ผู้สนใจสามารถเปิดดู E-Book ทั้ง 2 เล่ม ทางเว็บไซต์ของกรมกิจการผู้สูงอายุ (www.dop.go.th)

ที่มา : https://www.thaigov.go.th/news/contents/details/30242
