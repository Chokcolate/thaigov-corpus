รัฐบาลไทย-ข่าวทำเนียบรัฐบาล-SME D Bank จับมือ Food Innopolis จัดกิจกรรมสัมมนาออนไลน์  โอกาสและการปรับตัวของ SMEs ในอุตสาหกรรมอาหาร เพื่อสู้ COVID-19 [กระทรวงการคลัง]

วันพฤหัสบดีที่ 7 พฤษภาคม 2563
SME D Bank จับมือ Food Innopolis จัดกิจกรรมสัมมนาออนไลน์  โอกาสและการปรับตัวของ SMEs ในอุตสาหกรรมอาหาร เพื่อสู้ COVID-19 [กระทรวงการคลัง]
SME D Bank จับมือ Food Innopolis จัดกิจกรรมสัมมนาออนไลน์ โอกาสและการปรับตัวของ SMEs ในอุตสาหกรรมอาหาร เพื่อสู้ COVID-19
ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank ร่วมมือกับ Food Innopolis เมืองนวัตกรรมอาหาร ขอเชิญชวนผู้ประกอบการในอุตสาหกรรมอาหารเข้าร่วมกิจกรรมสัมมนาออนไลน์เรื่อง “โอกาสและการปรับตัวของ SMEs ในอุตสาหกรรมอาหาร เพื่อสู้ COVID-19” ในวันพฤหัสบดีที่ 14 พฤษภาคม 2563 เวลา 13.00-16.00 น. รับชมผ่าน Facebook Live บรรยายโดยคุณสุธีรา อาจเจริญ ที่ปรึกษาอาวุโส และผู้จัดการฝ่ายพัฒนาธุรกิจ Food Innopolis และพิเศษสุดๆ สำหรับผู้ประกอบการเพียง 20 รายที่สมัครเข้าร่วมกิจกรรมและต้องการพัฒนาผลิตภัณฑ์ ยังสามารถเข้ารับคำปรึกษาจาก Food Innopolis แบบ One stop service ผ่านระบบออนไลน์ แบบตัวต่อตัว ภายใต้หัวข้อ การพัฒนาสูตรใหม่ การปรับปรุงสูตรเดิม การยืดอายุผลิตภัณฑ์ กระบวนการผลิตมีปัญหา การขึ้นทะเบียน อย. เพื่อเป็นการพลิกวิกฤต เพิ่มโอกาสพัฒนาความสามารถของผู้ประกอบการให้เข้มแข็งอย่างยั่งยืน และให้ผลิตภัณฑ์มีความสอดคล้องกับความต้องการของผู้บริโภคในสถานการณ์ปัจจุบัน พร้อมร่วมพูดคุยแลกเปลี่ยนความคิดเห็นผ่าน Facebook Live
โดยผู้เข้ารับคำปรึกษาจาก Food Innopolis จะต้องผ่านเกณฑ์การคัดเลือก และการพิจารณาจากคณะกรรมการถือเป็นที่สิ้นสุด ผู้ที่ส่งข้อมูลครบถ้วนจะได้รับสิทธิ์ในการเข้ารับคำปรึกษาก่อน และจะได้รับลิ้งค์เข้ารับคำปรึกษาผ่านโปรแกรม WebEx Meeting
ผู้ที่สนใจสามารถสมัครได้ทาง QR Code ในโปสเตอร์ หรือคลิกที่ลิงค์ https://qrgo.page.link/3qmmq ผู้สมัครจะได้รับลิงค์ Facebook Live ผ่านทาง E-mail สนใจสอบถามข้อมูลเพิ่มเติมได้ที่ ฝ่ายพัฒนาผู้ประกอบการ โทร. 0-2265-4097 (คุณดาว), 080-4442166 (คุณพลอย)

ที่มา : https://www.thaigov.go.th/news/contents/details/30458
