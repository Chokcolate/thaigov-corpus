รัฐบาลไทย-ข่าวทำเนียบรัฐบาล-กพท. รายงานสถิติการขนส่งทางอากาศรายสัปดาห์ ในช่วงสถานการณ์การแพร่ระบาดของไวรัส COVID-19 (3 – 9 พฤษภาคม 2563)

วันพฤหัสบดีที่ 14 พฤษภาคม 2563
พิมพ์
กพท. รายงานสถิติการขนส่งทางอากาศรายสัปดาห์ ในช่วงสถานการณ์การแพร่ระบาดของไวรัส COVID-19 (3 – 9 พฤษภาคม 2563)
รายงานสถิติการขนส่งทางอากาศรายสัปดาห์ ในช่วงสถานการณ์การแพร่ระบาดของไวรัส COVID-19 (3 – 9 พฤษภาคม 2563)
การขนส่งทางอากาศในช่วงสัปดาห์แรกของเดือนพฤษภาคมภาพรวมมีจำนวนผู้โดยสารเพิ่มขึ้นเมื่อเปรียบเทียบกับสัปดาห์ที่ผ่านมา โดยมีจำนวนผู้โดยสารระหว่างประเทศเพิ่มมากขึ้นคิดเป็นร้อยละ 15.6 จากสัปดาห์ที่ผ่านมา เนื่องมาจากเที่ยวบินพิเศษที่นำคนไทยกลับเข้าประเทศและเที่ยวบินขาออกที่รับชาวต่างชาติเดินทางกลับ และจำนวนผู้โดยสารภายในประเทศที่เพิ่มมากขึ้นถึงร้อยละ 93.3 จากสัปดาห์ก่อนหน้า ซึ่งป็นผลมาจากสายการบินเชิงพาณิชย์ที่ให้บริการขนส่งผู้โดยสารในเส้นทางบินแบบประจำมีกำหนดภายในประเทศที่กลับมาให้บริการเพิ่มขึ้นเป็น 4 สายการบิน ได้แก่ สายการบินนกแอร์ สายการบินไทยแอร์เอเชีย สายการบินไทยไลอ้อนแอร์ และสายการบินไทยเวียดเจ็ต ในส่วนของการขนส่งสินค้าทางอากาศ พบว่า การขนส่งสินค้าภายในประเทศเพิ่มขึ้นร้อยละ 5.0 จากสัปดาห์ที่ผ่านมา อย่างไรก็ตาม การขนส่งสินค้าระหว่างประเทศกลับมีจำนวนลดลงคิดเป็นร้อยละ 9.8 จากสัปดาห์ก่อนหน้า

ที่มา : https://www.thaigov.go.th/news/contents/details/30822
