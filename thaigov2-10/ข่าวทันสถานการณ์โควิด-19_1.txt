รัฐบาลไทย-ข่าวทำเนียบรัฐบาล-นายกฤษฎา จีนะวิจารณะ อธิบดีกรมศุลกากร พร้อมคณะผู้บริหาร มอบแนวทางการดำเนินงานในการตรวจสอบข้อมูลของผู้ขอทบทวนสิทธิ์ตามมาตรการเยียวยา 5,000 บาท ของรัฐบาล [กระทรวงการคลัง]

วันศุกร์ที่ 1 พฤษภาคม 2563
พิมพ์
นายกฤษฎา จีนะวิจารณะ อธิบดีกรมศุลกากร พร้อมคณะผู้บริหาร มอบแนวทางการดำเนินงานในการตรวจสอบข้อมูลของผู้ขอทบทวนสิทธิ์ตามมาตรการเยียวยา 5,000 บาท ของรัฐบาล [กระทรวงการคลัง]
นายกฤษฎา จีนะวิจารณะ อธิบดีกรมศุลกากร พร้อมคณะผู้บริหาร มอบแนวทางการดำเนินงานในการตรวจสอบข้อมูลของผู้ขอทบทวนสิทธิ์ตามมาตรการเยียวยา 5,000 บาท ของรัฐบาล
นายกฤษฎา จีนะวิจารณะ อธิบดีกรมศุลกากร พร้อมคณะผู้บริหาร มอบแนวทางการดำเนินงานในการตรวจสอบข้อมูลของผู้ขอทบทวนสิทธิ์ตามมาตรการเยียวยา 5,000 บาท ของรัฐบาล และให้กำลังใจแก่เจ้าหน้าที่ผู้พิทักษ์สิทธิ์ของกรมศุลกากร ซึ่งปฏิบัติหน้าที่เป็นผู้แทนกระทรวงการคลัง โดยในส่วนกลาง กรมฯ ได้มอบหมายให้เจ้าหน้าที่จากกองสืบสวนและปราบปราม ร่วมกับ กองตรวจสอบอากร สำนักงานศุลกากรตรวจของผู้โดยสารท่าอากาศยานสุวรรณภูมิ สำนักงานศุลกากรท่าเรือกรุงเทพ สำนักงานศุลกากรกรุงเทพ สำนักงานศุลกากรตรวจสินค้าลาดกระบัง และสำนักงานศุลกากรภาคที่ 1 รวมจำนวน 346 คน ลงพื้นที่ทำการตรวจสอบข้อเท็จจริงผู้ขอทบทวนสิทธิ์ฯ ที่อยู่ใน 31 เขต ของกรุงเทพมหานคร ตามรายชื่อผู้ขอทบทวนสิทธิ์ที่สำนักงานเศรษฐกิจการคลังได้จัดส่งข้อมูลให้กรมศุลกากรดำเนินการ สำหรับในส่วนของภูมิภาค ด่านศุลกากรแต่ละพื้นที่ได้ร่วมกับคณะผู้บริหารการคลังประจำจังหวัด (คบจ.) ลงพื้นที่ตรวจสอบสิทธิ์ฯในแต่ละจังหวัด เมื่อวันที่ 1 พฤษภาคม 2563
ต่อมา อธิบดีพร้อมเจ้าหน้าที่ผู้พิทักษ์สิทธิ์ได้ลงพื้นที่ในเขตคลองเตย เพื่อทำการตรวจสอบข้อมูลพร้อมให้กำลังใจแก่พี่น้องประชาชนผู้ที่ได้รับผลกระทบจากสถานการณ์การแพร่ระบาดเชื้อไวรัสโคโรนา 2019 และเน้นย้ำให้เจ้าหน้าที่ฯ ในทุกพื้นที่ทั้งในส่วนกลางและส่วนภูมิภาคเร่งดำเนินการตามกระบวนการพิจารณาทบทวนสิทธิ์ตามเงื่อนไขที่กำหนด และต้องส่งข้อมูลหลักฐานการประกอบอาชีพผ่านช่องทาง Application ผู้พิทักษ์สิทธิ์ของกระทรวงการคลัง ให้เสร็จสิ้นโดยเร็วเพื่อบรรเทาความเดือนร้อนของประชาชนต่อไป

ที่มา : https://www.thaigov.go.th/news/contents/details/30192
