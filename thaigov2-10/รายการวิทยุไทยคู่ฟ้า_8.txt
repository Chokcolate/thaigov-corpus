รัฐบาลไทย-ข่าวทำเนียบรัฐบาล-เพิ่มจำนวนผู้มีสิทธิรับเงินเยียวยาฯ และเกษตรกรที่ได้รับผลกระทบ

วันอาทิตย์ที่ 10 พฤษภาคม 2563
เพิ่มจำนวนผู้มีสิทธิรับเงินเยียวยาฯ และเกษตรกรที่ได้รับผลกระทบ
วันจันทร์ที่ 4 พฤษภาคม 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบขยายกลุ่มเป้าหมายตามมาตรการดูแลและเยียวยาผู้ได้รับผลกระทบจากการระบาดของโรคโควิด-19 ที่จะได้รับเงิน 5,000 บาท/เดือน ตั้งแต่เดือนเม.ย.-มิ.ย. 63 จากเดิม 14 ล้านคน เป็น 16 ล้านคน และเห็นชอบจ่ายเงินเยียวยาเพื่อบรรเทาความเดือดร้อนของเกษตรกรและครอบครัว รายละ 5,000 บาท/เดือน เป็นเวลา 3 เดือน ตั้งแต่เดือนพ.ค. - ก.ค. 63 โดยมีกลุ่มเป้าหมายเกษตรกรไม่เกิน 10 ล้านคน ประกอบด้วยกลุ่มที่ 1 เกษตรกรที่ขึ้นทะเบียนไว้กับกรมส่งเสริมการเกษตร กรมปศุสัตว์ กรมประมง และกลุ่มที่ 2 เกษตรกรที่อยู่ระหว่างการตรวจสอบข้อมูลการขึ้นทะเบียน ทั้งนี้ รัฐบาลยืนยันจะดูแลช่วยเหลือประชาชนให้ครอบคลุมทุกกลุ่ม เพื่อบรรเทาความเดือดร้อนให้ได้มากที่สุด
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/30582
