รัฐบาลไทย-ข่าวทำเนียบรัฐบาล-รถไฟฟ้าแอร์พอร์ต เรล ลิงก์ ขยายเวลาให้บริการภายหลังศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 เห็นชอบผ่อนปรนลดเวลาเคอร์ฟิว [กระทรวงคมนาคม]

วันจันทร์ที่ 18 พฤษภาคม 2563
พิมพ์
รถไฟฟ้าแอร์พอร์ต เรล ลิงก์ ขยายเวลาให้บริการภายหลังศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 เห็นชอบผ่อนปรนลดเวลาเคอร์ฟิว [กระทรวงคมนาคม]
รถไฟฟ้าแอร์พอร์ต เรล ลิงก์ ขยายเวลาให้บริการภายหลังศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 เห็นชอบผ่อนปรนลดเวลาเคอร์ฟิว
นายสุเทพ พันธุ์เพ็ง กรรมการผู้อำนวยการใหญ่ บริษัท รถไฟฟ้า ร.ฟ.ท. จำกัด กระทรวงคมนาคม กล่าวว่า หลังจากศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 หรือ (ศบค.) เห็นชอบผ่อนปรนลดเวลาเคอร์ฟิวจากเวลา 22.00 - 04.00 น. เป็นเวลา 23.00 - 04.00 น. บริษัท รถไฟฟ้า ร.ฟ.ท. จำกัด (รฟฟท.) ผู้ให้บริการรถไฟฟ้าแอร์พอร์ต เรล ลิงก์ จึงได้ปรับเปลี่ยนเวลาการให้บริการเพื่อให้สอดคล้องกับมาตรการผ่อนปรนดังกล่าว จากเดิมที่ให้บริการระหว่างเวลา 05.30 - 21.30 น. ได้ขยายเวลาการให้บริการเป็นระหว่างเวลา 05.30 - 22.30 น. ตั้งแต่วันที่ 17 พฤษภาคม 2563 เป็นต้นไป โดยรถไฟฟ้าขบวนสุดท้ายจะออกจากสถานีพญาไท และสถานีสุวรรณภูมิเวลา 22.00 น. และจะถึงสถานีปลายทางเวลา 22.30 น.

ที่มา : https://www.thaigov.go.th/news/contents/details/31044
