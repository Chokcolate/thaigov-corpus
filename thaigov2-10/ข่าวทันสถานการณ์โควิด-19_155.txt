รัฐบาลไทย-ข่าวทำเนียบรัฐบาล-สถานเอกอัครราชทูต ณ กรุงอาบูดาบี อำนวยความสะดวกและส่งคนไทยในประเทศสหรัฐอาหรับเอมิเรตส์ (ยูเออี) กลับประเทศไทยจำนวน 100 คน หลังจากที่ได้ดำเนินการจัดส่งไปแล้ว 3 รอบ [กระทรวงการต่างประเทศ]

วันเสาร์ที่ 9 พฤษภาคม 2563
สถานเอกอัครราชทูต ณ กรุงอาบูดาบี อำนวยความสะดวกและส่งคนไทยในประเทศสหรัฐอาหรับเอมิเรตส์ (ยูเออี) กลับประเทศไทยจำนวน 100 คน หลังจากที่ได้ดำเนินการจัดส่งไปแล้ว 3 รอบ [กระทรวงการต่างประเทศ]
สถานเอกอัครราชทูต ณ กรุงอาบูดาบี อำนวยความสะดวกและส่งคนไทยในประเทศสหรัฐอาหรับเอมิเรตส์ (ยูเออี) กลับประเทศไทยจำนวน 100 คน หลังจากที่ได้ดำเนินการจัดส่งไปแล้ว 3 รอบ
สถานเอกอัครราชทูต ณ กรุงอาบูดาบีร่วมกับสถานกงสุลใหญ่ ณ เมืองดูไบได้ดำเนินการจัดส่งคนไทยในประเทศสหรัฐอาหรับเอมิเรตส์ (ยูเออี) ที่ได้รับความยากลำบากจากผลกระทบของการแพร่ระบาดเชื้อไวรัสโควิด-19 กลับประเทศไทยเป็นครั้งที่ 4 จำนวน 100 คน เมื่อวันที่ 8 พฤษภาคม 2563 หลังจากที่ได้ดำเนินการจัดส่งไปแล้ว 3 รอบ
รวมการดำเนินการ 4 ครั้ง ได้นำคนไทยกลับประเทศไปแล้ว 479 คน
สถานเอกอัครราชทูตฯ และสถานกงสุลใหญ่ฯ รู้สึกยินดีเป็นอย่างยิ่งที่ได้มีส่วนช่วยบรรเทาความยากลำบากของพี่น้องคนไทย และมีความมุ่งมั่นที่จะประสานงานให้คนไทยที่ได้รับผลกระทบที่เหลืออยู่ ได้กลับสู่มาตุภูมิในโอกาสแรกต่อไป
รวมทั้ง ใคร่ขอขอบคุณสมาชิกชุมชนไทยทุกท่าน ทุกกลุ่มในยูเออีที่ได้มีส่วนทั้งทางตรงและทางอ้อมในการให้กำลังใจ และให้ความร่วมมือกับทางราชการเป็นอย่างดีในการบรรเทาผลกระทบครั้งนี้แก่พี่น้องร่วมชาติ นอกจากนี้ พวกเราพี่น้องชาวไทยทุกคนในยูเออี ใคร่ขอขอบคุณหน่วยงานที่เกี่ยวข้องในประเทศไทยทุกหน่วยงานที่ให้ความสำคัญต่อชุมชนไทยทั่วโลกที่ได้รับผลกระทบจากโรคระบาดดังกล่าว และได้พยายามหาทางช่วยเหลือให้พี่น้องคนไทยได้เดินทางกลับสู่ประเทศไทยโดยเร็วที่สุด พวกเราทุกคนขอเป็นกำลังใจและยินดีที่จะให้ความร่วมมือกับทุกภาคส่วนในการฟันฝ่า ต่อสู้กับปัญหาอุปสรรคนี้ไปด้วยกัน
The Royal Thai Embassy In Abu Dhabi and The Consulate General in Dubai repatriated the 4th batch of 100 nationals in the UAE affected by COVID-19 back to their homeland, bringing 479 Thai nationals in total back home. We will still try our utmost to make the dream of the remaining Thais stranded in the UAE to be back home come true as soon as possible. The Embassy would like to express our thanks and appreciation to those authorities concerned both in Thailand and in the UAE for their kind and supportive favor for the success of these repatriation missions and fervently hope to receive the same or even better cooperation in the future.

ที่มา : https://www.thaigov.go.th/news/contents/details/30569
