รัฐบาลไทย-ข่าวทำเนียบรัฐบาล-กห. เร่งเพิ่มความสามารถการบริหารจัดการมาตรการกักควบคุมโรค รับคนไทยกลับจากตปท.ให้เร็วขึ้น [กระทรวงกลาโหม]

วันจันทร์ที่ 11 พฤษภาคม 2563
กห. เร่งเพิ่มความสามารถการบริหารจัดการมาตรการกักควบคุมโรค รับคนไทยกลับจากตปท.ให้เร็วขึ้น [กระทรวงกลาโหม]
กห. เร่งเพิ่มความสามารถการบริหารจัดการมาตรการกักควบคุมโรค รับคนไทยกลับจากตปท.ให้เร็วขึ้น
พล.ท.คงชีพ ตันตระวาณิชย์ โฆษก กห. เปิดเผยว่า เมื่อ  11 พ.ค. 63 : 0900 พล.อ.ชัยชาญ ช้างมงคล รมช.กห. และ พล.อ.ณัฐ อินทรเจริญ ปล.กห. ได้ประชุมร่วมกับ กอ.รมน. นขต.กห.และเหล่าทัพ เพื่อติดตามการบริหารจัดการมาตรการกักตัวควบคุมโรคของรัฐ ( State Quarantine ) และการให้การช่วยเหลือประชาชน  ณ ศูนย์บรรเทาสาธารณภัย กห. ในศาลาว่าการกลาโหม
โดยหารือและสรุปร่วมกัน เตรียมพัฒนาเพิ่มขีดความสามารถการบริหารจัดการมาตรการคัดกรองและการกักตัวควบคุมโรคของรัฐ ให้เพียงพอรองรับคนไทยในต่างประเทศจำนวนมากที่ลงทะเบียนกับ กต.แจ้งความประสงค์จะเดินทางกลับไทยอย่างต่อเนื่อง  เพื่อให้สามารถรับเพิ่มเติมจากเดิมวันละ 200 คน เป็นจำนวน 400 คนต่อวัน ซึ่งจำเป็นต้องจัดหาสถานที่และห้องพักรองรับถึง 7,000 ห้อง เพื่อให้คนไทยในต่างประเทศจำนวนมากสามารถกลับประเทศได้เร็วขึ้น
พล.อ.ชัยชาญ’ ได้กำชับขอให้ร่วมกันเร่งประสานความร่วมมือกับภาคเอกชน จัดหาสถานที่กักควบคุมโรคเพิ่มเติม โดยต้องใ้ห้มีมาตรฐานเดียวกันและเป็นไปตามที่กระทรวงสาธารณสุขกำหนด  พร้อมทั้งให้เร่งวางแผนการอบรมเจ้าหน้าที่และประสานจัดเตรียมบุคลากรทางการแพทย์จากทั้งสามเหล่าทัพและสำนักงานตำรวจแห่งชาติ ให้พร้อมร่วมกันทำหน้าที่ดูแลในแต่ละสถานที่    พร้อมกันนี้ ขอให้หน่วยทหารในพื้นที่ ได้เตรียมการและเข้าไปช่วยเหลือบรรเทาความเดือดร้อนของประชาชนที่ได้รับผลกระทบจากพายุฤดูร้อนที่กำลังเกิดขึ้นในหลายจังหวัดเป็นการเร่งด่วนด้วย

ที่มา : https://www.thaigov.go.th/news/contents/details/30656
