รัฐบาลไทย-ข่าวทำเนียบรัฐบาล-กระทรวงคมนาคมมอบหมายให้กรมการขนส่งทางรางออกประกาศเพื่อเข้มงวดในการให้บริการระบบรถไฟทางไกลมาตรการคัดกรองและแจ้งประชาชนเกี่ยวกับมาตรการในแต่ละพื้นที่เพื่อตัดสินใจก่อนเดินทาง [กระทรวงคมนาคม]

วันจันทร์ที่ 4 พฤษภาคม 2563
พิมพ์
กระทรวงคมนาคมมอบหมายให้กรมการขนส่งทางรางออกประกาศเพื่อเข้มงวดในการให้บริการระบบรถไฟทางไกลมาตรการคัดกรองและแจ้งประชาชนเกี่ยวกับมาตรการในแต่ละพื้นที่เพื่อตัดสินใจก่อนเดินทาง [กระทรวงคมนาคม]
กระทรวงคมนาคมมอบหมายให้กรมการขนส่งทางรางออกประกาศเพื่อเข้มงวดในการให้บริการระบบรถไฟทางไกลมาตรการคัดกรองและแจ้งประชาชนเกี่ยวกับมาตรการในแต่ละพื้นที่เพื่อตัดสินใจก่อนเดินทาง
กรมการขนส่งทางรางและการรถไฟแห่งประเทศไทยได้ร่วมหารือกับปลัดกระทรวงคมนาคม (นายชัยวัฒน์ ทองคำคูณ) ในฐานะหัวหน้าศูนย์ปฏิบัติการแก้ไขสถานการณ์ฉุกเฉินด้านคมนาคมและการขนส่งทั่วราชอาณาจักร เพื่อออกมาตรการคัดกรองและเข้มงวดต่อการให้บริการให้สอดคล้องกับมาตรการป้องกันโรคในการเดินทางข้ามเขตพื้นที่จังหวัดสำหรับรถไฟทางไกล ในมาตรฐานเดียวกับการขนส่งทางบก ทางน้ำ ทางอากาศ ซึ่งเป็นไปตามข้อสั่งการของรัฐมนตรีว่าการกระทรวงคมนาคมที่เน้นให้ทุกระบบการเดินทางข้ามพื้นที่จังหวัด ควรมีมาตรฐาน มาตรการ ที่สอดคล้องกัน และเป็นการเดินทางเท่าที่จำเป็น มีเหตุผลในการชี้แจงต่อการคัดกรองเข้าพื้นที่แต่ละจังหวัด เพื่อความมีประสิทธิภาพในการป้องกัน และควบคุมโรค โดยประชาชนจะได้รับข้อมูลที่ชัดเจน ครบถ้วน ก่อนตัดสินใจเดินทาง
จึงเป็นผลให้กรมการขนส่งทางรางได้หารือร่วมกับปลัดกระทรวงคมนาคม ในฐานะหัวหน้าศูนย์ปฏิบัติการแก้ไขสถานการณ์ฉุกเฉินด้านคมนาคมและการขนส่งทั่วราชอาณาจักร เพื่อออกเป็นแนวทาง มาตรการ ดังกล่าว ในวันที่ 3 พฤษภาคม 2563 ทั้งนี้ กรมการขนส่งทางราง ขอความร่วมมือจากประชาชน ในการวางแผนการเดินทางเท่าที่จำเป็นและเผื่อเวลาในการเดินทางเพื่อความสะดวกในการเดินทางข้ามพื้นที่จังหวัดในระยะเวลานี้ออกไปก่อน เพื่อร่วมมือกัน แก้ไขปัญหาการแพร่ระบาดของเชื้อไวรัส โควิด 19 อย่างมีประสิทธิภาพต่อไป

ที่มา : https://www.thaigov.go.th/news/contents/details/30283
