รัฐบาลไทย-ข่าวทำเนียบรัฐบาล-ดูแลบุคลากรทางการแพทย์ และคนด้อยโอกาส

วันอาทิตย์ที่ 3 พฤษภาคม 2563
ดูแลบุคลากรทางการแพทย์ และคนด้อยโอกาส
วันจันทร์ที่ 27 เมษายน 2563
​​
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
พลเอก ประยุทธ์ จันทร์โอชา นายกรัฐมนตรี สั่งการให้กระทรวงมหาดไทย และกระทรวงการพัฒนาสังคมและความมั่นคงของมนุษย์ ร่วมกับหน่วยงานที่เกี่ยวข้องเร่งให้ความช่วยเหลือประชาชนที่ตกงานและคนเร่รอนที่รวมตัวกันอยู่ตามสถานที่ต่าง ๆ โดยให้จัดทำอาหารแจกเพื่อให้มีกินครบทุกมื้อ และให้จัดทำแนวทางให้ความช่วยเหลือแจ้งให้กับผู้ที่ตกงานและต้องการจะเดินทางกลับบ้านทราบ ในส่วนของการดูแลเพิ่มเติมสำหรับแพทย์ พยาบาล ผู้ช่วยพยาบาล เทคนิคการแพทย์ และรังสีเทคนิค ได้มอบกรมธรรม์ประกันชีวิตรวม 60 ล้านบาท และสนับสนุนเงินเยียวยาให้กับ อสม. 10 ล้านบาท เพื่อสร้างขวัญกำลังใจแก่บุคลากรสาธารณสุขทั้งระบบที่เป็นกำลังหลักในการต่อสู้กับการระบาดของโรคโควิด-19 ในประเทศไทย
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/30233
