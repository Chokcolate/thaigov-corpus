รัฐบาลไทย-ข่าวทำเนียบรัฐบาล-ออกแบบบรรจุภัณฑ์อย่างไร ให้สามารถดึงดูดความสนใจและกระตุ้นความรู้สึกบางอย่างจากผู้บริโภคได้

วันพฤหัสบดีที่ 14 พฤษภาคม 2563
ออกแบบบรรจุภัณฑ์อย่างไร ให้สามารถดึงดูดความสนใจและกระตุ้นความรู้สึกบางอย่างจากผู้บริโภคได้
ออกแบบบรรจุภัณฑ์อย่างไร ให้สามารถดึงดูดความสนใจและกระตุ้นความรู้สึกบางอย่างจากผู้บริโภคได้
สำนักเทคโนโลยีชุมชน กรมวิทยาศาสตร์บริการ (วศ.) มีสาระดีๆ มาฝาก เพื่อเตรียมพัฒนาบรรจุภัณฑ์ในช่วง Social Distancing หรือการเว้นระยะห่างกันทางสังคมเป็นการชั่วคราว รู้หรือไม่ว่าการออกแบบบรรจุภัณฑ์ มักมีพื้นฐานจากรูปทรงเลขาคณิตต่าง ๆ ไม่ว่าจะเป็นวงกลม สามเหลี่ยม สี่เหลี่ยม หกเหลี่ยม และอีกมากมายนั้น ล้วนแล้วมีความหมายในตัวเองและยังสร้างแรงดึงดูดความสนใจและกระตุ้นความรู้สึกบางอย่างจากผู้บริโภคได้พอสมควร เช่น
1. รูปทรงสี่เหลี่ยมผืนผ้า และสี่เหลี่ยมจัตุรัส
เป็นรูปแบบที่พบมากที่สุด ด้วยความเรียบของเส้นตรงและมุมที่สมบูรณ์แบบทำให้รูปทรงสี่เหลี่ยมได้ความรู้สึกของความมีเสถียรภาพ และเป็นทางการเกิดความรู้สึกที่เชื่อถือได้และปลอดภัย
2. รูปทรงวงกลม
วงกลมไม่มีจุดเริ่มต้นหรือสิ้นสุด ทำให้รู้สึกถึงความสมบูรณ์แบบและครบวงจร มีความโค้งมน และความอ่อนโยน ให้ความรู้สึกชวนหลงใหล
3. รูปทรงสามเหลี่ยม
ให้รู้สึกถึงความเสถียรภาพที่มั่นคง และมีความสมดุล สามเหลี่ยมยังสร้างการเคลื่อนไหวและการนำสายตาของเรา
4. รูปทรงหกเหลี่ยม
ให้ความรู้สึกที่เชื่อมโยง สื่อถึงความมีมิติ แสดงถึงความเคลื่อนไหว
โดย พื้นฐานรูปทรงเลขาคณิตทั้ง 4 รูปทรงนั้น ยังสามารถสร้างสรรค์ให้เกิดรูปทรงเลขาคณิตอื่นๆ อีกมากมาย ล้วนแล้วมีความความหมายทางด้านความรู้สึก และยังสามารถนำไปประยุกต์ใช้ได้กับทั้งการพัฒนาผลิตภัณฑ์ ตราสัญลักษณ์องค์กร และอื่น ๆ
ซึ่งจะส่งผลต่อการรับรู้ของผู้บริโภคไม่มากก็น้อยโดยการออกแบบที่ดีนั้นนอกจากจะต้องตอบสนองและแก้ไขปัญหาให้กับผู้บริโภคแล้วนั้นยังต้องสร้างความงดงามทางด้านรูปลักษณ์ของผลิตภัณฑ์ให้สวยงาม โดยให้ความหมายทางด้านจิตใจผ่านรูปทรงต่างๆ ซึ่งมีความหมายที่แตกต่างกันออกไป และตรงต่ออารมณ์และความรู้สึกกลุ่มผู้บริโภคกลุ่มเป้าหมาย
ข้อมูลข่าวโดย : กรมวิทยาศาสตร์บริการ (วศ.)
เผยแพร่ : จิรายุ รุจิพงษ์วาที
ส่วนสื่อสารองค์กร
กระทรวงการอุดมศึกษา วิทยาศาสตร์ วิจัยและนวัตกรรม
โทรศัพท์ 0 2333 3700 ต่อ 3728 - 3732 โทรสาร 0 2333 3834
Facebook : @MHESIThailand
Call Center โทร.1313

ที่มา : https://www.thaigov.go.th/news/contents/details/30868
