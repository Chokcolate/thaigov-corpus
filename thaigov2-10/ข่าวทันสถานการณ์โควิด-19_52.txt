รัฐบาลไทย-ข่าวทำเนียบรัฐบาล-สถานกงสุลใหญ่ ณ เมืองฮ่องกง อำนวยความสะดวกและส่งคนไทยที่ตกค้างในฮ่องกงและมาเก๊า จำนวน 161 คน กลับประเทศไทย โดยเที่ยวบินของสายการบิน Thai Smile [กระทรวงการต่างประเทศ]

วันอังคารที่ 5 พฤษภาคม 2563
พิมพ์
สถานกงสุลใหญ่ ณ เมืองฮ่องกง อำนวยความสะดวกและส่งคนไทยที่ตกค้างในฮ่องกงและมาเก๊า จำนวน 161 คน กลับประเทศไทย โดยเที่ยวบินของสายการบิน Thai Smile [กระทรวงการต่างประเทศ]
สถานกงสุลใหญ่ ณ เมืองฮ่องกง อำนวยความสะดวกและส่งคนไทยที่ตกค้างในฮ่องกงและมาเก๊า จำนวน 161 คน กลับประเทศไทย โดยเที่ยวบินของสายการบิน Thai Smile
สถานกงสุลใหญ่ ณ เมืองฮ่องกง จัดเที่ยวบินพิเศษนำคนไทยที่ตกค้างในฮ่องกงและมาเก๊ากลับประเทศไทย
ในวันนี้ (4 พ.ค. 63) สกญ. ณ เมืองฮ่องกง ร่วมกับทีมประเทศไทย ได้จัดเที่ยวบินพิเศษนำคนไทยในฮ่องกงและมาเก๊าจำนวน 161 คน เดินทางกลับประเทศไทยโดยสายการบิน Thai Smile เที่ยวบินที่ WE631 เส้นทาง ฮ่องกง – กรุงเทพฯ ออกเดินทางจากเขตบริหารพิเศษฮ่องกง เวลา 14.10 น. และมีกำหนดถึงท่าอากาศยานสุวรรณภูมิเวลา 16.05 น.
ในการปฏิบัติภารกิจครั้งนี้ สกญ.ฯ ได้รับความร่วมมืออย่างดีจากรัฐบาลฮ่องกงและมาเก๊า โดยเฉพาะภารกิจนำคนไทยในมาเก๊าเดินทางมาขึ้นเครื่องบินที่ท่าอากาศยานนานาชาติฮ่องกง
สกญ.ฯ ขอขอบคุณกระทรวงการต่างประเทศ สถานเอกอัครราชทูต ณ กรุงปักกิ่ง และหน่วยงานไทยที่เกี่ยวข้องทุกหน่วยงาน ที่ให้การสนับสนุน สกญ.ฯ ในการปฏิบัติภารกิจครั้งนี้ ทำให้สามารถส่งกลับคนไทยกลับประเทศได้สำเร็จลุล่วงด้วยดี

ที่มา : https://www.thaigov.go.th/news/contents/details/30310
