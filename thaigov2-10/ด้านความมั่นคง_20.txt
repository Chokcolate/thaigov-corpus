รัฐบาลไทย-ข่าวทำเนียบรัฐบาล-ทส. ร่วมพิธีพระราชทานเพลิงศพพนักงานพิทักษ์ป่าที่ถูกยิงเสียชีวิตขณะปฏิบัติหน้าที่

วันเสาร์ที่ 9 พฤษภาคม 2563
พิมพ์
ทส. ร่วมพิธีพระราชทานเพลิงศพพนักงานพิทักษ์ป่าที่ถูกยิงเสียชีวิตขณะปฏิบัติหน้าที่
รมว.ทส. เป็นประธานในพิธีพระราชทานเพลิงศพ พนักงานพิทักษ์ป่า เขตรักษาพันธุ์สัตว์ป่าซับลังกา จังหวัดลพบุรี ถูกยิงเสียชีวิตขณะปะทะกับกลุ่มพรานล่าสัตว์ป่า พร้อมมอบเงินช่วยเหลือแก่ทายาท
ทส. ร่วมพิธีพระราชทานเพลิงศพพนักงานพิทักษ์ป่าที่ถูกยิงเสียชีวิตขณะปฏิบัติหน้าที่
รมว.ทส. เป็นประธานในพิธีพระราชทานเพลิงศพ พนักงานพิทักษ์ป่า เขตรักษาพันธุ์สัตว์ป่าซับลังกา จังหวัดลพบุรี ถูกยิงเสียชีวิตขณะปะทะกับกลุ่มพรานล่าสัตว์ป่า พร้อมมอบเงินช่วยเหลือแก่ทายาท
วันนี้ (9 พฤษภาคม 2563) เวลา 13.30 น. ณ วัดเนินถาวรพัฒนาราม อำเภอศรีเทพ จังหวัดเพชรบูรณ์ นายวราวุธ  ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานในพิธีพระราชทานเพลิงศพ นายคาร ไชยประเสริฐ พนักงานพิทักษ์ป่า เขตรักษาพันธุ์สัตว์ป่าซับลังกา จังหวัดลพบุรี ผู้วายชนม์ ที่เสียชีวิตในการปฏิบัติหน้าที่จากการถูกยิงขณะปะทะกับกลุ่มพรานล่าสัตว์ บริเวณป่าเทือกเขาลวก เขตรักษาพันธุ์สัตว์ป่าซับลังกา อำเภอลำสนธิ จังหวัดลพบุรี เหตุเกิดเมื่อวันที่ 4 พฤษภาคม 2563 โอกาสนี้ รมว.ทส. ได้เป็นผู้แทนมอบเงินช่วยเหลือแก่ทายาท ดังนี้ 1.มูลนิธิผู้พิทักษ์ป่าและรักษาทะเล จำนวน 200,000 บาท 2.กองทุนสวัสดิการกรมอุทยานแห่งชาติ สัตว์ป่า และพันธุ์พืช จำนวน 100,000 บาท 3.จากกรมอุทยานแห่งชาติ สัตว์ป่า และพันธุ์พืช จำนวน 350,000 บาท  นอกจากนี้ยังมีเงินจากกองทุนประกันสังคม จำนวน 1,023,640 บาท

ที่มา : https://www.thaigov.go.th/news/contents/details/30575
