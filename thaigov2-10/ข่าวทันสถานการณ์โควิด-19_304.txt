รัฐบาลไทย-ข่าวทำเนียบรัฐบาล-สถานเอกอัครราชทูต ณ กรุงบัวโนสไอเรส และ AFS อาร์เจนตินา ดูแลและประสานงานเพื่อเตรียมการส่งนักเรียนแลกเปลี่ยน AFS เดินทางกลับประเทศไทยอย่างปลอดภัย [กระทรวงการต่างประเทศ]

วันเสาร์ที่ 16 พฤษภาคม 2563
สถานเอกอัครราชทูต ณ กรุงบัวโนสไอเรส และ AFS อาร์เจนตินา ดูแลและประสานงานเพื่อเตรียมการส่งนักเรียนแลกเปลี่ยน AFS เดินทางกลับประเทศไทยอย่างปลอดภัย [กระทรวงการต่างประเทศ]
สถานเอกอัครราชทูต ณ กรุงบัวโนสไอเรส และ AFS อาร์เจนตินา ดูแลและประสานงานเพื่อเตรียมการส่งนักเรียนแลกเปลี่ยน AFS เดินทางกลับประเทศไทยอย่างปลอดภัย
เมื่อวันศุกร์ที่ 15 พ.ค. 2563 นักเรียนแลกเปลี่ยน AFS จากจังหวัด Corrientes จังหวัด Neuquén จังหวัด Jujuy จังหวัด Mendoza จังหวัด San Juan จังหวัด San Luis จังหวัด Tucumán จังหวัด Salta จังหวัด Rio Negro จังหวัด Santiago del Estero จังหวัด Chaco และจังหวัด Misiones ได้เริ่มทยอยเดินทางเข้ากรุงบัวโนสไอเรสแล้ว เพื่อกักตัวที่โรงแรมและเตรียมตัวเดินทางกลับประเทศไทยในวันจันทร์ที่ 18 พ.ค. 2563 เด็กนักเรียนทุกคนขวัญกำลังใจและสุขภาพดีทุกคน และสถานเอกอัครราชทูตฯ และ AFS อาร์เจนตินาคอยดูแลและประสานงานการเตรียมการเดินทางให้เด็ก ๆ ทุกคนได้กลับประเทศไทยโดยสวัสดิภาพถ้วนหน้า
โดยการเดินทางของนักเรียนเป็นเส้นทาง ยานพาหนะและคนขับยานพาหนะที่ได้รับการอนุมัติโดยกระทรวงคมนาคมของอาร์เจนตินา โดยคำนึงถึงความปลอดภัยและลดความเสี่ยงจากการแพร่ระบาดของ COVID-19 โดยไม่มีการแวะพักค้างคืนหรือออกนอกเส้นทางที่ได้รับอนุญาต ทั้งนี้ ในระหว่างที่พักกักกันตัวอยู่นกรุงบัวโนสไอเรส นักเรียนจะอยู่ในความดูแลของ AFS และสถานเอกอัครราชทูต จนกว่าจะเดินทางกลับประเทศไทยต่อไป

ที่มา : https://www.thaigov.go.th/news/contents/details/30958
