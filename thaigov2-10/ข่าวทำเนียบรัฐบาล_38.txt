รัฐบาลไทย-ข่าวทำเนียบรัฐบาล-นายกรัฐมนตรีกำชับหน่วยงานที่เกี่ยวข้องให้ความช่วยเหลือผู้ประสบภัยแล้ง เน้นย้ำให้เร่งทำงานเชิงรุก อย่าปล่อยให้ประชาชนเดือดร้อน

วันอาทิตย์ที่ 10 พฤษภาคม 2563
พิมพ์
นายกรัฐมนตรีกำชับหน่วยงานที่เกี่ยวข้องให้ความช่วยเหลือผู้ประสบภัยแล้ง เน้นย้ำให้เร่งทำงานเชิงรุก อย่าปล่อยให้ประชาชนเดือดร้อน
นายกรัฐมนตรีกำชับหน่วยงานที่เกี่ยวข้องให้ความช่วยเหลือผู้ประสบภัยแล้ง เน้นย้ำให้เร่งทำงานเชิงรุก อย่าปล่อยให้ประชาชนเดือดร้อน
วันนี้ (10 พฤษภาคม 63) ศาตราจารย์นฤมล ภิญโญสินวัฒน์ โฆษกประจำสำนักนายกรัฐมนตรีเผย พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหมรับทราบสถานการณ์ภัยแล้งหลังประสบปัญหาฝนทิ้งช่วงติดต่อกันหลายเดือนพบว่าภัยแล้งได้ขยายวงกว้างครอบคลุมหลายพื้นที่ โดยนายกรัฐมนตรีได้ติดตามสถานการณ์อย่างใกล้ชิด สั่งการให้ทุกฝ่ายเตรียมรับมือสถานการณ์ไม่ว่าจะเป็นการขุดบ่อน้ำบาดาล หาแหล่งน้ำสำรอง ตั้งจุดแจกจ่ายน้ำปะปา น้ำอุปโภค บริโภค เป็นต้น
สำหรับ กรณีบ้านหนองกาว หมู่ 5 ต.นาเชือก อ.ยางตลาด จ.กาฬสินธุ์  ที่ประสบปัญหาขาดแคลนน้ำอุปโภค บริโภค นายกรัฐมนตรีได้สั่งการให้สำนักทรัพยากรน้ำบาดาลเขต 4 ขอนแก่นลงพื้นที่ติดตามข้อเท็จริง และหาแนวทางการให้ความช่วยเหลือ จากรายงานเบื้องต้นพบว่าหมู่บ้านดังกล่าวมีน้ำดิบไม่เพียงพอเนื่องจากภัยแล้งยาวนาน โดยสำนักทรัพยากรน้ำบาดาล เขต 4 ขอนแก่นได้เร่งให้ความช่วยเหลือ ขุดเจาะบ่อน้ำบาดาลเพิ่มแล้วส่วนระยะยาวจะทำการสำรวจในรายละเอียดและหาแนวทางช่วยเหลืออย่างยั่งยืนต่อไป
นายกรัฐมนตรีกำชับหน่วยงานที่เกี่ยวข้องให้ความช่วยเหลือผู้ประสบภัยแล้ง เน้นย้ำให้เร่งทำงานเชิงรุก อย่าปล่อยให้ประชาชนเดือดร้อน หากพบพื้นที่ใดขาดแคลนน้ำให้เร่งออกแจกจ่ายน้ำให้แก่ประชาชน เพื่อบรรเทาความเดือดร้อน พร้อมกับขอความร่วมมือประชาชนร่วมกันใช้น้ำอย่างประหยัด
---------------------------------

ที่มา : https://www.thaigov.go.th/news/contents/details/30580
