รัฐบาลไทย-ข่าวทำเนียบรัฐบาล-มหาดไทยสั่งการผู้ว่าฯ แก้ไขเรื่องร้องเรียนตามข้อกำหนด พ.ร.ก.สถานการณ์ฉุกเฉินเบ็ดเสร็จในจังหวัด พร้อมให้ศูนย์ดำรงธรรมสร้างการรับรู้ข้อกำหนดฯ ให้ประชาชนทราบและปฏิบัติ [กระทรวงมหาดไทย]

วันเสาร์ที่ 9 พฤษภาคม 2563
พิมพ์
มหาดไทยสั่งการผู้ว่าฯ แก้ไขเรื่องร้องเรียนตามข้อกำหนด พ.ร.ก.สถานการณ์ฉุกเฉินเบ็ดเสร็จในจังหวัด พร้อมให้ศูนย์ดำรงธรรมสร้างการรับรู้ข้อกำหนดฯ ให้ประชาชนทราบและปฏิบัติ [กระทรวงมหาดไทย]
มหาดไทยสั่งการผู้ว่าฯ แก้ไขเรื่องร้องเรียนตามข้อกำหนด พ.ร.ก.สถานการณ์ฉุกเฉินเบ็ดเสร็จในจังหวัด พร้อมให้ศูนย์ดำรงธรรมสร้างการรับรู้ข้อกำหนดฯ ให้ประชาชนทราบและปฏิบัติ
วันนี้ (9 พ.ค.63) ศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 กระทรวงมหาดไทย (ศบค.มท.) เปิดเผยว่า ตามที่กระทรวงมหาดไทยได้ให้จังหวัดทราบและถือปฏิบัติตามข้อกำหนด ออกตามความในมาตรา 9 แห่งพระราชกำหนดการบริหารราชการในสถานการณ์ฉุกเฉิน พ.ศ. 2548 (ฉบับที่ 5) ข้อกำหนด ออกตามความในมาตรา 9 แห่งพระราชกำหนดการบริหารราชการในสถานการณ์ฉุกเฉิน พ.ศ. 2548 (ฉบับที่ 6) และคำสั่งศบค. ที่ 2/2563 เรื่อง แนวปฏิบัติตามข้อกำหนด ออกตามความในมาตรา 9 แห่งพระราชกำหนดการบริหารราชการในสถานการณ์ฉุกเฉิน พ.ศ. 2548 อย่างเคร่งครัด
เพื่อเป็นการสร้างการรับรู้ตามมาตรการป้องกันโรคตามที่ราชการกำหนดในการป้องกันการแพร่ระบาดของโรคติดเชื้อไวรัสโคโรนา 2019 (โควิด-19) ให้แก่ประชาชนในพื้นที่เป็นไปอย่างมีประสิทธิภาพ นายฉัตรชัย พรหมเลิศ ปลัดกระทรวงมหาดไทยในฐานะหัวหน้าผู้รับผิดชอบในการแก้ไขสถานการณ์ฉุกเฉินในส่วนที่เกี่ยวกับการสั่งการและประสานกับผู้ว่าราชการจังหวัด และผู้ว่าราชการกรุงเทพมหานคร ได้สั่งการให้ศูนย์ดำรงธรรมจังหวัดทุกจังหวัดดำเนินการประชาสัมพันธ์สร้างการรับรู้ให้แก่ประชาชนในพื้นที่ทราบและถือปฏิบัติตามข้อกำหนดออกตามความในมาตรา 9 แห่งพระราชกำหนดการบริหารราชการในสถานการณ์ฉุกเฉิน พ.ศ. 2548 เพื่อให้ประชาชนในพื้นที่เข้าใจตรงกันและปฏิบัติตนเองได้อย่างถูกต้องและเหมาะสม รวมทั้งให้รับเรื่องการแก้ไขปัญหาร้องเรียน ข้อเสนอแนะ และเบาะแสผู้ฝ่าฝืนไม่ปฏิบัติตามข้อกำหนดและมาตรการข้างต้น เสนอผู้ว่าราชการจังหวัดพิจารณาแก้ไขปัญหาและดำเนินการตามอำนาจหน้าที่ให้เบ็ดเสร็จภายในจังหวัด กรณีหากพบปัญหาอุปสรรคหรือข้อจำกัดที่เกี่ยวกับกฎหมายและระเบียบที่เกี่ยวข้อง ให้รายงาน ศบค. มท. ทราบ
กองสารนิเทศ สป.มท.
ครั้งที่ 65/2563
วันที่ 9 พ.ค. 2563

ที่มา : https://www.thaigov.go.th/news/contents/details/30574
