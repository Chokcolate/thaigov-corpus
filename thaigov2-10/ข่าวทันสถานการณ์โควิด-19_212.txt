รัฐบาลไทย-ข่าวทำเนียบรัฐบาล-FACE SHIELD 1,000 ชิ้นล๊อตแรก พร้อมแล้ว!!! [กระทรวงการอุดมศึกษา วิทยาศาสตร์ วิจัย และนวัตกรรม]

วันอังคารที่ 12 พฤษภาคม 2563
พิมพ์
FACE SHIELD 1,000 ชิ้นล๊อตแรก พร้อมแล้ว!!! [กระทรวงการอุดมศึกษา วิทยาศาสตร์ วิจัย และนวัตกรรม]
FACE SHIELD 1,000 ชิ้นล๊อตแรก พร้อมแล้ว!!!
กระทรวงการอุดมศึกษา วิทยาศาสตร์ วิจัย และนวัตกรรม โดยสำนักงานพัฒนาเทคโนโลยีอวกาศและภูมิสารสนเทศ (องค์การมหาชน) หรือ จิสด้า ได้ออกแบบและพัฒนาอุปกรณ์สำหรับใช้ในการผลิต Face Shield ด้วย 3D Printing ภายใต้ "โครงการพัฒนาอุปกรณ์ป้องกันภัยโควิด-19 (COVID2019) เพื่อสนับสนุนสถานพยาบาล" และได้ผลิตเป็น Face Shield ที่สมบูรณ์แบบเรียบร้อยแล้ว โดยล๊อตแรกมีจำนวน 1,000 ชิ้น เพื่อส่งมอบให้แก่คณะแพทยศาสตร์ มหาวิทยาลัยบูรพา ในการกระจายต่อโรงพยาบาลต่าง ๆ ในจังหวัดชลบุรี ซึ่งถือเป็นพื้นที่เสี่ยงน่าจับตามองเป็นพิเศษ และหน่วยงาน สถานพยาบาลในพื้นที่อื่นๆ เพื่อร่วมกันป้องกันและลดอัตราการแพร่เชื้อโควิด-19 (COVID-19) ทั้งนี้ Face Shield ที่จิสด้าออกแบบและพัฒนานั้น ถือว่ามีโครงสร้างที่มีความแข็งแรง ทนต่อการใช้งาน และมีความเหมาะสมกับสรีระของคนเอเชีย โดยเป้าหมายการผลิตทั้งหมดอยู่ที่ 34,000 ชิ้น และจะทำการทะยอยส่งมอบให้กับโรงพยาบาลทั่วประเทศต่อไป หากหน่วยงานใดที่ต้องการอุปกรณ์ Face Shield เพื่อใช้ในการปฏิบัติงานและป้องกันไวรัส โควิด-19 (COVID-19) สามารถติดต่อได้ที่เบอร์ 081-9207683 และ 086-4090678 เพื่อจะได้รวบรวมอุปกรณ์ และส่งมอบให้ในโอกาสต่อไป
ข้อมูลข่าวโดย : สำนักงานพัฒนาเทคโนโลยีอวกาศและภูมิสารสนเทศ (องค์การมหาชน) หรือ จิสด้า
เผยแพร่ข่าว : นางสาวพรนภา สวัสดี
ส่วนสื่อสารองค์กร
กระทรวงการอุดมศึกษา วิทยาศาสตร์ วิจัยและนวัตกรรม
โทรศัพท์ 0 2333 3700 ต่อ 3728 - 3732 โทรสาร 0 2333 3834
Facebook : @MHESIThailand
Call Center โทร.1313

ที่มา : https://www.thaigov.go.th/news/contents/details/30714
