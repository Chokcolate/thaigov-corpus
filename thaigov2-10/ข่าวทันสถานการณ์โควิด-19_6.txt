รัฐบาลไทย-ข่าวทำเนียบรัฐบาล-กสร. รับมอบหน้ากากอนามัยจาก เทสโก้ โลตัส สนับสนุนการปฏิบัติงานของเจ้าหน้าที่ [กระทรวงแรงงาน]

วันเสาร์ที่ 2 พฤษภาคม 2563
พิมพ์
กสร. รับมอบหน้ากากอนามัยจาก เทสโก้ โลตัส สนับสนุนการปฏิบัติงานของเจ้าหน้าที่ [กระทรวงแรงงาน]
กรมสวัสดิการและคุ้มครองแรงงาน รับมอบหน้ากากอนามัย 10,000 ชิ้น จาก บริษัท เอก-ชัย ดีสทริบิวชั่น ซิสเทม จำกัด (เทสโก้ โลตัส) เพื่อสนับสนุนการปฏิบัติงานของเจ้าหน้าที่และผู้มาติดต่อราชการ ร่วมป้องกันการแพร่ระบาดโควิด-19 ในกลุ่มผู้ใช้แรงงาน
นายอภิญญา สุจริตตานันท์ อธิบดีกรมสวัสดิการและคุ้มครองแรงงาน (กสร.) กล่าวภายหลังรับมอบหน้ากากอนามัย จำนวน 10,000 ชิ้น จากบริษัท เอก-ชัย ดีสทริบิวชั่น ซิสเทม จำกัด (เทสโก้ โลตัส) ว่า
ขอขอบคุณภาคเอกชนที่มีส่วนร่วมในการสู้ภัยโควิด-19 และเห็นความสำคัญของเจ้าหน้าที่ของกสร. ซึ่งยังคง เปิดดำเนินการให้บริการแก่นายจ้าง ลูกจ้าง และประชาชนอย่างต่อเนื่อง แม้ในช่วงเวลานี้ทางกสร.จะได้ดำเนินการให้บริการประชาชนผ่านระบบออนไลน์ก็ตาม แต่ยังคงมีประชาชนบางส่วนที่ยังคงต้องการติดต่อสอบถามกับเจ้าหน้าที่ผู้ปฏิบัติงานโดยตรง รวมทั้งบางกิจกรรมที่เจ้าหน้าที่ยังคงต้องมีการปฏิบัติงานอย่างต่อเนื่อง เช่น    การตรวจแรงงาน ณ ศูนย์ควบคุมการแจ้งเข้า-ออก เรือประมงหรือศูนย์ PIPO ทั้งนี้เชื่อว่าสถานการณ์การแพร่ระบาดโควิด-19 จะดีขึ้นอย่างต่อเนื่องจากความร่วมมือของทุกฝ่ายที่เกี่ยวข้อง
“สำหรับหน้ากากอนามัยที่ได้รับการสนับสนุนในครั้งนี้ กสร. จะส่งมอบหน้ากากอนามัยให้แก่เจ้าหน้าที่ผู้ปฏิบัติงานใกล้ชิดประชาชน เช่น เจ้าหน้าที่ที่ปฏิบัติงาน ณ สำนักงานสวัสดิการและคุ้มครองแรงงานทั้งในส่วนกลางและส่วนภูมิภาค รวมทั้งที่ศูนย์ควบคุมการแจ้งเข้า-ออก เรือประมงหรือศูนย์ PIPO ตลอดจนแรงงานและประชาชนผู้มาติดต่อราชการเพื่อนำไปใช้ประโยชน์ในช่วงวิกฤตโควิด-19 ต่อไป” นายอภิญญากล่าว

ที่มา : https://www.thaigov.go.th/news/contents/details/30214
