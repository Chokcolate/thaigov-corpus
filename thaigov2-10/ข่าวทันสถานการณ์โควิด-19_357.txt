รัฐบาลไทย-ข่าวทำเนียบรัฐบาล-ทส. รวมใจจิตอาสาต้านภัยโควิด - 19 ลงพื้นที่มอบถุงยังชีพชุมชนร่วมใจพิบูล 2 พร้อมเก็บขยะทำความสะอาดคลองลาดพร้าว" ร่วมฝ่าฟันวิกฤติโควิด - 19  [กระทรวงทรัพยากรธรรมชาติเเละสิ่งเเวดล้อม]

วันจันทร์ที่ 18 พฤษภาคม 2563
ทส. รวมใจจิตอาสาต้านภัยโควิด - 19 ลงพื้นที่มอบถุงยังชีพชุมชนร่วมใจพิบูล 2 พร้อมเก็บขยะทำความสะอาดคลองลาดพร้าว" ร่วมฝ่าฟันวิกฤติโควิด - 19  [กระทรวงทรัพยากรธรรมชาติเเละสิ่งเเวดล้อม]
ทส. รวมใจจิตอาสาต้านภัยโควิด - 19 ลงพื้นที่มอบถุงยังชีพชุมชนร่วมใจพิบูล 2 พร้อมเก็บขยะทำความสะอาดคลองลาดพร้าว" ร่วมฝ่าฟันวิกฤติโควิด - 19 ไปด้วยกัน
กระทรวงทรัพยากรธรรมชาติและสิ่งแวดล้อม ลงพื้นที่มอบถุงยังชีพเพื่อเป็นกำลังใจและช่วยเหลือบรรเทาทุกข์ให้แก่ประชาชนและผู้ป่วยติดเตียงชุมชนร่วมใจพิบูล 2 โดย “พวกเรากระทรวงทรัพยฯ ร่วมทุกข์ร่วมสุขกับพี่น้องประชาชนไม่ทิ้งกัน เราจะผ่าน โควิด – 19 ไปด้วยกัน”
วันนี้ (18 พฤษภาคม 2563) เวลาประมาณ 07.30 น. นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม นำทีมคณะผู้บริหาร ข้าราชการ พนักงาน เจ้าหน้าที่สังกัดกระทรวงฯ มอบถุงยังชีพให้แก่ประชาชนและผู้ป่วยติดเตียง ณ บริเวณ ชุมชนร่วมใจพิบูล 2 แขวงสามเสนนอก เขตห้วยขวาง กรุงเทพมหานคร โดยมีนายอนุชิต พิพิธกุล ผู้อำนวยการเขตห้วยขวางและนางสาววรรณา แจ้งหิรัญ ประธานชุมชนร่วมใจพิบูล 2 ให้การต้อนรับและอำนวยความสะดวกนำคณะผู้บริหารกระทรวงฯ เดินมอบถุงยังชีพสิ่งของบรรเทาทุกข์ เพื่อเป็นกำลังใจและช่วยเหลือบรรเทาทุกข์ความเดือดร้อนให้แก่ประชาชนในพื้นที่ชุมชนร่วมใจพิบูล 2 จากนั้น รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมคณะ ลงเรือบริเวณท่าเรือชุมชนร่วมใจพิบูล 2 เพื่อเก็บขยะบริเวณริมคลองลาดพร้าว ภายใต้โครงการจิตอาสากระทรวงทรัพยากรธรรมชาติและสิ่งแวดล้อมร่วมใจต้านภัยโควิด - 19
โดยโอกาสนี้ รัฐมนตรีว่าการกระทรวงทรัพยากรธรรมชาติและสิ่งแวดล้อม กล่าวว่า การลงพื้นที่ในครั้งนี้ เป็นเครื่องเตือนใจให้พวกเราทุกคนช่วยกันดูแลรักษาสิ่งแวดล้อม รวมถึงคุณภาพน้ำในแม่น้ำลำคลอง ไม่ทิ้งขยะหรือน้ำเสียที่ใช้ในการอุปโภคบริโภค ลงในแม่น้ำลำคลอง ทั้งนี้ เพื่อจะได้มีน้ำสะอาดไว้ให้สำหรับคนรุ่นๆ ต่อไป

ที่มา : https://www.thaigov.go.th/news/contents/details/31059
