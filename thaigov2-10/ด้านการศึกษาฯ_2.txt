รัฐบาลไทย-ข่าวทำเนียบรัฐบาล-“STUDYPLAN” ตัวช่วยวางแผนอ่านหนังสือให้สอบติด!

วันพฤหัสบดีที่ 14 พฤษภาคม 2563
“STUDYPLAN” ตัวช่วยวางแผนอ่านหนังสือให้สอบติด!
“STUDYPLAN” ตัวช่วยวางแผนอ่านหนังสือให้สอบติด!
ท่ามกลางการแพร่ระบาดของ COVID-19 แบบนี้ เชื่อว่าน้องๆ มัธยมปลายส่วนใหญ่คงเริ่มหาตำราต่าง ๆ มาอ่านเตรียมสอบเข้ามหาวิทยาลัยกันบ้างแล้ว แต่หลายคนอาจยังไม่รู้ว่าควรจะวางแผนการอ่านอย่างไร หรือเริ่มต้นฝึกทำข้อสอบที่บทไหนดี วันนี้ NIA มีตัวช่วยดี ๆ อย่าง “StudyPlan” มาช่วยให้การวางแผนอ่านหนังสือเตรียมสอบของน้องๆ นั้นง่ายขึ้นเป็นกอง!
“StudyPlan” คือแอปพลิเคชันที่ช่วยวางแผนการทบทวนบทเรียนและฝึกทำโจทย์ข้อสอบ โดยแอปฯ นี้จะช่วยออกแบบตารางในการฝึกทำโจทย์ข้อสอบต่างๆ ในแต่ละวัน ซึ่งทุกครั้งที่ทำข้อสอบเสร็จเรียบร้อยแล้ว น้อง ๆ สามารถกลับมาบันทึกข้อผิดพลาดในการทำข้อสอบลงในแอปฯ แล้วระบบ AI จะนำไปวิเคราะห์และปรับเปลี่ยนตารางการอ่านหนังสือ ให้เหมาะกับระดับความเข้าใจในบทเรียนและสูตรต่าง ๆ ของน้องแต่ละคน เพื่อช่วยพัฒนาทักษะในการคิดหาคำตอบที่ซับซ้อนมากขึ้น และปิด
STEP 1 | สแกน QR CODE จากหนังสือ เพื่อเข้าสู่แนวข้อสอบ
ทำการสแกน QR Code จากหนังสือของ StudyPlan เพื่อเข้าเพิ่มแนวข้อสอบลงไปในแอปพลิเคชัน ซึ่งข้อแตกต่างที่ชัดเจนของแนวข้อสอบจาก StudyPlan กับแนวข้อสอบทั่วไป คือการเป็น “ข้อสอบ Mock-Up” ที่ทางผู้พัฒนาได้ปรับแต่งโจทย์ในแต่ละข้อใหม่ แต่ยังคงคอนเซ็ปต์หลักในการหาคำตอบไว้ให้เหมือนกับข้อสอบจริง รวมถึงยังแยกชุดข้อสอบไว้เป็นหัวข้ออย่างชัดเจน เช่น ชุดข้อสอบแคลคูลัส ชุดข้อสอบตรีโกณมิติ ฯลฯ
หากใครที่ยังไม่มีหนังสือของ StudyPlan ก็สามารถกดสั่งหนังสือได้ทันทีผ่านแอปฯ ในราคาเล่มละ 200 - 300 บาท ซึ่งปัจจุบัน ทาง StudyPlan ได้จัดทำหนังสือออกมาทั้งหมด 3 เล่ม ได้แก่
- “Mathematics” รวบรวมแนวข้อสอบวิชาคณิตศาสตร์ ม.ปลาย และข้อสอบความถนัดด้านคณิตศาสตร์ (PAT1)
- “Engineering Sense” สรุปเนื้อหาและแนวข้อสอบความถนัดด้านวิศวกรรมศาสตร์ (PAT3)
- “SAT Mathematics” รวบรวมโจทย์คณิตศาสตร์จากข้อสอบ SAT Math โดยเฉพาะ สำหรับการยื่นคะแนนในหลักสูตรนานาชาติของมหาวิทยาลัยต่างๆ3
STEP 2 | กำหนดระยะเวลาในการอ่านหนังสือ พร้อมลุยทำข้อสอบ
เมื่อทำการสแกนหนังสือเรียบร้อยแล้ว แอปพลิเคชันจะให้กำหนดระยะเวลาที่วางแผนไว้ว่าจะอ่านหนังสือในแต่ละวัน โดยสามารถเลือกได้สูงสุดถึง 12 ชั่วโมง และจะช่วยออกแบบแผนการฝึกทำข้อสอบเบื้องต้น ที่สอดคล้องกับไทม์ไลน์ในการสอบแบบต่างๆ ไม่ว่าจะเป็น GAT/PAT 9 วิชาสามัญ หรือ SAT โดยแอปพลิเคชันจะแสดงข้อมูลของแผนการอ่านแต่ละวัน ไม่ว่าจะเป็น หัวข้อของข้อสอบชุดนั้นๆ โจทย์คำถามและตัวเลือกของโจทย์แต่ละข้อ รวมถึงหมายเลขหน้าในหนังสือ โดยไม่ต้องเสียเวลาพลิกหนังสือตามหาเอาเองให้ปวดหัว
STEP 3 | FEEDBACK การทำโจทย์แต่ละข้อ เพื่อให้ AI ช่วยวิเคราะห์
หลังจากฝึกทำข้อสอบตามแผนที่แอปพลิเคชันวางไว้ให้แล้ว อย่าลืมกลับมาฟีดแบ็กระดับความยากง่ายในการทำโจทย์แต่ละข้อ เพราะระบบ AI จะนำข้อมูลในส่วนนี้ ไปวิเคราะห์ร่วมกับประวัติข้อสอบในปีที่ผ่านๆ มา เช่น ความถี่ของการออกข้อสอบในเรื่องดังกล่าว แนวคิดและสูตรต่างๆ เกี่ยวข้องกับข้อสอบชุดอื่นมากน้อยแค่ไหน เป็นต้น เพื่อปรับแผนการอ่านหนังสือในวันต่อ ๆ ไป ให้ได้ประสิทธิภาพสูงสุด และเหมาะสมกับจุดอ่อน - จุดแข็งของแต่ละคน
นอกจากนี้ ตัวแอปพลิเคชันยังรวบรวม Tip & Tricks ที่เป็นประโยชน์กับน้องๆ ทุกคนที่เตรียมตัวสอบเข้ามหาวิทยาลัย เช่น ข้อสอบบทไหนที่ออกบ่อย จุดที่มักทำผิดในแต่ละวิชา เทคนิคการอ่านหนังสือให้ถูกวิธี รวมถึงข้อมูลเกี่ยวกับคณะและสาขาวิชาในมหาวิทยาลัย
ข้อมูลข่าวโดย : สำนักงานนวัตกรรมแห่งชาติ (องค์การมหาชน) หรือ NIA
เผยแพร่ : จิรายุ รุจิพงษ์วาที
ส่วนสื่อสารองค์กร
กระทรวงการอุดมศึกษา วิทยาศาสตร์ วิจัยและนวัตกรรม
โทรศัพท์ 0 2333 3700 ต่อ 3728 - 3732 โทรสาร 0 2333 3834
Facebook : @MHESIThailand
Call Center โทร.1313

ที่มา : https://www.thaigov.go.th/news/contents/details/30865
