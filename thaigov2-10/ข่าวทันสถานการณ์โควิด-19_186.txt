รัฐบาลไทย-ข่าวทำเนียบรัฐบาล-กรมการขนส่งทางบก ย้ำ!!  รถโดยสารสาธารณะทุกประเภท เว้นระยะนั่ง หรือยืนห่างกัน อย่างน้อย 1 เมตร ตามนโยบาย Social Distancing ป้องกัน COVID-19 [กระทรวงคมนาคม]

วันจันทร์ที่ 11 พฤษภาคม 2563
พิมพ์
กรมการขนส่งทางบก ย้ำ!!  รถโดยสารสาธารณะทุกประเภท เว้นระยะนั่ง หรือยืนห่างกัน อย่างน้อย 1 เมตร ตามนโยบาย Social Distancing ป้องกัน COVID-19 [กระทรวงคมนาคม]
กรมการขนส่งทางบก ย้ำ!!  รถโดยสารสาธารณะทุกประเภท เว้นระยะนั่ง หรือยืนห่างกัน อย่างน้อย 1 เมตร ตามนโยบาย Social Distancing ป้องกัน COVID-19
นายจิรุตม์ วิศาลจิตร อธิบดีกรมการขนส่งทางบก  เปิดเผยว่า ตามที่รัฐบาลได้มีประกาศสถานการณ์ฉุกเฉินในทุกเขตท้องที่ทั่วราชอาณาจักร เพื่อป้องกันและควบคุมการแพร่ระบาดของโรคโควิด-19 รัฐมนตรีว่าการกระทรวงคมนาคม (นายศักดิ์สยาม ชิดชอบ) ได้สั่งการให้งานหน่วยงานในสังกัดกระทรวงคมนาคม เข้มงวดกรณีที่ผู้โดยสารมาใช้บริการระบบขนส่งมวลชนให้ปฏิบัติตามนโยบาย เว้นระยะนั่ง หรือยืนห่างกัน อย่างน้อย 1 เมตร ตามนโยบาย Social Distancing อย่างเคร่งครัด
กรมการขนส่งทางบก กำชับให้สำนักงานขนส่งทุกแห่ง ดำเนินการตามมาตรการป้องกันและควบคุมการแพร่ระบาด อย่างเคร่งครัด โดยวันนี้ (10 พฤษภาคม 2563) สำนักงานขนส่งจังหวัดทั่วประเทศ ทั้งในกรุงเทพมหานครและต่างจังหวัด บูรณาการร่วมกับทุกหน่วยงานที่เกี่ยวข้อง  เช่น จันทบุรี สุรินทร์ มุกดาหาร ปทุมธานี สมุทรปราการ ฉะเชิงเทรา นครราชสีมา ชัยภูมิ ศรีสะเกษ เพชรบุรี นราธิวาส บุรีรัมย์ นครสวรรค์ เชียงราย นครปฐม ลำปาง ระยอง ขอนแก่น เชียงใหม่ อุตรดิตถ์ อุบลราชธานี กระบี่ อำนาจเจริญ มหาสารคาม กาญจนบุรี แพร่ ลพบุรี ประจวบคีรีขันธ์ อุดรธานี ชลบุรี เลย ระนอง ตาก สงขลา ลำพูน ดำเนินการตรวจสอบรถโดยสารสาธารณะทุกประเภททั้งที่สถานีขนส่งผู้โดยสารและจุดตรวจคัดกรองของจังหวัด ต้องเว้นระยะนั่ง หรือยืนห่างกัน อย่างน้อย 1 เมตร ทั้งภายในรถโดยสาร และที่นั่งคอยภายในสถานีขนส่งผู้โดยสาร นอกจากนี้ ยังมีมาตรการคัดกรองผู้โดยสารทุกคนก่อนการเดินทาง หากตรวจพบผู้โดยสารที่มีอุณหภูมิสูง เกินกว่า 37.5 องศาเซลเซียส ห้ามเดินทางโดยเด็ดขาด รวมทั้งให้ผู้โดยสารทุกคนกรอกข้อมูลคำถามสุขภาพ ตามแบบ ต.8-คค ที่ระบุจุดเดินทางที่ออกและจุดหมายปลายทาง ชื่อ ที่อยู่ เบอร์โทรศัพท์ เป็นประโยชน์ต่อการควบคุมโรคติดต่อ และต้องสวมใส่หน้ากากอนามัยหรือหน้ากากผ้าก่อนขึ้นรถโดยสารและตลอดการเดินทาง
ในส่วนของการให้บริการประชาชน ที่สำนักงานขนส่งทั่วประเทศ ซึ่งได้มีการประกาศงดการดำเนินการด้านใบอนุญาตขับรถแล้วจนกว่าจะมีการประกาศยกเลิกสถานการณ์  แต่ยังคงให้บริการด้านทะเบียนและภาษีตามปกติ จึงได้กำชับให้มีมาตรการป้องกันทั้งประชาชนและเจ้าหน้าที่ผู้ปฏิบัติงาน ทำความสะอาดฆ่าเชื้อภายในสำนักงานและพื้นที่ให้บริการประชาชน พร้อมประชาสัมพันธ์ให้ใช้บริการชำระภาษีรถประจำปีผ่านช่องทางออนไลน์ ที่ https://eservice.dlt.go.th ส่วนรถที่ไม่สามารถใช้บริการชำระภาษีประจำปีผ่านช่องทางออนไลน์  แนะนำใช้บริการเลื่อนล้อต่อภาษี (Drive Thru for Tax) ชำระภาษีได้โดยไม่ต้องลงจากรถ ซึ่งตั้งอยู่ในพื้นที่สำนักงานขนส่งจังหวัดทุกจังหวัด
----------------------------------

ที่มา : https://www.thaigov.go.th/news/contents/details/30650
