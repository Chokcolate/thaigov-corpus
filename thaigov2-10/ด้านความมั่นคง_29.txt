รัฐบาลไทย-ข่าวทำเนียบรัฐบาล-ธารน้ำใจสู่ชุมชน!! ปลัดกระทรวงกลาโหม ลุยมอบถุงยังชีพ บรรเทาภัยโควิด-19 #เราจะผ่านวิกฤตินี้ไปด้วยกัน

วันอาทิตย์ที่ 10 พฤษภาคม 2563
ธารน้ำใจสู่ชุมชน!! ปลัดกระทรวงกลาโหม ลุยมอบถุงยังชีพ บรรเทาภัยโควิด-19 #เราจะผ่านวิกฤตินี้ไปด้วยกัน
จากสถานการณ์การแพร่ระบาดของเชื้อไวรัสโคโรนา 2019 (COVID-19)ในขณะนี้ ส่งผลให้ประชาชนไม่สามารถประกอบอาชีพได้ตามปกติ อีกทั้ง คนหาเช้ากินค่ำก็ยังได้รับผลกระทบจากการทำงานในช่วงเคอร์ฟิวเช่นกัน เพื่อเป็นการแบ่งเบาภาระและบรรเทาความเดือดร้อน
พลเอก ณัฐ อินทรเจริญ ปลัดกระทรวงกลาโหม พร้อมด้วย พล.อ.นภนต์ สร้างสมวงษ์ รองปลัดกระทรวงกลาโหม และพล.อ.ธนิส พิพิธวณิชการ ผอ.ศูนย์การอุตสาหกรรมป้องกันประเทศและพลังงานทหาร ร่วมกับ ผอ.เขตหลักสี่ และผกก.สน.ทุ่งสองห้อง ร่วมแจกจ่ายสิ่งของให้ประชาชน 3 ชุมชน ชุมชน 323 ครัวเรือน 1,183 คน ในเขตหลักสี่ กทม. ได้แก่ ชุมชนหลังแฟรตร่วมพัฒนา (160 ครัวเรือน 710 คน) , ชุมชนตลาดบางเขน (36 ครัวเรือน 120 คน) และชุมชนวัดเทวสุนทร (127 ครัวเรือน 355 คน) ในโครงการ “บรรเทาความเดือดร้อนของประชาชนที่ได้รับผลกระทบจากแพร่ระบาดโรคติดเชื้อไวรัสโคโรนา 2019 หรือโรคโควิด-19”
โดยมอบถุงยังชีพ 11 รายการ ประกอบด้วย ข้าวสาร, น้ำมันพืช, น้ำดื่ม, น้ำปลา, ไข่ไก่, หน้ากากผ้า, แอลกอฮอล์ล้างมือ, ขนมกรุบกรอบ, บะหมี่กึ่งสำเร็จรูป, ปลากระป๋อง, ผักกาดดอง โดยทั้ง 3 ชุมชนนี้เป็นชุมชนแออัดขนาดเล็ก แต่ละครอบครัวมีสมาชิกหลายคน เมื่อเกิดการแพร่ระบาดของโควิด-19 ทำให้ส่งผลกระทบต่อรายได้ และชีวิตความเป็นอยู่
ทั้งนี้ สำนักงานปลัดกระทรวงกลาโหม ขอร่วมเป็นส่วนหนึ่งในการช่วยเหลือ และบรรเทาความเดือดร้อนให้พี่น้องประชาชนในช่วงเวลาแห่งความยากลำบากนี้

ที่มา : https://www.thaigov.go.th/news/contents/details/30607
