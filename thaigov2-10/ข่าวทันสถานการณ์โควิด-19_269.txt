รัฐบาลไทย-ข่าวทำเนียบรัฐบาล-คกก. เฉพาะกิจด้านกฎหมาย ร่วมพิจารณาประเด็นข้อกฎหมายการใช้ “ไทยชนะ” หวังลดความเสี่ยงการเเพร่โควิด-19 [กระทรวงยุติธรรม]

วันพฤหัสบดีที่ 14 พฤษภาคม 2563
คกก. เฉพาะกิจด้านกฎหมาย ร่วมพิจารณาประเด็นข้อกฎหมายการใช้ “ไทยชนะ” หวังลดความเสี่ยงการเเพร่โควิด-19 [กระทรวงยุติธรรม]
คกก. เฉพาะกิจด้านกฎหมาย ร่วมพิจารณาประเด็นข้อกฎหมายการใช้ “ไทยชนะ” หวังลดความเสี่ยงการเเพร่โควิด-19
วันพฤหัสบดีที่ 14 พฤษภาคม 2563 เวลา 09.30 น. ณ ห้องประชุมกระทรวงยุติธรรม 1 ชั้น 9 อาคารราชบุรีดิเรกฤทธิ์ ศูนย์ราชการเฉลิมพระเกียรติ กรุงเทพฯ ศาสตราจารย์พิเศษ วิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะกรรมการเฉพาะกิจด้านกฎหมาย ครั้งที่ 4/2563 ในระบบประชุมทางไกลผ่านจอภาพ (Video Conference)
โดยมีนายวัลลภ นาคบัว ผู้อำนวยการสำนักงานกิจกายุติธรรม พร้อมด้วยคณะกรรมการเข้าร่วมประชุม
เพื่อรับทราบการรายงานผลการประชุมคณะกรรมการเฉพาะกิจด้านกฎหมาย ครั้งที่ 3/2563 และการตอบข้อหารือปัญหากฎหมายตามมาตรา 41 และมาตรา 42 แห่งพระราชบัญญัติโรคติดต่อ พ.ศ. 2548 และร่วมกันพิจารณาประเด็นเร่งด่วนที่สำนักงานคณะกรรมการการเลือกตั้ง ขอให้คณะกรรมการเฉพาะกิจด้านกฎหมายพิจารณาเกี่ยวกับแนวทางการจัดการการเลือกตั้งสมาชิกสภาผู้แทนราษฎรแทนตำแหน่งที่ว่างของจังหวัดลำปางในช่วงการประกาศสถานการณ์ฉุกเฉิน นอกจากนี้ที่ประชุมยังได้ร่วมกันพิจารณาประเด็นข้อกฎหมายในการนำระบบแอพพลิเคชั่นไทยชนะมาใช้ เพื่อวัตถุประสงค์ในป้องกันและลดความเสี่ยงในการแพร่กระจายโรค เพื่อช่วยให้การสอบสวนโรคกระทำได้อย่างถูกต้องและรวดเร็ว และเพื่อให้การปฏิบัติตามมาตรการผ่อนปรนเป็นไปอย่างมีประสิทธิภาพ

ที่มา : https://www.thaigov.go.th/news/contents/details/30848
