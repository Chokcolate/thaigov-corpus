รัฐบาลไทย-ข่าวทำเนียบรัฐบาล-พม. ขอเชิญชวนพี่น้องประชาชนผู้มีจิตศรัทธาร่วมบริจาคเงินและสิ่งของเครื่องใช้ที่จำเป็น เพื่อส่งมอบความช่วยเหลือไปยังประชาชนกลุ่มเป้าหมายที่เป็นกลุ่มเปราะบางในสังคม ที่ประสบปัญหาจากสถานการณ์การแพร่ระบาดของโควิด-19

วันพุธที่ 6 พฤษภาคม 2563
พิมพ์
พม. ขอเชิญชวนพี่น้องประชาชนผู้มีจิตศรัทธาร่วมบริจาคเงินและสิ่งของเครื่องใช้ที่จำเป็น เพื่อส่งมอบความช่วยเหลือไปยังประชาชนกลุ่มเป้าหมายที่เป็นกลุ่มเปราะบางในสังคม ที่ประสบปัญหาจากสถานการณ์การแพร่ระบาดของโควิด-19
พม. ขอเชิญชวนพี่น้องประชาชนผู้มีจิตศรัทธาร่วมบริจาคเงินและสิ่งของเครื่องใช้ที่จำเป็น เพื่อส่งมอบความช่วยเหลือไปยังประชาชนกลุ่มเป้าหมายที่เป็นกลุ่มเปราะบางในสังคม ที่ประสบปัญหาจากสถานการณ์การแพร่ระบาดของโควิด-19
กระทรวงการพัฒนาสังคมและความมั่นคงของมนุษย์ (พม.) ขอเชิญชวนพี่น้องประชาชนผู้มีจิตศรัทธาร่วมบริจาคเงินและสิ่งของเครื่องใช้ที่จำเป็น สำหรับศูนย์รับบริจาคกระทรวงการพัฒนาสังคมและความมั่นคงของมนุษย์ เพื่อส่งมอบความช่วยเหลือไปยังประชาชนกลุ่มเป้าหมายที่เป็นกลุ่มเปราะบางในสังคมตั้งแต่เด็กแรกเกิด เด็ก เยาวชน ผู้สูงอายุ คนพิการ คนไร้ที่พึ่ง คนไร้บ้าน และผู้ด้อยโอกาสที่ประสบปัญหาทางสังคม อยู่ในภาวะยากลำบาก และเดือดร้อนจากสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) โดยร่วมบริจาคผ่านหลายช่องทาง ดังนี้
1) บริจาคเงินเข้าบัญชีโดยตรง ชื่อบัญชี ศูนย์รับบริจาคกระทรวงการพัฒนาสังคมและความมั่นคงของมนุษย์ ธนาคารกรุงไทย สาขาสะพานขาว เลขบัญชี 021-0-21170-9 และ บริจาคเงินผ่านแอปพลิเคชัน true money สำหรับการบริจาคเงิน 300 บาทขึ้นไป สามารถรับใบเสร็จรับเงินเพื่อการลดหย่อนภาษีได้ โดยส่งหลักฐานการโอนเงินทาง 1.1) โทรสารหมายเลข 02-282-2870 และ 1.2) อีเมล์ E-mail: oscc1300.m@m-society.go.th
2) บริจาคสิ่งของโดยตรงได้ที่ศูนย์รับบริจาคกระทรวงการพัฒนาสังคมและความมั่นคงของมนุษย์ บริเวณชั้น 1 อาคารกรมพัฒนาสังคมและสวัสดิการ สะพานขาว ถนนกรุงเกษม กรุงเทพฯ และบริจาคสิ่งของโดยส่งพัสดุถึง ศูนย์รับบริจาคกระทรวงการพัฒนาสังคมและความมั่นคงของมนุษย์ เลขที่ 1034 ถนนกรุงเกษม แขวงคลองมหานาค เขตป้อมปราบฯ 10100
นอกจากนี้ ยังโทรแจ้งการรับบริจาคสิ่งของที่บ้านในเขตกรุงเทพฯ และปริมณฑล ที่หมายเลขโทรศัพท์ 02-659-6476 หรือ ศูนย์ช่วยเหลือสังคม
สายด่วน พม. โทร. 1300

ที่มา : https://www.thaigov.go.th/news/contents/details/30398
