รัฐบาลไทย-ข่าวทำเนียบรัฐบาล-สถานเอกอัครราชทูต ณ กรุงย่างกุ้ง และทีมประเทศไทย โดยความร่วมมือจากรัฐบาลเมียนมา ได้ช่วยเหลือคนไทยจำนวน 58 คน กลับประเทศไทย [กระทรวงการต่างประเทศ]

วันศุกร์ที่ 8 พฤษภาคม 2563
พิมพ์
สถานเอกอัครราชทูต ณ กรุงย่างกุ้ง และทีมประเทศไทย โดยความร่วมมือจากรัฐบาลเมียนมา ได้ช่วยเหลือคนไทยจำนวน 58 คน กลับประเทศไทย [กระทรวงการต่างประเทศ]
สถานเอกอัครราชทูต ณ กรุงย่างกุ้ง และทีมประเทศไทย โดยความร่วมมือจากรัฐบาลเมียนมา ได้ช่วยเหลือคนไทยจำนวน 58 คน กลับประเทศไทย  โดยเที่ยวบินอพยพของสายการบิน Myanmar Airways International (MAI)
เมื่อวันที่ 6 พ.ค. 63 สถานเอกอัครราชทูต ณ กรุงย่างกุ้ง และทีมประเทศไทย ได้รับความร่วมมือจากรัฐบาลเมียนมาในการช่วยเหลือคนไทยในเมียนมาที่แจ้งความประสงค์จะเดินทางกลับประเทศไทยทางอากาศ จำนวน 58 คน ให้ได้เดินทางด้วยเที่ยวบินอพยพ (repatriation flight) ของสายการบิน Myanmar Airways International (MAI) ในการนี้ รพ. สมิติเวช เมียนมา ได้ช่วยตรวจร่างกายและออกใบรับรองแพทย์ (Fit to Fly) ให้แก่ผู้โดยสารที่ไม่สามารถไปพบแพทย์ได้ก่อนด้วย
ในโอกาสนี้ สถานเอกอัครราชทูตฯ ขอให้คนไทยที่ยังอยู่ในเมียนมาดูแลรักษาสุขภาพ และติดตามข่าวสารทางเฟซบุ๊กของสถานเอกอัครราชทูตฯ ด้วย หากมีความจำเป็นใด ๆ สามารถติดต่อสถานเอกอัครราชทูตฯ ได้ที่หมายเลขโทรศัพท์ 09797002801 และ 09884578015 และอีเมล thaiembassyygn@gmail.com

ที่มา : https://www.thaigov.go.th/news/contents/details/30509
