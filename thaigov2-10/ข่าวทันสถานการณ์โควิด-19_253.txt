รัฐบาลไทย-ข่าวทำเนียบรัฐบาล-กรมการขนส่งทางบก แนะ!!! ปรับเปลี่ยนวิถีชีวิตเลี่ยงโควิด-19 เดินทางด้วยรถโดยสารสาธารณะ สวมหน้ากากอนามัยหรือหน้ากากผ้าทุกครั้งตลอดการเดินทางทั้งผู้โดยสารและผู้ขับรถ [กระทรวงคมนาคม]

วันพฤหัสบดีที่ 14 พฤษภาคม 2563
พิมพ์
กรมการขนส่งทางบก แนะ!!! ปรับเปลี่ยนวิถีชีวิตเลี่ยงโควิด-19 เดินทางด้วยรถโดยสารสาธารณะ สวมหน้ากากอนามัยหรือหน้ากากผ้าทุกครั้งตลอดการเดินทางทั้งผู้โดยสารและผู้ขับรถ [กระทรวงคมนาคม]
สำหรับรถสองแถวและรถจักรยานยนต์สาธารณะ
สำหรับรถสองแถว
คนขับ
- สวมหน้ากากอนามัยหรือหน้ากากผ้าระหว่างใช้บริการ
- คนขับที่ป่วย มีอาการไข้ ไอ จาม ห้ามขึ้นรถเด็ดขาด ควรกักตัวที่บ้าน เพื่อสังเกตอาการ
- ผู้ขับรถสามารถ ปฏิเสธผู้โดยสาร ที่ไม่สวมหน้ากาก
ตัวรถ
- จัดที่นั่ง หรือเว้นระยะยืน อย่างน้อง 1-2 เมตร ตาม Social Distancing
- จัดให้มีเจล แอลกอฮอล์ประจำรถ
- ให้ทำความสะอาดรถทุกครั้งทั้งก่อนและหลัง
ผู้โดยสาร
- สวมหน้ากาก ตลอดเวลาระหว่างเดินทาง
- นั่งห่างกันอย่างน้อย 1-2 เมตร
- ล้างมือด้วยแอลกอฮอล์เจล
- ขอความร่วมมือในการงดคุยโทรศัพท์
สำหรับรถจักรยานยนต์สาธารณะ
คนขับ
- ผู้ขับรถและผู้โดยสาร สวมหน้ากากตลอดเวลาเดินทาง
- ผู้ขับต้องสวมหมวกกันน็อค สวมถุงมือ พกแอลกอฮอล์ชนิดเจลหรือน้ำสำหรับล้างมือติดตัว
- คนขับที่ป่วย มีอาการไข้ ไอ จาม ห้ามขับรถเด็ดขาด ควรกักตัวที่บ้านเพื่อสังเกตอาการ
- ผู้ขับรถสามารถ ปฏิเสธผู้โดยสารที่ ไม่สวมหน้ากากได้
ผู้โดยสาร
- ผู้โดยสาร ควรนั่งหันข้างแทนการนั่งคร่อมเบาะ
- พกเจลล้างมือและหมั่นล้างมือบ่อยๆ
- ขอความร่วมมือในการงดคุยโทรศัพท์
ตัวรถ
- ทำความสะอาดรถทุกครั้งทั้งก่อนและหลังการให้บริการ แฮนด์รถ เบาะที่นั่ง หมวกกันน็อค
- กรณีให้บริการผู้โดยสารที่ มีอาการไอ จาม หรือ ไม่สบาย ระหว่างเดินทาง ให้เช็ดทำความสะอาดด้วยแอลกอฮอล์ฆ่าเชื้อทันที
จุดรับส่งวิน
- เว้นระยะห่างกัน 1-2 เมตรในช่วงเวลารอ และสวมหน้ากากอนามัยตลอดเวลา

ที่มา : https://www.thaigov.go.th/news/contents/details/30818
