รัฐบาลไทย-ข่าวทำเนียบรัฐบาล-รมว.มท. ​และผู้บริหารระดับสูง ร่วมวางพานพุ่มถวายราชสักการะและลงนามถวายพระพรชัยมงคล เนื่องในวันฉัตรมงคล 4 พฤษภาคม 2563

วันจันทร์ที่ 4 พฤษภาคม 2563
พิมพ์
รมว.มท. ​และผู้บริหารระดับสูง ร่วมวางพานพุ่มถวายราชสักการะและลงนามถวายพระพรชัยมงคล เนื่องในวันฉัตรมงคล 4 พฤษภาคม 2563
​รัฐมนตรีว่าการกระทรวงมหาดไทย และผู้บริหารระดับสูง ร่วมวางพานพุ่มถวายราชสักการะและลงนามถวายพระพรชัยมงคล เนื่องในวันฉัตรมงคล 4 พฤษภาคม 2563
วันนี้ (4 พ.ค. 63) เวลา 09.30 น. ที่ห้องแดง อาคารหน่วยราชการในพระองค์ 904 ในพระบรมมหาราชวัง พลเอก อนุพงษ์ เผ่าจินดา รัฐมนตรีว่าการกระทรวงมหาดไทย พร้อมด้วย นางกุลยา เผ่าจินดา คู่สมรส วางพานพุ่มถวายราชสักการะ และลงนามถวายพระพรชัยมงคล เนื่องในวันฉัตรมงคล 4 พฤษภาคม 2563
และเมื่อเวลา 09.00 น. นายฉัตรชัย พรหมเลิศ ปลัดกระทรวงมหาดไทย นำคณะผู้บริหารระดับสูงของกระทรวงมหาดไทย หัวหน้าส่วนราชการระดับกรม หัวหน้าหน่วยงานรัฐวิสาหกิจในสังกัดกระทรวงมหาดไทย วางพานพุ่มถวายราชสักการะ และลงนามถวายพระพรชัยมงคล เนื่องในวันฉัตรมงคล 4 พฤษภาคม 2563 ณ ศาลาสหทัยสมาคม ในพระบรมมหาราชวัง

ที่มา : https://www.thaigov.go.th/news/contents/details/30287
