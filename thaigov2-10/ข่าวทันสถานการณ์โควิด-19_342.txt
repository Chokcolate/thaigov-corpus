รัฐบาลไทย-ข่าวทำเนียบรัฐบาล-นายกรัฐมนตรีย้ำ การเรียนออนไลน์เฉพาะช่วงโควิด-19 เท่านั้น เพื่อไม่ให้การศึกษาได้รับผลกระทบ

วันจันทร์ที่ 18 พฤษภาคม 2563
นายกรัฐมนตรีย้ำ การเรียนออนไลน์เฉพาะช่วงโควิด-19 เท่านั้น เพื่อไม่ให้การศึกษาได้รับผลกระทบ
นายกรัฐมนตรีย้ำ การเรียนออนไลน์เฉพาะช่วงโควิด-19 เท่านั้น เพื่อไม่ให้การศึกษาได้รับผลกระทบ
วันที่ 18 พ.ค.63 ศาสตราจารย์นฤมล ภิญโญสินวัฒน์ โฆษกประจำสำนักนายกรัฐมนตรี เผย พลเอกประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ชี้แจงการเรียนการสอนผ่านระบบออนไลน์นั้น เป็นการแก้ปัญหาในช่วงรอการเปิดเรียนในเดือนกรกฎาคมนี้ เมื่อสถานการณ์ COVID-19 ดีขึ้น ก็จะกลับมาเรียนในห้องเรียนตามปกติ ส่วนปัญหาต่าง ๆ เช่น การเข้าไม่ถึงระบบ  ค่าใช้จ่ายด้านอุปกรณ์ ภาระการดูแลของผู้ปกครอง และความรับผิดชอบของผู้เรียนที่จะต้องมีวินัยติดตามการเรียนด้วยตนเองนั้น รัฐบาลจะได้นำมาพิจารณาและแก้ปัญหาอย่างละเอียดรอบคอบ โดยเบื้องต้นจะมุ่งไปที่การลดเวลาเรียนในห้องเรียน ความพร้อมของผู้ปกครอง รวมทั้งการลดภาระการส่งเด็กไปโรงเรียน ซึ่งจะช่วยลดปัญหาการจราจรอีกทางหนึ่งด้วย ทั้งนี้ ได้มอบหมายหน่วยงานด้านการศึกษาเร่งทำการชี้แจง ทำความเข้าใจต่อข้อกังวลของประชาชน และผู้ปกครอง ซึ่งต้องขอความร่วมมือช่วยกันผ่านช่วงนี้ไปก่อน จนกว่าสถานการณ์โควิด-19 ยุติลง

ที่มา : https://www.thaigov.go.th/news/contents/details/31038
