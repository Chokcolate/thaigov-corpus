รัฐบาลไทย-ข่าวทำเนียบรัฐบาล-สถานกงสุลใหญ่ ณ เมืองดูไบ อำนวยความสะดวกและส่งคนไทยจำนวน 129 คน เดินทางกลับประเทศ โดยเที่ยวบินพิเศษของสายการบินเอมิเรตส์ [กระทรวงการต่างประเทศ]

วันเสาร์ที่ 2 พฤษภาคม 2563
สถานกงสุลใหญ่ ณ เมืองดูไบ อำนวยความสะดวกและส่งคนไทยจำนวน 129 คน เดินทางกลับประเทศ โดยเที่ยวบินพิเศษของสายการบินเอมิเรตส์ [กระทรวงการต่างประเทศ]
สถานกงสุลใหญ่ ณ เมืองดูไบ อำนวยความสะดวกและส่งคนไทยจำนวน 129 คน เดินทางกลับประเทศ โดยเที่ยวบินพิเศษของสายการบินเอมิเรตส์
เมื่อวันเสาร์ที่ 2 พฤษภาคม 2563 นายชัยรัตน์ ศิริวัฒน์ กงสุลใหญ่ ณ เมืองดูไบ พร้อมด้วยข้าราชการและเจ้าหน้าที่ของสถานกงสุลใหญ่ ณ เมืองดูไบ ได้เดินทางไปยังท่าอากาศยานนานาชาติเมืองดูไบเพื่ออำนวยความสะดวกให้แก่ผู้โดยสารจำนวน 129 คน ที่เดินทางกลับไทยด้วยเที่ยวบินพิเศษสายการบินเอมิเรตส์ เที่ยวบินที่ EK372 ออกเดินทางจากเมืองดูไบ เวลา 08.15 น. ซึ่งเป็นเที่ยวบินพิเศษที่สถานเอกอัครราชทูต ณ กรุงอาบูดาบี และสถานกงสุลใหญ่ฯ ได้ติดต่อประสานงานกับหน่วยงานที่เกี่ยวข้องของทั้งยูเออีและไทยเพื่อนำคนไทยที่ติดค้างและได้รับความเดือดร้อนในยูเออีกลับประเทศไทยตามโควตาที่ได้รับการจัดสรรจากศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) (ศบค.)
ในโอกาสนี้ สถานเอกอัครราชทูตฯ และสถานกงสุลใหญ่ฯ ขอขอบคุณผู้เดินทางทุกท่านที่ให้ความร่วมมือในการเดินทางครั้งนี้เป็นอย่างดี รวมถึงกลุ่มชุมชนไทยในยูเออีทุกท่านที่มีส่วนเกี่ยวข้องและได้ร่วมแรงร่วมใจช่วยเหลือคนไทยที่ตกค้างในยูเออีและผู้ที่ได้รับความเดือดร้อนและประสงค์เดินทางกลับไทย ซึ่งเป็นส่วนสำคัญที่ทำให้การดำเนินภารกิจในครั้งนี้ รวมถึงภารกิจอื่นๆ ที่ผ่านมาของสถานเอกอัครราชทูตฯ และสถานกงสุลใหญ่ฯ สำเร็จลุล่วงไปด้วยดี
สถานเอกอัครราชทูตฯ และสถานกงสุลใหญ่ฯ ให้ความสำคัญกับการดูแลสวัสดิภาพของคนไทยในยูเออี และตระหนักถึงความทุกข์ยากของคนไทยในยูเออีอีกหลายท่านจากผลกระทบของการแพร่ระบาดของเชื้อไวรัส COVID-19 และยังคงดำเนินการอย่างต่อเนื่องและเต็มที่เพื่อบรรเทาความเดือดร้อนของคนไทยที่ยังพำนักอยู่ในยูเออี และเพื่อให้คนไทยที่ยังติดค้างอยู่ในยูเออีได้เดินทางกลับไทยโดยเร็วที่สุด
#ช่วยเหลือด้วยหัวใจเพื่อคนไทยในยูเออี #น้ำใจคนไทยไม่ทิ้งกัน
On 2 May 2020, Consul-General Chairat Sirivat, together with officers and staffs of the Royal Thai Consulate-General in Dubai stationed at Dubai International Airport to facilitate the return of 129 Thai nationals to their home country by Emirates flight No. EK372, which was a special flight the Royal Thai Embassy in Abu Dhabi and the Royal Thai Consulate-General arranged to bring the Thais stranded in UAE back to Thailand due to the temporary ban on international passenger flights to Thailand.
In this regards, the Royal Thai Embassy and the Royal Thai Consulate-General would like to express our sincere appreciation to all for the help and support, including from our Thai community in the UAE that generously help those facing hardship in unity and solidarity, which contributed greatly to the accomplishment of the Royal Thai Embassy and the Royal Thai Consulate-General’s missions.
The Royal Thai Embassy and the Royal Thai Consulate-General reiterate our commitment to maintain all Thai nationals in UAE's well-being during this unprecedented, difficult time. We will continue to put forth our best and sincere effort to help those stranded in UAE, as well as those who are in need of returning to Thailand.

ที่มา : https://www.thaigov.go.th/news/contents/details/30220
