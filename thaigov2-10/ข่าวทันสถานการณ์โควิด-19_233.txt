รัฐบาลไทย-ข่าวทำเนียบรัฐบาล-สถานเอกอัครราชทูต ณ กรุงปรากประสานงานและอำนวยความสะดวกแก่คนไทยเดินทางกลับประเทศไทย โดยสายการบิน Lufthansa [กระทรวงการต่างประเทศ]

วันพุธที่ 13 พฤษภาคม 2563
สถานเอกอัครราชทูต ณ กรุงปรากประสานงานและอำนวยความสะดวกแก่คนไทยเดินทางกลับประเทศไทย โดยสายการบิน Lufthansa [กระทรวงการต่างประเทศ]
สถานเอกอัครราชทูต ณ กรุงปรากประสานงานและอำนวยความสะดวกแก่คนไทยเดินทางกลับประเทศไทย โดยสายการบิน Lufthansa
สถานเอกอัครราชทูต ณ กรุงปราก ได้ประสานงานและอำนวยความสะดวกให้แก่คนไทยจำนวนสองคนที่มีความจำเป็นเร่งด่วนในการเดินทางกลับประเทศไทย โดยเมื่อวันที่ 5 พฤษภาคม 2563 บุคคลทั้งสองได้เดินทางโดยรถยนต์จากกรุงปรากถึงนครแฟรงก์เฟิร์ต เพื่อเดินทางกลับไทยโดยสายการบิน Lufthansa เที่ยวบินที่ LH 772 ออกจากนครแฟรงก์เฟิร์ต ในวันที่ 6 พฤษภาคม 2563 เวลา 07.20 น. ทั้งนี้ สถานเอกอัครราชทูตฯ ได้รับความร่วมมือและความอนุเคราะห์จากสถานเอกอัครราชทูต ณ กรุงเบอร์ลิน และสถานกงสุลใหญ่ ณ นครแฟรงก์เฟิร์ตในการนำคนไทยเดินทางกลับประเทศไทยในครั้งนี้
ก่อนหน้านี้ สถานเอกอัครราชทูตฯ ได้อำนวยความสะดวกให้แก่คนไทยในการนัดหมายพบแพทย์เพื่อออกใบรับรองแพทย์ และการออกเอกสารที่เกี่ยวข้องทั้งในการผ่านแดนทางบกและการเดินทางเข้าประเทศไทยด้วย
#น้ำใจคนไทยไม่ทิ้งกัน

ที่มา : https://www.thaigov.go.th/news/contents/details/30774
