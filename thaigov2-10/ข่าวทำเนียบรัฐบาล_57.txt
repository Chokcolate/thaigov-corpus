รัฐบาลไทย-ข่าวทำเนียบรัฐบาล-นายกรัฐมนตรีย้ำยังไม่มีการหารือกันเรื่องการค้ำประกันเงินกู้เพื่อนำมาฟื้นฟูบริษัท การบินไทย จำกัด (มหาชน) ขอประชาชนอย่าเป็นกังวล ยืนยันจะพิจารณาอย่างรอบคอบ

วันพุธที่ 13 พฤษภาคม 2563
พิมพ์
นายกรัฐมนตรีย้ำยังไม่มีการหารือกันเรื่องการค้ำประกันเงินกู้เพื่อนำมาฟื้นฟูบริษัท การบินไทย จำกัด (มหาชน) ขอประชาชนอย่าเป็นกังวล ยืนยันจะพิจารณาอย่างรอบคอบ
นายกรัฐมนตรีย้ำยังไม่มีการหารือกันเรื่องการค้ำประกันเงินกู้เพื่อนำมาฟื้นฟูบริษัท การบินไทย จำกัด (มหาชน) ขอประชาชนอย่าเป็นกังวล ยืนยันจะพิจารณาอย่างรอบคอบ
พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหมกล่าวย้ำถึงแผนการฟื้นฟูบริษัท การบินไทย จำกัด (มหาชน) ว่า ยังไม่มีการหารือกันเรื่องการค้ำประกันเงินกู้เพื่อนำมาฟื้นฟูตามที่เป็นข่าว ขอประชาชนอย่าเป็นกังวลในเรื่องดังกล่าว สำหรับแผนการฟื้นฟูจะมีการพิจารณาอย่างรอบคอบ เพราะเกี่ยวข้องกับข้อกฎหมายหลายฉบับ โดยมอบหมายให้คณะกรรมการนโยบายรัฐวิสาหกิจ (คนร.) และกระทรวงคมนาคมพิจารณาร่วมกัน ซึ่งต้องดำเนินการอีกหลายขั้นตอนก่อนที่จะมีการเห็นชอบในหลักการ เพื่อนำเข้าสู่ที่ประชุมคณะรัฐมนตรีพิจารณาให้ความเห็นชอบ
นายกรัฐมนตรียืนยันแผนการฟื้นฟูฯ ใหม่จะต้องครบถ้วนและสมบูรณ์ เกิดผลกระทบน้อยที่สุด ทั้งนี้ ต้องอาศัยความร่วมมือจากหลายฝ่ายที่เกี่ยวข้องทั้งบุคลากรภายใน และภายนอกองค์กร รวมถึงสหภาพแรงงาน ต้องช่วยเหลือให้บริษัท การบินไทย จำกัด (มหาชน) สามารถให้บริการต่อไปได้ เพื่อลดผลกระทบต่อการจ้างงาน ด้วย
…………………………….
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/30779
