รัฐบาลไทย-ข่าวทำเนียบรัฐบาล-ขยายเวลา พ.ร.ก.ฉุกเฉินทั่วประเทศ ออกไปอีก 1 เดือน

วันอาทิตย์ที่ 10 พฤษภาคม 2563
พิมพ์
ขยายเวลา พ.ร.ก.ฉุกเฉินทั่วประเทศ ออกไปอีก 1 เดือน
วันเสาร์ที่ 2 พฤษภาคม 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบขยายเวลาการประกาศสถานการณ์ฉุกเฉินทั่วประเทศ ออกไปอีก 1 เดือน ตั้งแต่วันที่ 1 – 31 พ.ค. 63 โดยยังคงมาตรการที่จำเป็นเพื่อให้สามารถควบคุมการแพร่ระบาดของโรคติดเชื้อโควิด-19 ได้อย่างต่อเนื่องและมีประสิทธิภาพ ประกอบด้วย จำกัดการเข้าประเทศ ทั้งทางบก ทางน้ำ และทางอากาศ โดยทางอากาศ ขยายเวลาห้ามบินเข้าสู่ประเทศไทย จนถึงวันที่ 31 พ.ค. 63 /ห้ามออกนอกเคหสถาน ระหว่างเวลา 22.00 - 04.00 น. ของวันรุ่งขึ้น /งดหรือชะลอการเดินทางข้ามจังหวัดโดยไม่จำเป็น /ห้ามเข้าพื้นที่ที่มีคนจำนวนมาก ส่วนมาตรการผ่อนปรนจะทำเป็นระยะ เริ่มตั้งแต่วันที่ 3 พ.ค.นี้ และจะประเมินผลทุก 14 วัน หากมีผู้ติดเชื้อเพิ่มขึ้นจะพิจารณาปรับมาตรการให้เหมาะสมต่อไป
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/30579
