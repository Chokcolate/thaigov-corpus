รัฐบาลไทย-ข่าวทำเนียบรัฐบาล-กรุงเทพมหานครได้พิจารณาผ่อนปรนให้เปิดสถานที่และดำเนินกิจกรรมต่างๆ เพิ่มเติมอีก 10 แห่ง [กรุงเทพมหานคร]

วันอาทิตย์ที่ 17 พฤษภาคม 2563
กรุงเทพมหานครได้พิจารณาผ่อนปรนให้เปิดสถานที่และดำเนินกิจกรรมต่างๆ เพิ่มเติมอีก 10 แห่ง [กรุงเทพมหานคร]
กรุงเทพมหานครได้พิจารณาผ่อนปรนให้เปิดสถานที่และดำเนินกิจกรรมต่างๆ เพิ่มเติมอีก 10 แห่ง ดังนี้
กรุงเทพมหานครได้พิจารณาผ่อนปรนให้เปิดสถานที่และดำเนินกิจกรรมต่างๆ เพิ่มเติมอีก 10 แห่ง ดังนี้
1.ร้านอาหารและเครื่องดื่ม ในห้างสรรพสินค้า ศูนย์การค้า และคอมมูนิตี้มอล์ล ให้นั่งทานได้ แต่ต้องดำเนินการตามมาตรการร้านอาหารที่ได้ออกไปก่อนหน้านี้ และห้ามนั่งดื่มแอลกอฮอล์ภายในร้าน หากพบสั่งปิดร้านทันที
2.ร้านอื่นๆ ในห้างสรรพสินค้า ศูนย์การค้า และคอมมูนิตี้มอล์ล เปิดได้ แต่ต้องทำตามมาตรการ สวมหน้ากาก ป้องกันไม่ให้แออัด มีการล้างมือ ทำความสะอาดพื้นที่ และเว้นระยะห่างทางสังคม โดยมีพื้นที่ยกเว้นยังไม่ให้เปิด คือ โรงหนัง ร้านเกมส์ ลานโบว์ลิ่ง ลานเสก็ต ลานโรโรลเบส ตู้เกมส์ ตู้เครื่องเล่นหยอดเหรียญ คาราโอเกะ สวนสนุก สวนน้ำ ศูนย์ประชุม และสถานที่ประกวดพระเครื่อง
3.สถานที่รับดูแลผู้สูงอายุ ยกเว้นแบบไปเช้าเย็นกลับ
4.กองถ่ายภาพยนตร์นอกสถานที่ ต้องเว้นระยะห่างและจำกัดจำนวนคน หน้ากล้องไม่เกิน 10 คน และรวมหลังกล้องแล้วไม่เกิน 50 คน โดยต้องแจ้งสำนักงานเขตท้องที่ล่วงหน้า 1 วัน
5.ห้องประชุมในโรงแรมและศูนย์ประชุม ให้จัดประชุมได้ไม่เกิน 50 คน โดยผู้ร่วมประชุมต้องมาจากหน่วยงานเดียวกัน
6.คลินิกเวชกรรมเสริมความงาม สถานเสริมความงาม (ยกเว้นบริเวณบนใบหน้า) และร้านทำเล็บ ทั้งในและนอกห้างสรรพสินค้า
7.ฟิตเนสนอกห้างสรรพสินค้า เปิดเฉพาะฟรีเวท และโยคะ โดยให้ใช้บริการไม่เกินคนละ 2ชม. ต้องมีระบบจองคิว เว้นระยะห่าง 2 เมตร และทำความสะอาดทุกครั้งหลังใช้ สำหรับการเล่นโยคะต้องนำเสื่อมาเอง
8.โรงยิม เฉพาะ แบดมินตัน ตะกร้อ เทเบิลเทนนิส สควอช ยิมนาสติก ฟันดาบ และปีนผา โดยต้องทำความสะอาดทุกครั้งหลังใช้ ไม่มีผู้ชม และไม่มีการแข่งขัน
9.สระว่ายน้ำทุกแห่ง ให้เปิดได้ระหว่างเวลา 06.00-18.00 น. ให้ใช้บริการได้คนละไม่เกิน 1ชม. สวมหน้ากากทั้งก่อนและหลังลงสระ และงดการเรียนการสอน
10.สวนพฤกษศาสตร์ สวนดอกไม้ พิพิธภัณฑ์ ศูนย์การเรียนรู้ แหล่งประวัติศาสตร์และโบราณสถาน ห้องสมุดสาธารณะ และหอศิลป์ ต้องีการจองคิวเข้าใช้บริการ โดยเปิดเป็นรอบ ระยะห่างระหว่างบุคคลไม่น้อยกว่า 1 เมตร และต้องไม่มีการเปิดวิดิทัศน์ให้ชมเนืรองจากจะเป็นการรวมกลุ่ม
โดยสถานที่ทุกแห่งข้างต้นนี้จะต้องดำเนินการตามมาตรการป้องกันการแพร่ระบาดของเชื้อ COVID-19 ซึ่งสามารถดูรายละเอียดของมาตรการและเอกสารที่เกี่ยวข้องได้ตามลิงค์ด้านล่าง
-ประเภท ตอนพิเศษ ง
ข้อกำหนดออกตามความในมาตรา ๙ แห่งพระราชกำหนดการบริหารราชการในสถานการณ์ฉุกเฉิน พ.ศ. ๒๕๔๘ (ฉบับที่ ๗)
http://www.ratchakitcha.soc.go.th/DATA/PDF/2563/E/114/T_0039.PDF
-ประเภท ตอนพิเศษ ง
คำสั่งศูนย์บริหารสถานการณ์การแพร่ระบาดของโรคติดเชื้อไวรัสโคโรนา ๒๐๑๙ (โควิด - ๑๙) ที่ ๓/๒๕๖๓ เรื่อง แนวปฏิบัติตามข้อกำหนดออกตามความในมาตรา ๙ แห่งพระราชกำหนดการบริหารราชการในสถานการณ์ฉุกเฉิน พ.ศ. ๒๕๔๘ (ฉบับที่ ๒)
http://www.ratchakitcha.soc.go.th/DATA/PDF/2563/E/115/T_0050.PDF
-ประกาศกรุงเทพมหานคร เรื่อง สั่งปิดสถานที่เป็นการชั่วคราว (ฉบับที่๘)
https://drive.google.com/file/d/1ecE2eySeE4_OKB4hJKcilhW-8LAdvqn9/view?usp=drivesdk
-มาตรการป้องกันโรคตามที่ทางราชการกำหนดเพื่อป้องกันการแพร่ระบาดโควิด - 19
https://drive.google.com/file/d/1yh4yPeJZEmX4uZj-di8-i3-WbkYQ4ZKy/view?usp=drivesdk

ที่มา : https://www.thaigov.go.th/news/contents/details/30978
