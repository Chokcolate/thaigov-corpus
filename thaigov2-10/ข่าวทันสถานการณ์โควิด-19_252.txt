รัฐบาลไทย-ข่าวทำเนียบรัฐบาล-สถานกงสุลใหญ่ ณ เมืองกัลกัตตา ร่วมกับพระธรรมทูตสายประเทศอินเดียจัดเที่ยวบินพิเศษส่งพระสงฆ์ แม่ชี ฆารวาส ผู้ปฏิบัติธรรม ที่ตกค้างในอินเดียกลับประเทศไทยโดยสายการบินไทยสมายล์ [กระทรวงการต่างประเทศ]

วันพฤหัสบดีที่ 14 พฤษภาคม 2563
สถานกงสุลใหญ่ ณ เมืองกัลกัตตา ร่วมกับพระธรรมทูตสายประเทศอินเดียจัดเที่ยวบินพิเศษส่งพระสงฆ์ แม่ชี ฆารวาส ผู้ปฏิบัติธรรม ที่ตกค้างในอินเดียกลับประเทศไทยโดยสายการบินไทยสมายล์ [กระทรวงการต่างประเทศ]
สถานกงสุลใหญ่ ณ เมืองกัลกัตตา ร่วมกับพระธรรมทูตสายประเทศอินเดียจัดเที่ยวบินพิเศษส่งพระสงฆ์ แม่ชี ฆารวาส ผู้ปฏิบัติธรรม ที่ตกค้างในอินเดียกลับประเทศไทยโดยสายการบินไทยสมายล์
วันนี้ (13 พฤษภาคม 2563) สถานกงสุลใหญ่ ณ เมืองกัลกัตตา ร่วมกับคณะพระธรรมทูตไทยสายอินเดีย-เนปาล ณ วัดไทยพุทธคยา ประเทศอินเดีย ได้จัดเที่ยวบินพิเศษครั้งที่ 3 นำพระภิกษุ แม่ชี และฆราวาส ผู้ปฏิบัติธรรมที่ตกค้างในอินเดียจำนวน 129 รายกลับประเทศไทย โดยสายการบินไทยสมายล์ โดยเดินทางถึงสนามบินสุวรรณภูมิโดยสวัสดิภาพเมื่อเวลา 17.16 น. และคณะฯ จะเข้ารับการกักตัวในสถานที่ที่จัดให้โดยรัฐบาล เป็นเวลา 14 วัน
เที่ยวบินนี้ มีผู้โดยสารอายุน้อยที่สุด 3 ขวบที่เดินทางพร้อมมารดา และมีผู้สูงอายุที่เป็นโรคเบาหวานด้วย
เที่ยวบินพิเศษดังกล่าวเป็นการอพยพคนไทยจากพื้นที่สังเวชนียสถาน ครั้งที่ 4 โดยก่อนหน้านี้ สถานกงสุลใหญ่ฯ ได้ให้ความช่วยเหลือคนไทย ดังนี้
- เที่ยวบินแรกเมื่อวันที่ 21 มีนาคม 2563 อำนวยความสะดวกออกใบรับรอง fit to fly และออกเอกสารรับรองการเดินทาง ส่งพระธุดงค์จำนวน 109 รูป กลับประเทศ โดยการบินไทย เที่ยวบินสุดท้าย ออกจากเมืองกัลกัตตา
- วันที่ 24-25 เมษายน 2563 เป็นเที่ยวบินที่ 2 และ 3 เที่ยวบินเช่าเหมาลำแอร์เอเชีย จำนวน 342 รูป/คน
- วันที่ 27 เมษายน 2563 สถานกงสุลใหญ่ฯ ได้ออกหนังสือรับรอง ให้แก่คนไทยประจำเรือสินค้า 15 คน ซึ่งเดินทางกลับถึงประเทศไทยทางท่าเรือเกาะสีชัง วันที่ 1 พฤษภาคม 2563
- ครั้งนี้ 13 พฤษภาคม 2563 เที่ยวบินเช่าเหมาลำไทยสมายล์ จำนวน 129 รูป/คน
รวมสถิติการให้ความช่วยเหลือส่งคนไทยกลับสู่มาตุภูมิทั้งสิ้น จำนวน 595 ราย
#น้ำใจคนไทยไม่ทิ้งกัน #การทูตเพื่อประชาชนทุกแห่งหนเราดูแล #ผู้แสวงบุญชาวไทยในอินเดีย#คนไทยในอินเดีย

ที่มา : https://www.thaigov.go.th/news/contents/details/30817
