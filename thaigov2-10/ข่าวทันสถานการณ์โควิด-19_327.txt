รัฐบาลไทย-ข่าวทำเนียบรัฐบาล-กรมการขนส่งทางบก ประกาศ ระงับการเดินรถโดยสารสาธารณะเป็นการชั่วคราว ตามประกาศสถานการณ์ฉุกเฉินในทุกท้องที่ทั่วราชอาณาจักร (ฉบับที่ 2)  [กระทรวงคมนาคม]

วันอาทิตย์ที่ 17 พฤษภาคม 2563
พิมพ์
กรมการขนส่งทางบก ประกาศ ระงับการเดินรถโดยสารสาธารณะเป็นการชั่วคราว ตามประกาศสถานการณ์ฉุกเฉินในทุกท้องที่ทั่วราชอาณาจักร (ฉบับที่ 2)  [กระทรวงคมนาคม]
กรมการขนส่งทางบก ประกาศ ระงับการเดินรถโดยสารสาธารณะเป็นการชั่วคราว ตามประกาศสถานการณ์ฉุกเฉินในทุกท้องที่ทั่วราชอาณาจักร (ฉบับที่ 2)
คำสั่งกรมการขนส่งทางบก  เรื่อง ระงับการเดินรถโดยสารสาธารณะเป็นการชั่วคราว ตามประกาศสถานการณ์ฉุกเฉินในทุกท้องที่ทั่วราชอาณาจักร (ฉบับที่ 2)
ตามที่มีประกาศข้อกำหนดออกความตามมาตรา 9 แห่งพระราชกำหนดการบริหารราชการในสถานการณ์ฉุกเฉิน พ.ศ. 2548 (ฉบับที่ 7) ผ่อนคลายการห้ามบุคคลทั่วราชอาณาจักรออกนอกเคหสถาน ระหว่างเวลา 23.00 - 04.00 น. มีผลตั้งแต่วันที่ 17 พฤษภาคม 2563 เป็นต้นไป
กรมการขนส่งทางบก จึงได้ออกคำสั่งกรมการขนส่งทางบกฯ ดังกล่าว เพื่อผ่อนปรนระยะเวลาห้ามรถโดยสารสาธารณะวิ่งให้บริการให้สอดคล้องตามข้อกำหนดฯ โดยให้หยุดให้บริการในช่วงเวลา 23.00 น. จนถึง 04.00 น. ของวันรุ่งขึ้น ตามประกาศข้อกำหนด ห้ามบุคคลออกนอกเคหสถาน ตั้งแต่วันที่ 17 พฤษภาคม 2563 เป็นต้นไป
ทั้งนี้ ผู้ประกอบการต้องพิจารณาการเดินรถให้ผู้โดยสารและผู้ประจำรถสามารถกลับถึงที่พักหรือจุดหมายได้ก่อนเวลาตามประกาศข้อกำหนดห้ามบุคคลออกนอกเคหสถาน

ที่มา : https://www.thaigov.go.th/news/contents/details/31002
