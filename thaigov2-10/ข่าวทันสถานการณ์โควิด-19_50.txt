รัฐบาลไทย-ข่าวทำเนียบรัฐบาล-สมาชิก กอช. ผู้ประกอบอาชีพอิสระ นักเรียน นักศึกษาทำงานพาร์ทไทม์ และเกษตรกร ลงทะเบียนรับเงินเยียวยาช่วยเหลือรายละ 5,000 บาท ระยะเวลา 3 เดือน [กระทรวงการคลัง]

วันอังคารที่ 5 พฤษภาคม 2563
พิมพ์
สมาชิก กอช. ผู้ประกอบอาชีพอิสระ นักเรียน นักศึกษาทำงานพาร์ทไทม์ และเกษตรกร ลงทะเบียนรับเงินเยียวยาช่วยเหลือรายละ 5,000 บาท ระยะเวลา 3 เดือน [กระทรวงการคลัง]
กอช. เผยมติ ครม. เห็นชอบขยายจำนวนผู้ได้รับเงินเยียวยาผู้ประกอบอาชีพอิสระเพิ่มมากขึ้น โดยลงทะเบียนเว็บไซต์ www.เราไม่ทิ้งกัน.com เมื่อคุณสมบัติตรงตามหลักเกณฑ์ที่กระทรวงการคลังกำหนด จะได้รับเงินช่วยเหลือรายละ 5,000 บาทต่อเดือน เป็นระยะเวลา 3 เดือน
กองทุนการออมแห่งชาติ หรือ กอช. เผยมติ ครม. เห็นชอบขยายจำนวนผู้ได้รับเงินเยียวยา ผู้ประกอบอาชีพอิสระเพิ่มมากขึ้น โดยลงทะเบียนเว็บไซต์ www.เราไม่ทิ้งกัน.com เมื่อคุณสมบัติตรงตามหลักเกณฑ์ที่กระทรวงการคลังกำหนด จะได้รับเงินช่วยเหลือรายละ 5,000 บาทต่อเดือน เป็นระยะเวลา 3 เดือน สำหรับอาชีพเกษตรกรสามารถตรวจสอบสถานะได้ที่เว็บไซต์ farmer.doae.go.th  ส่วนเกษตรกรที่ยังไม่เคยขึ้นทะเบียนเกษตรกรให้ดำเนินการขึ้นทะเบียนเกษตรกรผ่านทางเว็บไซต์ www.เยียวยาเกษตรกร.com ซึ่งจะเปิดให้ใช้งานในวันพฤหัสบดีที่ 7 พฤษภาคม 2563
นางสาวจารุลักษณ์ เรืองสุวรรณ เลขาธิการคณะกรรมการกองทุนการออมแห่งชาติ หรือ กอช. เปิดเผยว่า จากการประชุมคณะรัฐมนตรี (ครม.) วันที่ 28 เมษายนที่ผ่านมา มีมติเห็นชอบขยายจำนวน  ผู้ได้รับเงินเยียวยา มาตรการดูแลและเยียวยาผลกระทบจากการระบาดของโรคติดเชื้อไวรัสโคโรนา 2019 (COVID-19) ของกระทรวงการคลัง ครอบคลุมเพิ่มมากขึ้น สมาชิกกองทุนการออมแห่งชาติ (กอช.) ที่เป็นผู้ประกอบอาชีพอิสระ รับจ้างทั่วไป ลูกจ้างชั่วคราว กิจการส่วนตัว ค้าขาย และนักเรียน นักศึกษา ที่ทำงานพาร์ทไทม์ โดยผู้ที่มีสิทธิได้รับเงินเยียวยาต้องเป็นผู้มีสัญชาติไทย อายุ 18 ปีขึ้นไป ณ วันลงทะเบียน ซึ่งผู้ที่จะได้รับเงินเยียวยาต้องมีคุณสมบัติตรงตามเงื่อนไขของกระทรวงการคลังกำหนดจะได้รับเงินช่วยเหลือรายละ 5,000 บาทต่อเดือน เป็นระยะเวลา 3 เดือน  ทั้งนี้ ผู้ที่มีอาชีพดังกล่าวลงทะเบียนรับเงินได้ที่เว็บไซต์ www.เราไม่ทิ้งกัน.com เมื่อผ่านการตรวจคุณสมบัติตามหลักเกณฑ์ที่กระทรวงการคลังกำหนด จะได้รับเงินช่วยเหลือรายละ 5,000 บาทต่อเดือน เป็นระยะเวลา 3 เดือน
สำหรับผู้ประกอบอาชีพเกษตรกรที่เคยขึ้นทะเบียนแล้ว สามารถตรวจสอบสถานะความเป็นเกษตรกรได้ที่เว็บไซต์ farmer.doae.go.th  ส่วนเกษตรกรที่ยังไม่เคยขึ้นทะเบียนเกษตรกร ให้ดำเนินการขึ้นทะเบียนเกษตรกรผ่านทางเว็บไซต์ www.เยียวยาเกษตรกร.com ซึ่งจะเปิดให้ใช้งานในวันพฤหัสบดีที่ 7 พฤษภาคม 2563 โดยผู้ได้รับเงินเยียวยาจะต้องไม่ซ้ำซ้อนกับในมาตรการช่วยเหลือ “เราไม่ทิ้งกัน” ระบบจะดำเนินการตรวจสอบข้อมูลตามขั้นตอนต่อไป เมื่อข้อมูลคุณสมบัติตรงตามเงื่อนไข ระบบจะดำเนินการจ่ายเงินช่วยเหลือเยียวยา รายละ 5,000 บาทต่อเดือน จำนวน 3 เดือน (เดือนพฤษภาคม – กรกฎาคม 2563)
“คุณออม รัฐช่วยออม คุณได้บำนาญ"

ที่มา : https://www.thaigov.go.th/news/contents/details/30304
