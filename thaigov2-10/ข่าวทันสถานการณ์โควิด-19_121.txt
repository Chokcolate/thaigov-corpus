รัฐบาลไทย-ข่าวทำเนียบรัฐบาล-กรมท่าอากาศยาน (ทย.) กระทรวงคมนาคม แนะนำการปฏิบัติตัวของผู้โดยสารที่ต้องการเดินทางไปท่าอากาศยานที่อยู่ในสังกัด [กระทรวงคมนาคม]

วันศุกร์ที่ 8 พฤษภาคม 2563
กรมท่าอากาศยาน (ทย.) กระทรวงคมนาคม แนะนำการปฏิบัติตัวของผู้โดยสารที่ต้องการเดินทางไปท่าอากาศยานที่อยู่ในสังกัด [กระทรวงคมนาคม]
กรมท่าอากาศยาน (ทย.) กระทรวงคมนาคม แนะนำการปฏิบัติตัวของผู้โดยสารที่ต้องการเดินทางไปท่าอากาศยานที่อยู่ในสังกัด
กรมท่าอากาศยาน (ทย.) กระทรวงคมนาคม แนะนำการปฏิบัติตัวของผู้โดยสารที่ต้องการเดินทางไปท่าอากาศยานที่อยู่ในสังกัด ทย. ซึ่งปัจจุบัน (ข้อมูล ณ วันที่ 7 พฤษภาคม 2563) มีสายการบิน จำนวน 4 สายการบิน ได้แก่ สายการบินนกแอร์ ไทยแอร์เอเชีย ไทยไลอ้อนแอร์ และไทยเวียตเจ็ท ให้บริการ ณ ท่าอากาศยานในสังกัด ทย. จำนวน 14 แห่ง ได้แก่ ท่าอากาศยานลำปาง แม่สอด บุรีรัมย์ สกลนคร นครพนม พิษณุโลก ร้อยเอ็ด ขอนแก่น อุบลราชธานี อุดรธานี ตรัง นครศรีธรรมราช สุราษฎร์ธานี และกระบี่
สำหรับจังหวัดที่ผู้โดยสารต้องปฏิบัติตัวก่อนเดินทาง จำนวน 7 จังหวัด ได้แก่ จังหวัดพิษณุโลก จังหวัดบุรีรัมย์ จังหวัดอุดรธานี จังหวัดนครพนม จังหวัดตรัง จังหวัดกระบี่ และจังหวัดนครศรีธรรมราช ส่วนจังหวัดอื่น ๆ จังหวัดไม่มีเงื่อนไขการเข้า - ออก และไม่มีมาตรการปิดจังหวัด
ทั้งนี้ ขอให้ผู้โดยสารตรวจสอบประกาศ คำสั่งจังหวัดที่เกี่ยวกับการเดินทาง เพื่อปฏิบัติตามประกาศของแต่ละจังหวัดได้อย่างถูกต้อง

ที่มา : https://www.thaigov.go.th/news/contents/details/30500
