รัฐบาลไทย-ข่าวทำเนียบรัฐบาล-รมว.ทส. นำทีมปลูกต้นไม้ พร้อมเชิญชวนคนไทยร่วมปลูกต้นไม้ เนื่องในวันต้นไม้ประจำปีของชาติ พ.ศ. 2563

วันศุกร์ที่ 8 พฤษภาคม 2563
พิมพ์
รมว.ทส. นำทีมปลูกต้นไม้ พร้อมเชิญชวนคนไทยร่วมปลูกต้นไม้ เนื่องในวันต้นไม้ประจำปีของชาติ พ.ศ. 2563
รมว.ทส. นำทีมปลูกต้นไม้ พร้อมเชิญชวนคนไทยร่วมปลูกต้นไม้ เนื่องในวันต้นไม้ประจำปีของชาติ พ.ศ. 2563
รมว.ทส. นำทีมปลูกต้นไม้ พร้อมเชิญชวนคนไทยร่วมปลูกต้นไม้ เนื่องในวันต้นไม้ประจำปีของชาติ พ.ศ. 2563
วันที่ ๖ พฤษภาคม ๒๕๖๓ นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วย นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม ผู้บริหารระดับสูง และหัวหน้าหน่วยงานในสังกัด ได้ทำกิจกรรมปลูกต้นไม้ อาทิ ต้นตะเคียนทอง ณ สถานที่ตั้งของหน่วยงาน และในพื้นที่ของตนเอง เนื่องในวันต้นไม้ประจำปีของชาติ พ.ศ. ๒๕๖๓ รวมทั้งรณรงค์และเชิญชวนให้ประชาชนทั่วประเทศไทยร่วมกันปลูกต้นไม้ยืนต้น เพื่อฟื้นฟูป่า เพิ่มพื้นที่สีเขียวตามยุทธศาสตร์ชาติ สร้างสิ่งแวดล้อมที่ดี และแก้ไขปัญหา PM 2.5
นอกจากนี้ หน่วยงานในสังกัดกระทรวงฯ ทั้งในส่วนกลาง และส่วนภูมิภาค ยังได้มีการจัดกิจกรรมเนื่องในวันต้นไม้ประจำปีของชาติ พ.ศ. ๒๕๖๓ อาทิ กิจกรรมการปลูกต้นไม้ในที่ตั้งของทั้งนี้ “วันต้นไม้ประจำปีของชาติ” กระทรวงทรัพยากรธรรมชาติและสิ่งแวดล้อม โดย กรมป่าไม้ ได้เสนอคณะรัฐมนตรีว่าด้วยสภาพของฤดูกาลที่เปลี่ยนแปลงไปมาก ต้นไม้ที่ปลูกในวันเข้าพรรษาซึ่งเป็นช่วงกลางฤดูฝน เมื่อฝนทิ้งช่วงเกิดสภาวะขาดแคลนน้ำ ทำให้ได้รับความเสียหายได้รับผลผลิตไม่เท่าที่ควร จึงขอพิจารณาอนุมัติให้วันวิสาขบูชา ซึ่งอยู่ในช่วงเดือนพฤษภาคม ซึ่งเป็นระยะเริ่มต้นของฤดูฝนเป็นวันต้นไม้ประจำปีของชาติ คณะรัฐมนตรีจึงมีมติอนุมัติ เมื่อวันที่ ๓๑ มกราคม ๒๕๓๒ ให้วันวิสาขบูชา เป็นวันต้นไม้ประจำปีของชาติ ของประเทศไทยสืบมา

ที่มา : https://www.thaigov.go.th/news/contents/details/30469
