รัฐบาลไทย-ข่าวทำเนียบรัฐบาล-บริการฆ่าเชื้อ ด้วยเครื่องพ่นละอองไฮโดรเจนเปอร์ออกไซด์ สนับสนุนโดยกลุ่ม MAKE EVERY LIFE BETTER (MELB)

วันอาทิตย์ที่ 10 พฤษภาคม 2563
บริการฆ่าเชื้อ ด้วยเครื่องพ่นละอองไฮโดรเจนเปอร์ออกไซด์ สนับสนุนโดยกลุ่ม MAKE EVERY LIFE BETTER (MELB)
บริการฆ่าเชื้อ ด้วยเครื่องพ่นละอองไฮโดรเจนเปอร์ออกไซด์ สนับสนุนโดยกลุ่ม MAKE EVERY LIFE BETTER (MELB)
จากความเชื่อ “ ทุกชีวิตดีขึ้นได้ ” ศูนย์ความเป็นเลิศด้านชีววิทยาศาสตร์ (องค์การมหาชน) หรือ ทีเซลส์ (TCELS) กระทรวงการอุดมศึกษา วิทยาศาสตร์ วิจัยและนวัตกรรม (อว.) จึงมีความมุ่งหวังที่จะให้การสนับสนุนช่วยเหลือโครงการเกี่ยวเนื่องกับเทคโนโลยีหรือนวัตกรรมต่างๆ ที่ยังขาดแคลนทุนสนับสนุน จึงจับมือกับเครือข่ายพันธมิตรภาคเอกชน คือ บริษัท ควอลิตี้ พลัส เอสเทติค อินเตอร์เนชั่นแนล จำกัด และบริษัท สินวัฒนา จำกัด เป็นกลุ่ม Make Every Life Better หรือกลุ่ม MELB ร่วมสร้างพื้นที่กลางเพื่อสานฝันโครงการต่างๆ ให้เกิดขึ้นได้จริง และเป็นต้นแบบในการระดมทุนแก่สาธารณประโยชน์อย่างยั่งยืนต่อไป
กำจัดเชื้อโรคในอากาศและบนพื้นผิว สามารถกำจัดได้ทั้งเชื้อแบคทีเรีย เชื้อราและไวรัสไม่ทิ้งสารตกค้าง เนื่องจากไฮโดรเจนเปอร์ออกไซด์สลายตัวเป็นน้ำและออกซิเจน.
ด้วยเหตุการณ์แพร่ระบาดของเชื้อไวรัสโควิด-19 (COVID-19) ในเวลานี้ ส่วนใหญ่มักเกิดจากผู้คนที่ติดเชื้อแล้วเดินทางไปยังแหล่งชุมชน หรือสถานที่ต่าง ๆ รวมถึงการใช้ระบบขนส่งสาธารณะ ส่งผลให้เกิดการระบาดในวงกว้าง เพราะสามารถติดต่อถึงกันได้อย่างง่ายดายด้วยการหายใจ และการสัมผัส
ศ.ดร.สนอง เอกสิทธิ์ จากจุฬาลงกรณ์มหาวิทยาลัย และทีมจาก บจก.เลนส์ แอนด์ สมาร์ทคลาสรูม จึงได้พัฒนาเครื่องให้กำเนิดละอองฝอย VQ20 (Aerosol Generator) เพื่อใช้ทดแทนเครื่องที่นำเข้าจากต่างประเทศอยู่ก่อนแล้ว และมีความคิดที่จะนำมาให้บริการสนับสนุนการฆ่าเชื้อพื้นที่ที่มีความเสี่ยงสูง เช่น รถพยาบาล โรงพยาบาล และสถานพักแพทย์และผู้ป่วยโรค COVID-19 ซึ่งขณะนี้ผลิตเครื่องพร้อมใช้งานแล้วจำนวนหนึ่ง และจะขยายผลเพื่อเพิ่มจำนวนในระยะ 1 เดือนจากนี้ เพื่อรองรับสถานพยาบาลในเขตอื่นๆ
โดย ได้รับการสนับสนุนจาก กลุ่ม Make Every Life Better (MELB) ภายใต้การควบคุมของ ศูนย์ความเป็นเลิศด้านชีววิทยาศาสตร์ (องค์การมหาชน) หรือ ทีเซลส์ (TCELS) กระทรวงการอุดมศึกษา วิทยาศาสตร์ วิจัยและนวัตกรรม (อว.) ทั้งนี้ ยังได้รับความสนับสนุน จากบริษัท ไทยเปอร์อ๊อกไซด์ จำกัด ผู้มีประสบการณ์การผลิตไฮโดรเจนเปอร์ออกไซด์มายาวนานกว่า 25 ให้การสนับสนุนสารละลายไฮโดรเจนเปอร์ออกไซด์ (เกรดอุตสาหกรรมอาหารและยา) เช่น Durox Mist-7 และ Durox LR-3 เพื่อใช้คู่กับเครื่อง VQ20 ในการฆ่าเชื้อในแคมเปญนี้ด้วย ซึ่งทีมผู้ดำเนินงานมีความมุ่งหวังที่จะนำองค์ความรู้และความชำนาญการมาช่วยให้ประเทศไทยผ่านพ้นวิกฤติ COVID-19 ไปได้อย่างปลอดภัย
รายละเอียดการให้บริการ
1. ให้บริการฆ่าเชื้อด้วยไฮโดรเจนเปอร์ออกไซด์ (Aerosol Fumigation) สำหรับกำจัดเชื้อโรคในอากาศและบนพื้นผิว สามารถกำจัดได้ทั้งเชื้อแบคทีเรีย เชื้อรา และไวรัส ไม่ทิ้งสารตกค้าง เนื่องจากไฮโดรเจนเปอร์ออกไซด์สลายตัวเป็นน้ำและออกซิเจน
2. สถานพยาบาลในเขตกรุงเทพ แจ้งชื่อและรายละเอียดสถานที่ที่ต้องการฆ่าเชื้อ (ขนาดพื้นที่)
3. ผู้ให้บริการจะเดินทางไปพร้อมกับเครื่องพ่นละอองฝอย VQ20 และสารละลายไฮโดรเจนเปอร์ออกไซด์ความเข้มข้นที่เหมาะสม
4. ดำเนินการพ่นละอองและปิดสถานที่ทิ้งไว้ไม่น้อยกว่า 0.5 ชั่วโมง
5. เมื่อเปิดระบายอากาศแล้วสามารถใช้งานสถานที่ได้ตามปกติ โดยไม่เป็นอันตราย
กลุ่มเป้าหมาย
- รถพยาบาล
- โรงพยาบา
- สถานพักบุคลากรการแพทย์
หมายเหตุ : เฉพาะในเขตพื้นที่กรุงเทพมหานคร
ระยะเวลาแคมเปญ 1 เดือน
- บริการเฉลี่ย 1,000 ลบ.ม.ต่อวัน / ให้บริการวันจันทร์ - ศุกร์
- รวมเฉลี่ย 20,000 ลบ.ม.ต่อวัน ตามลำดับการขอรับบริการ
.
เจ้าของแคมเปญ : ศ.ดร.สนอง เอกสิทธิ์ จากจุฬาลงกรณ์มหาวิทยาลัย
ประสานงาน : นายปรินทร แจ้งทวี
E-Mail : parinton_sp3@yahoo.com
คลิกอ่านรายละเอียด : https://www.melbthailand.com/items/บริการฆ่าเชื้อด้วย-เครื/
*Make Every Life Better ร่วมแบ่งปันความรักความห่วงใยให้สังคมไทย*
#TCELSMakeEveryLifeBetter
#TCELSTHAILAND
#กระทรวงการอุดมศึกษาวิทยาศาสตร์วิจัยและนวัตกรรม
ข้อมูลข่าวโดย : ศูนย์ความเป็นเลิศด้านชีววิทยาศาสตร์ (องค์การมหาชน) หรือ ทีเซลส์ (TCELS)
เผยแพร่ : จิรายุ รุจิพงษ์วาที
ส่วนสื่อสารองค์กร
กระทรวงการอุดมศึกษา วิทยาศาสตร์ วิจัยและนวัตกรรม
โทรศัพท์ 0 2333 3700 ต่อ 3728 - 3732 โทรสาร 0 2333 3834
Facebook : @MHESIThailand
Call Center โทร.1313

ที่มา : https://www.thaigov.go.th/news/contents/details/30595
