รัฐบาลไทย-ข่าวทำเนียบรัฐบาล-สถานเอกอัคราชทูต ณ กรุงพริทอเรียจัดส่งคนไทยจำนวน 135 คน กลับประเทศไทย โดยเที่ยวบินพิเศษของสายการบิน South African Airways (SAA) [กระทรวงการต่างประเทศ]

วันพฤหัสบดีที่ 7 พฤษภาคม 2563
พิมพ์
สถานเอกอัคราชทูต ณ กรุงพริทอเรียจัดส่งคนไทยจำนวน 135 คน กลับประเทศไทย โดยเที่ยวบินพิเศษของสายการบิน South African Airways (SAA) [กระทรวงการต่างประเทศ]
สถานเอกอัคราชทูต ณ กรุงพริทอเรียจัดส่งคนไทยจำนวน 135 คน ที่ติดค้างในแอฟริกาใต้ เเละประเทศในเขตอาณากลับประเทศไทย โดยเที่ยวบินพิเศษของสายการบิน South African Airways (SAA)
เมื่อวันที่ 6 พ.ค. 2563 สถานเอกอัครราชทูต ณ กรุงพริทอเรีย ได้ดำเนินการส่งคนไทยในประเทศแอฟริกาใต้และเขตอาณาที่ได้รับผลกระทบของการแพร่ระบาดเชื้อไวรัสโควิด-19 กลับ ภูมิลำเนาจำนวน 135 คน ด้วยเที่ยวบินพิเศษของสายการบิน South African Airways ซึ่งเกิดขึ้นได้ด้วยความร่วมมือระหว่างสถานเอกอัครราชทูตไทยในแอฟริกาใต้ และสถานเอกอัครราชทูตแอฟริกาใต้ประจำประเทศไทยพร้อมทั้งการสนับสนุนของกระทรวงการต่างประเทศแอฟริกาใต้
สถานเอกอัครราชทูตฯ มุ่งมั่น ดำเนินการอย่างเต็มที่ เเละรู้สึกยินดีที่ได้ช่วยเหลือคนไทยที่ติดค้างอยู่ในแอฟริกาใต้ได้กลับสู่มาตุภูมิในโอกาสแรก เเละยังคงเเน่วเเน่ที่จะดำเนินการต่อไปเพื่อบรรเทาความยากลำบากของคนไทยที่ยังคงพำนักอยู่ในแอฟริกาใต้
สถานเอกอัครราชทูตฯ ขอขอบคุณผู้เดินทางทุกท่านที่ให้ความร่วมมือในการเดินทางครั้งนี้เป็นอย่างดี รวมถึงกลุ่มชุมชนไทยในแอฟริกาใต้ที่มีส่วนเกี่ยวข้องและได้ร่วมเเรงร่วมใจส่งคนไทยกลับบ้าน ซึ่งเป็นส่วนสำคัญที่ทำให้การดำเนินภารกิจในครั้งนี้ สำเร็จลุล่วงไปด้วยดี

ที่มา : https://www.thaigov.go.th/news/contents/details/30464
