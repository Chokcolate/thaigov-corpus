รัฐบาลไทย-ข่าวทำเนียบรัฐบาล-สำนักงานการค้าและเศรษฐกิจไทยดำเนินการส่งคนไทยกลับประเทศโดยเที่ยวบินพิเศษสายการบินไทยสมายล์ [กระทรวงการต่างประเทศ]

วันจันทร์ที่ 11 พฤษภาคม 2563
พิมพ์
สำนักงานการค้าและเศรษฐกิจไทยดำเนินการส่งคนไทยกลับประเทศโดยเที่ยวบินพิเศษสายการบินไทยสมายล์ [กระทรวงการต่างประเทศ]
สำนักงานการค้าและเศรษฐกิจไทยดำเนินการส่งคนไทยกลับประเทศโดยเที่ยวบินพิเศษสายการบินไทยสมายล์
ส่งคนไทยกลับแผ่นดินแม่ ฉลองวันแม่สากล
สำนักงานการค้าและเศรษฐกิจไทยได้ส่งคนไทยที่ตกค้างในไต้หวันชุดที่ 2 จำนวน 134 คนกลับประเทศไทย ด้วยเที่ยวบินพิเศษสายการบินไทยสมายล์ เที่ยวบินที่  WE8090  ซึ่งกำหนดออกจากสนามบินนานาชาติเถาหยวน เวลา 14.00 น. (เวลาท้องถิ่น) และถึงท่าอากาศยานสุวรรณภูมิ เวลา 17.00 น. (เวลาประเทศไทย)
นอกจากนี้ สำนักงานการค้าฯ ยังได้เตรียมถุงอิ่มอุ่น ที่บรรจุหน้ากากอนามัย กระดาษเปียก น้ำดื่ม อาหารกลางวันและของว่างแจกให้คนไทยระหว่างที่รอขึ้นเครื่องบินและในระหว่างเดินทางด้วย
ทั้งนี้ ขอขอบคุณบริษัทการบินไทย และสายการบินไทย THAI Smile Airways สำหรับการจัดเที่ยวบินพิเศษ และร้านอาหาร Ros Thai Taiwan สำหรับข้าวกะเพราไก่ไข่ดาว ราคาพิเศษสำหรับคนไทยที่จะเดินทางกลับบ้านทุกคน
หากท่านใดยังอยู่ในไต้หวันและต้องการความช่วยเหลือ สามารถติดต่อได้ที่ ช่องทางแชตของในเฟซบุ๊กของสำนักงานการค้าฯ หรือโทรศัพท์ +8862 27752211 และ  สายด่วน +8869 52238931
#คนแปลกหน้าที่ดูแลคุณ
#การทูตเพื่อประชาชนทุกแห่งหนเราดูแล
#กงสุลไทเปไม่เทคนไทย

ที่มา : https://www.thaigov.go.th/news/contents/details/30652
