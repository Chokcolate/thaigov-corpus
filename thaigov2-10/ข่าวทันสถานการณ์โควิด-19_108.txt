รัฐบาลไทย-ข่าวทำเนียบรัฐบาล-สถานกงสุลใหญ่ ณ นครแฟรงก์เฟิร์ต อำนวยความสะดวก ในการเดินทางกลับประเทศไทยให้แก่คนไทย จำนวน 110 คน จาก 10 ประเทศในยุโรป [กระทรงวงการต่างประเทศ]

วันพฤหัสบดีที่ 7 พฤษภาคม 2563
สถานกงสุลใหญ่ ณ นครแฟรงก์เฟิร์ต อำนวยความสะดวก ในการเดินทางกลับประเทศไทยให้แก่คนไทย จำนวน 110 คน จาก 10 ประเทศในยุโรป [กระทรงวงการต่างประเทศ]
สถานกงสุลใหญ่ ณ นครแฟรงก์เฟิร์ต อำนวยความสะดวก ในการเดินทางกลับประเทศไทยให้แก่คนไทย จำนวน 110 คน จาก 10 ประเทศในยุโรป
วันนี้ (6 พฤษภาคม 2563) สถานกงสุลใหญ่ ณ นครแฟรงก์เฟิร์ต อำนวยความสะดวกคนไทย 110 คน จากเยอรมนี ออสเตรีย เบลเยียม เช็ก ฟินแลนด์ ฮังการี อิตาลี โปรตุเกส สวีเดน และสวิตเซอร์แลนด์ เดินทางกลับประเทศไทยโดยสายการบิน Lufthansa เที่ยวบินที่ LH 772 ซึ่งออกเดินทางจากนครแฟรงก์เฟิร์ต เวลา 07.50 น. ตามเวลาท้องถิ่นของเยอรมนี (ช้ากว่ากำหนด 30 นาที) และมีกำหนดถึงท่าอากาศยานสุวรรณภูมิ เวลา 23.30 น.
โดยสถานเอกอัครราชทูต ณ กรุงเบอร์ลิน เป็นผู้ประสานงานขอความร่วมมือจากสายการบินและขออนุมัติจากส่วนราชการที่เกี่ยวข้องของประเทศไทย พร้อมด้วยความร่วมมือจากสถานเอกอัครราชทูตในยุโรปและสถานกงสุลใหญ่ ณ นครมิวนิก ในการอำนวยความสะดวกและออกเอกสารที่เกี่ยวข้องให้ครบถ้วน ทั้งนี้ ผู้โดยสารที่ขึ้นเที่ยวบินข้างต้นทั้ง 110 คน รับทราบเกี่ยวกับมาตรการกักตัว 14 วัน หลังจากที่เดินทางถึงประเทศไทยด้วยแล้ว
สถานกงสุลใหญ่ฯ ขอขอบคุณกระทรวงการต่างประเทศ สถานเอกอัครราชทูต ณ กรุงเบอร์ลิน และสถานกงสุลใหญ่ ณ นครมิวนิก สถานเอกอัครราชทูตในยุโรป สายการบิน Lufthansa และหน่วยงานไทยที่เกี่ยวข้องทุกหน่วยงานที่สนับสนุนในการปฏิบัติภารกิจครั้งนี้ ซึ่งทำให้สามารถส่งกลับคนไทยกลับประเทศได้สำเร็จลุล่วงด้วยดี
#ใจถึงใจจากสถานกงสุลใหญ่ไทยนครแฟรงก์เฟิร์ต

ที่มา : https://www.thaigov.go.th/news/contents/details/30463
