รัฐบาลไทย-​“พาณิชย์” ตั้ง “ตู้พาณิชย์ปันสุข” หน้ากระทรวงฯ ช่วยเหลือประชาชนผู้มีรายได้น้อย [กระทรวงพาณิชย์]

วันพฤหัสบดีที่ 14 พฤษภาคม 2563
​“พาณิชย์” ตั้ง “ตู้พาณิชย์ปันสุข” หน้ากระทรวงฯ ช่วยเหลือประชาชนผู้มีรายได้น้อย [กระทรวงพาณิชย์]
​“พาณิชย์” ตั้ง “ตู้พาณิชย์ปันสุข” หน้ากระทรวงฯ ช่วยเหลือประชาชนผู้มีรายได้น้อย
“พาณิชย์” ทำการตั้ง “ตู้พาณิชย์ปันสุข” ด้านหน้ากระทรวงฯ นำสินค้าอุปโภคบริโภคใส่ตู้ เพื่อช่วยเหลือประชาชนผู้มีรายได้น้อยเข้าถึงการบริโภคสินค้าที่จำเป็น พร้อมเปิดโอกาสให้ข้าราชการ ผู้ที่มีกำลัง ร่วมแบ่งปัน
นายบุญยฤทธิ์ กัลยาณมิตร ปลัดกระทรวงพาณิชย์ เปิดเผยว่า กระทรวงพาณิชย์ได้เปิด “ตู้พาณิชย์ปันสุข” หน้ากระทรวงพาณิชย์ เพื่อร่วมแบ่งปันสินค้าอุปโภคบริโภคที่จำเป็นในชีวิตประจำวัน ให้กับประชาชนผู้มีรายได้น้อย ที่อยู่ในพื้นที่รอบกระทรวงพาณิชย์ และใกล้เคียง ได้มีโอกาสรับการแบ่งปันจากกระทรวงพาณิชย์ ซึ่งจะช่วยลดภาระค่าครองชีพในช่วงการแพร่ระบาดของไวรัสโควิด-19 ที่ประชาชนต้องเพิ่มระยะห่างทางสังคม และการขับเคลื่อนเศรษฐกิจที่ยังไม่เข้าสู่ภาวะปกติ ทำให้ประชาชนบางกลุ่มมีรายได้ลดลง
ทั้งนี้ กระทรวงพาณิชย์ยังได้เปิดโอกาสให้ข้าราชการ และประชาชน ที่มีกำลัง และต้องการที่จะแบ่งปัน สามารถนำสินค้าเข้าไปใส่ไว้ในตู้พาณิชย์ปันสุข เพื่อร่วมกันแบ่งปันได้ด้วย
“กระทรวงพาณิชย์ได้เห็นถึงความสำคัญของการแบ่งปัน และต้องการช่วยเหลือสังคม จึงได้เปิดตู้พาณิชย์ปันสุข เพื่อเป็นอีกหนึ่งทางเลือกในการบริโภคสินค้าให้กับประชาชนผู้มีรายได้น้อย และแม้จะเป็นเพียงส่วนเล็กๆ แต่กระทรวงพาณิชย์มีความตั้งใจที่จะช่วยเหลือประชาชน โดยขอให้หยิบแต่พอดี ซึ่งได้จำกัดไว้คนละ 3-4 ชิ้น เพื่อให้คนข้างหลังได้มีโอกาสได้รับสินค้า”นายบุณยฤทธิ์กล่าว
>>>ติดตามข่าวสารพาณิชย์แบบฉับไว ส่งตรงถึงมือถือได้ที่ http://line.me/ti/p/%40uld0329i
>>>ติดตามข่าวสารพาณิชย์ ผ่านทวิตเตอร์ https://twitter.com/CNAOnlineTwit

ที่มา : https://www.thaigov.go.th/news/contents/details/30858
