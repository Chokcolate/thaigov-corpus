รัฐบาลไทย-ข่าวทำเนียบรัฐบาล-สำนักงานการบินพลเรือน กำหนดแนวปฏิบัติการขนสินค้าภายในห้องโดยสารอากาศยาน ระหว่างการแพร่ระบาดของโรคติดเชื้อไวรัส COVID-19 [กระทรวงคมนาคม]

วันจันทร์ที่ 11 พฤษภาคม 2563
พิมพ์
สำนักงานการบินพลเรือน กำหนดแนวปฏิบัติการขนสินค้าภายในห้องโดยสารอากาศยาน ระหว่างการแพร่ระบาดของโรคติดเชื้อไวรัส COVID-19 [กระทรวงคมนาคม]
สำนักงานการบินพลเรือน กำหนดแนวปฏิบัติการขนสินค้าภายในห้องโดยสารอากาศยาน ระหว่างการแพร่ระบาดของโรคติดเชื้อไวรัส COVID-19
นายจุฬา สุขมานพ ผู้อำนวยการสำนักงานการบินพลเรือนแห่งประเทศไทย กระทรวงคมนาคม กล่าวว่า สำนักงานการบินพบเรือน (กพท.) ได้กำหนดแนวปฏิบัติการขนสินค้าภายในห้องโดยสารในอากาศยาน ระหว่างการแพร่ระบาดของโรคติดเชื้อไวรัส COVID-19 โดยมีวัตถุประสงค์เพื่อส่งเสริมการขนส่งสินค้าระหว่างสายการบินหยุดทำการบินเนื่องจากปริมาณผู้โดยสารลดลง ซึ่งจะทำให้ระบบการกระจายสินค้าที่จำเป็นต่อการดำรงชีวิตสามารถดำเนินการได้อย่างต่อเนื่อง และทำให้ราคาค่าขนส่งไม่สูงขึ้นจนเกินไปในช่วงที่ผู้ขนส่งสินค้ามีจำนวนน้อยลง อีกทั้งเปิดโอกาสให้สามารถเช่าเครื่องบินโดยสารขนส่งสินค้าและขนส่งในห้องโดยสารได้ (ปกติสินค้าต้องขนใต้ท้องเครื่องเท่านั้น) ทั้งนี้ สินค้าที่ได้รับอนุญาตให้ขนส่งภายในห้องโดยสาร ได้แก่ อาหาร เครื่องอุปโภคบริโภค และสิ่งของจำเป็นในช่วงการแพร่ระบาดของโรคติดเชื้อไวรัส COVID-19 อาทิ เวชภัณฑ์ทางการแพทย์ อุปกรณ์ป้องกันโรค เป็นต้น สำหรับพื้นที่ห้องโดยสารที่สามารถขนส่งได้ อาทิ บนเก้าอี้โดยสาร พื้นที่เก็บสัมภาระใต้เก้าอี้โดยสาร เหนือศีรษะ และพื้นที่เก็บสัมภาระที่อื่นบนเครื่อง ซึ่งสายการบินต้องประเมินความเสี่ยงของสินค้าที่จะขนส่งและจัดทำขั้นตอนการปฏิบัติการขนส่งให้ กทพ. พิจารณารับรองด้านมาตรฐานความปลอดภัยก่อนดำเนินการ

ที่มา : https://www.thaigov.go.th/news/contents/details/30647
