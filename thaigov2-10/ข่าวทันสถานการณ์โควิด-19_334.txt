รัฐบาลไทย-ข่าวทำเนียบรัฐบาล-โฆษก ศบค. ยืนยันไลน์ “ไทยชนะ” เป็นช่องทางเพื่อผู้ประกอบกิจการ/กิจกรรมใช้สอบถามเพิ่มเติม ย้ำจับตา 14 วันช่วงผ่อนปรนระยะ 2 ก่อนพิจารณาให้กิจการ/กิจกรรมระยะ 3 กลับมาให้บริการ

วันจันทร์ที่ 18 พฤษภาคม 2563
พิมพ์
โฆษก ศบค. ยืนยันไลน์ “ไทยชนะ” เป็นช่องทางเพื่อผู้ประกอบกิจการ/กิจกรรมใช้สอบถามเพิ่มเติม ย้ำจับตา 14 วันช่วงผ่อนปรนระยะ 2 ก่อนพิจารณาให้กิจการ/กิจกรรมระยะ 3 กลับมาให้บริการ
โฆษก ศบค. ยืนยันไลน์ “ไทยชนะ” เป็นช่องทางเพื่อผู้ประกอบกิจการ/กิจกรรมใช้สอบถามเพิ่มเติม ย้ำจับตา 14 วันช่วงผ่อนปรนระยะ 2 ก่อนพิจารณาให้กิจการ/กิจกรรมระยะ 3 กลับมาให้บริการ
วันนี้ (18 พ.ค. 63) เวลา 11.30 น. ณ ศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) (ศบค.) โถงกลาง ตึกสันติไมตรี ทำเนียบรัฐบาล นายแพทย์ทวีศิลป์ วิษณุโยธิน โฆษก ศบค. ตอบคำถามสื่อมวลชน ที่ถามผ่านโซเซียลมีเดียในการแถลงข่าวของศูนย์ข่าวโควิด-19 และสรุปสาระสำคัญ ดังนี้
โฆษก ศบค. ยืนยันว่า แอปพลิเคชัน LINE “ไทยชนะ” เป็นบัญชีทางการ (Official Account) ที่ประชาชนสามารถเพิ่มเป็นเพื่อนได้โดย LINE “ไทยชนะ” มีไว้สำหรับสอบถามข้อมูลเพิ่มเติมหรือรับข้อมูลข่าวสาร นอกเหนือจากสายด่วน 1119  ไม่ได้มีไว้เพื่อการลงทะเบียน โดยมีเจ้าหน้าที่คอยตอบคำถามสำหรับผู้ประกอบกิจการ/กิจกรรม ที่ประสบปัญหาในการลงทะเบียน เพื่อความเป็นส่วนตัว   โอกาสนี้  โฆษก ศบค. ยังขอบคุณทั้งผู้ประกอบกิจการ/กิจกรรม และประชาชนทุกคนที่ให้ความร่วมมือปฏิบัติตามมาตรการการผ่อนปรนระยะ 2 อย่างดี เพื่อให้เศรษฐกิจกลับมาหมุนเวียนอย่างปกติ อย่างไรก็ตาม ยอมรับว่า อาจมีความขัดข้องของระบบในช่วงแรกบ้าง ซึ่งจะได้นำความคิดเห็นต่าง ๆ มาพัฒนาปรับปรุงต่อไป
สุดท้ายนี้ โฆษก ศบค. ยังขอความร่วมมือร้านค้าให้ลงทะเบียน “ไทยชนะ” เพื่อร่วมเป็นส่วนหนึ่งในการช่วยควบคุมการแพร่ระบาดของเชื้อไวรัสโควิด-19 ขอยืนยันว่าข้อมูลทั้งหมดอยู่ภายใต้การดูแลของกรมควบคุมโรค กระทรวงสาธารณสุข เพื่อความสะดวกในการติดตามค้นหาผู้ป่วยติดเชื้อหรือผู้ที่เป็นกลุ่มเสี่ยงเท่านั้น ทั้งนี้ หากประชาชนทุกคนให้ความร่วมมือในช่วงเวลา 14 ของการผ่อนปรนมาตรการระยะ 2  จากนี้ กิจการ/กิจกรรม ที่จัดอยู่ในระยะ 3 ก็จะได้สามารถกลับมาให้บริการได้เร็ววัน เท่ากับเป็นการช่วยเหลือผู้ที่ได้รับผลกระทบจากการหยุดให้บริการของสถานประกอบการด้วย
....................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/31024
