รัฐบาลไทย-ข่าวทำเนียบรัฐบาล-พักชำระหนี้ลูกค้า ธก.ส. เป็นเวลา 1 ปี

วันอาทิตย์ที่ 10 พฤษภาคม 2563
พิมพ์
พักชำระหนี้ลูกค้า ธก.ส. เป็นเวลา 1 ปี
วันศุกร์ที่ 8 พฤษภาคม 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
ธนาคารเพื่อการเกษตรและสหกรณ์การเกษตร หรือ ธ.ก.ส. ออกมาตรการช่วยเหลือเกษตรกรที่เป็นลูกค้าของธนาคาร ซึ่งได้รับผลกระทบจากภัยธรรมชาติและการระบาดของโรคโควิด-19 โดยพักชำระหนี้ต้นเงินและดอกเบี้ยเงินกู้ ที่ถึงกำหนดชำระตั้งแต่งวดเดือนเม.ย. 63 – งวดเดือนมี.ค. 64 เป็นเวลา 1 ปี โดยอัตโนมัติ ครอบคลุมทั้งบุคคล ผู้ประกอบการ กลุ่มเกษตรกร สหกรณ์ กองทุนหมู่บ้านและชุมชนเมือง ราว 3,300,000 ราย นอกจากนี้ ยังมีมาตรการช่วยเหลือก่อนหน้านี้ เช่น ขยายระยะเวลาชำระหนี้ ลดอัตราดอกเบี้ย ปลอดชำระต้นเงินใน 3 ปีแรก ให้กับลูกหนี้ปกติ และลูกหนี้ NPL ให้สินเชื่ออัตราดอกเบี้ยผ่อนปรนและสินเชื่อฉุกเฉิน เพื่อบรรเทาภาระค่าใช้จ่ายจำเป็นในครัวเรือน และเป็นเงินทุนหมุนเวียนประกอบอาชีพ เป็นต้น
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/30586
