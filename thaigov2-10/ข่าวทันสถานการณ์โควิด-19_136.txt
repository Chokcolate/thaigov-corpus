รัฐบาลไทย-ข่าวทำเนียบรัฐบาล-กระทรวงเกษตรฯ ติดตามสถานการณ์และผลการดำเนินการเฝ้าระวัง ป้องกัน และเตรียมความพร้อมในการรองรับสถานการณ์การระบาดโรคติดเชื้อไวรัสโคโรนา 2019 (COVID-19) [กระทรวงเกษตรและสหกรณ์]

วันศุกร์ที่ 8 พฤษภาคม 2563
พิมพ์
กระทรวงเกษตรฯ ติดตามสถานการณ์และผลการดำเนินการเฝ้าระวัง ป้องกัน และเตรียมความพร้อมในการรองรับสถานการณ์การระบาดโรคติดเชื้อไวรัสโคโรนา 2019 (COVID-19) [กระทรวงเกษตรและสหกรณ์]
กระทรวงเกษตรฯ ติดตามสถานการณ์และผลการดำเนินการเฝ้าระวัง ป้องกัน และเตรียมความพร้อมในการรองรับสถานการณ์การระบาดโรคติดเชื้อไวรัสโคโรนา 2019 (COVID-19) พร้อมระดมทุกหน่วยงานขับเคลื่อน 8 นโยบายสำคัญของกระทรวง
นายสำราญ สาราบรรณ์ รองปลัดกระทรวงเกษตรและสหกรณ์ เปิดเผยภายหลังการประชุมผู้ประสานงานศูนย์ประสานการปฏิบัติภายใต้สถานการณ์การแพร่ระบาดของโรคติดเชื้อไวรัสโคโรนา 2019 (COVID-19) กระทรวงเกษตรและสหกรณ์ ว่า ที่ประชุมได้รับฟังการรายงานสถานการณ์และผลการดำเนินการเฝ้าระวัง ป้องกัน และเตรียมความพร้อมในการรองรับสถานการณ์การระบาดโรคติดเชื้อไวรัสโคโรนา 2019 (COVID-19) (ข้อมูล ณ วันที่ 7 พ.ค. 63) ซึ่งกระทรวงเกษตรฯ มีมาตรการการช่วยเหลือกระทรวงเกษตรและสหกรณ์ ทั้งการเพิ่มช่องทางการจำหน่ายสินค้าเกษตร อาทิ การจัดทำเคมเปญและโครงการต่าง ๆ เพื่อช่วยเหลือเกษตรกร การสร้างรายได้ โดยมีการจ้างแรงงาน การลดภาระค่าใช้จ่าย อาทิ การสนับสนุนเมล็ดพันธุ์พืชสวนครัว และการขอความร่วมมือลดราคาอาหารสัตว์น้ำและปัจจัยการผลิต เป็นต้น รวมถึงการจัดการด้านหนี้สิน เพื่อบรรเทาความเดือนร้อนของเกษตรกร อีกทั้งหน่วยงานในสังกัดกระทรวงเกษตรฯ ยังเปิดให้บริการแก่ประชาชน/เกษตรกร/ผู้ประกอบการ ผ่านช่องทางต่าง ๆ ทั้งเว็บไซด์ E-Mail Call Center facebook และ Application Line
นอกจากนี้ ยังได้มีการติดตามผลการดำเนินงานภายใต้ 8 นโยบายของกระทรวงเกษตรและสหกรณ์ ได้แก่ 1) การบริหารจัดการแหล่งน้ำ 2) การส่งเสริมเกษตรกรรมยั่งยืน 3) การใช้ระบบตลาดน้ำการผลิต 4) การลดต้นทุนการผลิต 5) การบริหารจัดการประมงอย่างยั่งยืน 6) การแก้ปัญหาเฉพาะหน้าให้เกษตรกร 7) การจัดทำข้อมูลสารสนเทศด้านการเกษตร และ 8) การพัฒนาศูนย์เรียนรู้การเพิ่มประสิทธิภาพการผลิตสินค้าเกษตร (ศพก.)

ที่มา : https://www.thaigov.go.th/news/contents/details/30519
