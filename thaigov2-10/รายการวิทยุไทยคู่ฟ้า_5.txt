รัฐบาลไทย-ข่าวทำเนียบรัฐบาล-โครงการประกันภัยข้าวนาปี ปีการผลิต 2563

วันอาทิตย์ที่ 3 พฤษภาคม 2563
โครงการประกันภัยข้าวนาปี ปีการผลิต 2563
วันศุกร์ที่ 1 พฤษภาคม 2563
Your browser does not support the audio element.
​ต่อจากนี้ไป ขอเชิญรับฟังไทยคู่ฟ้า ครับ
รัฐบาลอนุมัติโครงการประกันภัยข้าวนาปี ปีการผลิต 2563 วงเงินงบประมาณ 2,900 ล้านบาท โดยคงรูปแบบและประเภทภัยที่ได้รับการคุ้มครองเช่นเดียวกับปีที่ผ่านมา เพื่อให้โครงการดังกล่าวดำเนินการได้อย่างต่อเนื่องและสอดคล้องกับฤดูกาลเพาะปลูกข้าวนาปีของเกษตรกร ซึ่งเริ่มต้นตั้งแต่วันที่ 1 เม.ย. 63 เป็นต้นมา ช่วยให้เกษตรกรมีเครื่องมือบริหารจัดการความเสี่ยงด้านภัยพิบัติผ่านระบบการประกันภัย และบรรเทาผลกระทบจากความเสียหายที่เกิดขึ้นโดยธรรมชาติ โดยจะได้รับความคุ้มครองตลอดระยะเวลาการปลูกข้าวนาปี นอกจากนี้ ยังเป็นการต่อยอดความช่วยเหลือของภาครัฐ เพื่อควบคุมไม่ให้ต้นทุนการปลูกข้าวของเกษตรกรสูงจนเกินไปจนเป็นภาระ ทำให้ชาวนาสามารถเพาะปลูกข้าวในปีต่อ ๆ ไปได้อย่างมีประสิทธิภาพ
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/30237
