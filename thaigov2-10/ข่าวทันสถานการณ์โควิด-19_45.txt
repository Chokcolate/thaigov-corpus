รัฐบาลไทย-ข่าวทำเนียบรัฐบาล-นิติวิทย์ฯ จัดฝึกอบรมเจ้าหน้าที่กรมพินิจและคุ้มครองเด็กและเยาวชนในเรื่องวิธีการการเก็บตัวอย่างเยื่อบุโพรงจมูกหาเชื้อ COVID-19 [กระทรวงยุติธรรม]

วันจันทร์ที่ 4 พฤษภาคม 2563
นิติวิทย์ฯ จัดฝึกอบรมเจ้าหน้าที่กรมพินิจและคุ้มครองเด็กและเยาวชนในเรื่องวิธีการการเก็บตัวอย่างเยื่อบุโพรงจมูกหาเชื้อ COVID-19 [กระทรวงยุติธรรม]
นิติวิทย์ฯ จัดฝึกอบรมเจ้าหน้าที่กรมพินิจและคุ้มครองเด็กและเยาวชนในเรื่องวิธีการการเก็บตัวอย่างเยื่อบุโพรงจมูกหาเชื้อ COVID-19
ในช่วงสัปดาห์ที่ผ่านมา ผู้ช่วยศาสตราจารย์วรวีร์ ไวยวุฒิ ผู้อำนวยการกองสารพันธุกรรม และ ผู้อำนวยการกองมาตรฐานนิติวิทยาศาสตร์ พร้อมเจ้าหน้าที่สถาบันนิติวิทยาศาสตร์ จัดฝึกอบรมให้ความรู้เกี่ยวกับวิธีการเก็บตัวอย่างจากเนื้อเยื่อบุโพรงจมูกเพื่อหาเชื้อไวรัส COVID-19 ณ ศูนย์แรกรับเด็กและเยาวชนชายบ้านเมตตา สถานพินิจและคุ้มครองเด็กและเยาวชนกรุงเทพมหานคร และ สถานพินิจและคุ้มครองเด็กและเยาวชน จังหวัดปทุมธานี
การจัดฝึกอบรมมีวัตถุประสงค์เพื่อให้เจ้าหน้าที่ของกรมพินิจและคุ้มครองเด็กและเยาวชน มีทักษะในการเก็บตัวอย่าง เพื่อส่งมอบให้สถาบันนิติวิทยาศาสตร์ดำเนินการตรวจหาเชื้อฯ โดยมีกลุ่มเป้าหมายคือกลุ่มเด็กหรือเยาวชนที่เข้ามาใหม่ ซึ่งการตรวจหาเชื้อฯ เป็นการคัดกรอง และช่วยแก้ปัญหากรณีสถานที่ในการกักตัวเป็นเวลา 14 วันมีไม่เพียงพอ ซึ่งเมื่อได้ตรวจเชื้อแล้ว ทางสถานพินิจฯ จะสามารถลดจำนวนวันกักตัวเหลือ 5-7 วัน โดยสามารถหมุนเวียนเด็กหรือเยาวชน เข้าสู่กระบวนกักตัวได้โดยไม่แออัด

ที่มา : https://www.thaigov.go.th/news/contents/details/30285
