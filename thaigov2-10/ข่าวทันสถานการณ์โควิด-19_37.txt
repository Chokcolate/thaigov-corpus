รัฐบาลไทย-ข่าวทำเนียบรัฐบาล-สถานเอกอัครราชทูต ณ กรุงอัสตานา ได้ช่วยเหลือแรงงานไทยในภาคตะวันตกของคาซัคสถาน จำนวน 55 คน กลับประเทศไทย โดยเที่ยวบินของสายการบิน SCAT [กระทรวงการต่างประเทศ]

วันจันทร์ที่ 4 พฤษภาคม 2563
สถานเอกอัครราชทูต ณ กรุงอัสตานา ได้ช่วยเหลือแรงงานไทยในภาคตะวันตกของคาซัคสถาน จำนวน 55 คน กลับประเทศไทย โดยเที่ยวบินของสายการบิน SCAT [กระทรวงการต่างประเทศ]
สถานเอกอัครราชทูต ณ กรุงอัสตานา ได้ช่วยเหลือแรงงานไทยในภาคตะวันตกของคาซัคสถาน จำนวน 55 คน กลับประเทศไทย โดยเที่ยวบินของสายการบิน SCAT
สถานเอกอัครราชทูต ณ กรุงอัสตานาได้ประสานงานในการช่วยเหลือแรงงานไทยในภาคตะวันตกของคาซัคสถานจำนวน 55 คน ซึ่งส่วนใหญ่เป็นแรงงานในด้านการก่อสร้างท่อส่งน้ำมัน เดินทางกลับประเทศไทย โดยเที่ยวบินสายการบิน SCAT ซึ่งดำเนินการเช่าเหมาลำโดยบริษัทที่มีแรงงานไทยทำงานอยู่จำนวน 4 บริษัท ได้แก่
บริษัท Neftestroiservice บริษัท Sicim บริษัท Bonatti และบริษัท Tengizchevroil โดยเที่ยวบินดังกล่าวออกเดินทางจากสนามบินเมือง Atyrau ทางตะวันตกของคาซัคสถาน ในวันที่ 1 พฤษภาคม 2563 และเดินทางถึงสนามบินสนามบินสุวรรณภูมิในวันที่ 2 พฤษภาคม 2563 โดยคนไทยทั้ง 55 จะต้องได้รับการกักตัวเพื่อกักกันโรค (state quarantine) ตามนโยบายของรัฐบาลไทยเป็นเวลา 14 วัน
ในขณะนี้ยังมีคนไทยอีกประมาณ 20 คนที่ยังตกค้างอยู่ในสาธารณรัฐคาซัคสถานและสาธารณรัฐคีร์กีซและประสงค์จะเดินทางกลับประเทศไทย ซึ่งสถานเอกอัครราชทูตฯ กำลังหาวิธีการในการส่งคนไทยเหล่านี้กลับประเทศไทยในโอกาสแรก ทั้งนี้ คาซัคสถานจะยกเลิกสถานการณ์ฉุกเฉินในวันที่ 11 พฤษภาคม 2563 หากไม่มีการแพร่ระบาดขนาดใหญ่เกิดขึ้นอีก และเริ่มมีมาตรการผ่อนปรนต่าง ๆ อาทิ การเปิดทำการร้านขายของขนาดเล็ก การเปิดเที่ยวบินภายในประเทศ (แต่ยังมีไม่มาก) การอนุญาตให้คนออกกำลังกายภายนอกเคหะสถานได้ ฯลฯ
โดยปัจจุบัน คาซัคสถานมีจำนวนผู้ติดเชื้อ COVID-19 ทั้งสิ้น 3,671 ราย มีผู้ที่รักษาหายแล้ว 992 ราย
และมีผู้เสียชีวิต 25 ราย (สถานะวันที่ 2 พฤษภาคม 2563 เวลา 11.00 น.)

ที่มา : https://www.thaigov.go.th/news/contents/details/30276
