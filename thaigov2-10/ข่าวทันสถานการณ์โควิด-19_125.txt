รัฐบาลไทย-ข่าวทำเนียบรัฐบาล-สถานเอกอัครราชทูต ณ กรุงเวียนนาให้ความช่วยเหลือคนไทยในออสเตรีย สโลวาเกีย สโลวีเนีย และจากประเทศใกล้เคียง จำนวน 29 คน กลับประเทศไทย [กระทรวงการต่างประเทศ]

วันศุกร์ที่ 8 พฤษภาคม 2563
สถานเอกอัครราชทูต ณ กรุงเวียนนาให้ความช่วยเหลือคนไทยในออสเตรีย สโลวาเกีย สโลวีเนีย และจากประเทศใกล้เคียง จำนวน 29 คน กลับประเทศไทย [กระทรวงการต่างประเทศ]
สถานเอกอัครราชทูต ณ กรุงเวียนนาให้ความช่วยเหลือคนไทยในออสเตรีย สโลวาเกีย สโลวีเนีย และจากประเทศใกล้เคียง จำนวน 29 คน กลับประเทศไทย
ภารกิจช่วยเหลือคนไทยกลับบ้านของ สอท. ณ กรุงเวียนนา
การระบาดของโรคโควิด-19 ในประเทศต่าง ๆ ทั่วโลกได้ส่งผลให้พี่น้องชาวไทยประสบความยากลำบากในการเดินทางกลับประเทศไทย เนื่องจากการยกเลิกเที่ยวบินและมาตรการป้องกันด้านสาธารณสุขของประเทศต่าง ๆ รวมทั้งประเทศไทย
สถานเอกอัครราชทูต ณ กรุงเวียนนา ได้พยายามให้ความช่วยเหลือคนไทยในออสเตรีย สโลวาเกีย และสโลวีเนีย รวมถึงคนไทยจากประเทศอื่น ๆ ใกล้เคียง ที่มีความจำเป็นเร่งด่วน สามารถเดินทางกลับไทยแล้วรวม 29 คน ประกอบด้วย นักท่องเที่ยวตกค้าง นักศึกษา ผู้ป่วย และผู้ตกงาน ทุกคนเดินทางกลับถึงภูมิลำเนาเรียบร้อยโดยสวัสดิภาพ
สถานเอกอัครราชทูตฯ ขอขอบคุณสำหรับความร่วมมือและการสนับสนุนอย่างดียิ่งจากหน่วยงานที่เกี่ยวข้อง โดยเฉพาะกรมการกงสุล กระทรวงการต่างประเทศ สถานเอกอัครราชทูต ณ กรุงเบอร์ลิน สถานเอกอัครราชทูต ณ กรุงบูดาเปสต์ สถานเอกอัครราชทูต ณ กรุงเฮก สถานกงสุลใหญ่ ณ นครแฟรงก์เฟิร์ต สถานกงสุลใหญ่กิตติมศักดิ์ ณ กรุงบราติสลาวา สถานกงสุลใหญ่กิตติมศักดิ์ ณ กรุงลูบลิยานา ฯลฯ ที่ได้ช่วยเหลือและอำนวยความสะดวกการเดินทางกลับบ้านของพี่น้องชาวไทยทุกคน
สถานเอกอัครราชทูตฯ พร้อมให้ความช่วยเหลือพี่น้องชาวไทยในออสเตรีย สโลวาเกีย และสโลวีเนีย ที่ได้รับผลกระทบจากการแพร่ระบาดของโรคโควิด-19 และมีความจำเป็นเร่งด่วนต้องเดินทางกลับไทย
โดยขอให้ติดต่อสถานเอกอัครราชทูตฯ ทางอีเมล consular@thaiembassy.at หรือโทร.+43 1 478 3335 19 หรือทาง inbox ของ Facebook สถานเอกอัครราชทูตฯ เพื่อเตรียมการในส่วนที่เกี่ยวข้องต่อไป ทั้งนี้ เมื่อเดินทางถึงประเทศไทยแล้ว ท่านจะต้องเข้ารับการกักตัวในสถานที่ที่ทางรัฐบาลจัดไว้ให้เป็นเวลา 14 วันด้วย
"การทูตเพื่อประชาชน ทุกแห่งหนเราดูแล"

ที่มา : https://www.thaigov.go.th/news/contents/details/30506
