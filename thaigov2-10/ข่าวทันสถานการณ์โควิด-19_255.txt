รัฐบาลไทย-ข่าวทำเนียบรัฐบาล-รถไฟฟ้าแอร์พอร์ต เรล ลิงก์ ร่วมเป็นส่วนหนึ่งในการช่วยเหลือปฎิบัติหน้าที่บุคลากรทางการแพทย์ช่วงสถานการณ์การแพร่ระบาดของเชื้อไวรัสโควิด-19 [กระทรวงคมนาคม]

วันพฤหัสบดีที่ 14 พฤษภาคม 2563
พิมพ์
รถไฟฟ้าแอร์พอร์ต เรล ลิงก์ ร่วมเป็นส่วนหนึ่งในการช่วยเหลือปฎิบัติหน้าที่บุคลากรทางการแพทย์ช่วงสถานการณ์การแพร่ระบาดของเชื้อไวรัสโควิด-19 [กระทรวงคมนาคม]
มอบหน้ากากป้องกันเชื้อโรค (Face Shield) ให้โรงพยาบาลหลายแห่งในจังหวัดชายแดนภาคใต้สู้ภัยโควิด-19
นายสุเทพ พันธ์เพ็ง กรรมการผู้อำนวยการใหญ่ บริษัท รถไฟฟ้า ร.ฟ.ท. จำกัด เปิดเผยว่า เพื่อร่วมเป็นส่วนหนึ่งในการช่วยเหลือปฎิบัติหน้าที่บุคลากรทางการแพทย์ในการต่อสู้กับสถานการณ์การแพร่ระบาดของเชื้อไวรัสโควิด-19 โดยเฉพาะในจังหวัดชายแดนใต้ ที่โรงพยาบาลหลายแห่งยังคงมีความต้องการอุปกรณ์สำหรับปฎิบัติงานในการลงพื้นที่ ช่วยเหลือคัดกรองประชาชนในสถานการณ์การแพร่ระบาดของเชื้อไวรัสโควิด-19 บริษัทจึงได้ส่งมอบหน้ากากใสป้องกันเชื้อโรค (Face Shield) ให้แก่โรงพยาบาลหลายแห่งในจังหวัดชายแดนภาคใต้ เพื่อให้บุคลากรทางการแพทย์ได้ใช้ประโยชน์ในการปฎิบัติงานช่วยเหลือประชาชนในพื้นที่ช่วงสถานการณ์การแพร่ระบาดของเชื้อไวรัสโควิด-19 ต่อไป

ที่มา : https://www.thaigov.go.th/news/contents/details/30821
