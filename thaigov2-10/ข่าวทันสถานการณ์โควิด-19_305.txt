รัฐบาลไทย-ข่าวทำเนียบรัฐบาล-บริการ One-Stop-Service พิเศษจากใจสถานเอกอัครราชทูต ณ กรุงลอนดอน และทีมประเทศไทยในสหราชอาณาจักร [กระทรวงการต่างประเทศ]

วันเสาร์ที่ 16 พฤษภาคม 2563
บริการ One-Stop-Service พิเศษจากใจสถานเอกอัครราชทูต ณ กรุงลอนดอน และทีมประเทศไทยในสหราชอาณาจักร [กระทรวงการต่างประเทศ]
บริการ One-Stop-Service พิเศษจากใจสถานเอกอัครราชทูต ณ กรุงลอนดอน และทีมประเทศไทยในสหราชอาณาจักร เพื่ออำนวยความสะดวกให้กับพี่น้องชาวไทยที่จะเดินทางกลับประเทศไทยด้วยเที่ยวบินพิเศษในวันอาทิตย์ที่ 17 พ.ค. 2563
*** บริการ One-Stop-Service จากใจสถานเอกอัครราชทูตฯ และทีมประเทศไทยในสหราชอาณาจักร เพื่อผ่อนเบาภาระของพี่น้องชาวไทยที่จะเดินทางกลับประเทศไทยโดยเที่ยวบินพิเศษในวันอาทิตย์ที่ 17 พ.ค. 2563 ขอขอบคุณทีมแพทย์อาสาสมัครเป็นพิเศษที่ร่วมแรงร่วมใจให้บริการพี่น้องชาวไทยในสหราชอาณาจักรร่วมกันอีกครั้ง
บริการพิเศษนี้ครอบคลุมการตรวจร่างกายและออกใบ Fit to Fly โดยไม่มีค่าใช้จ่าย กับการออกเอกสารที่จำเป็นต่าง ๆ เพื่อรับรองการเดินทางกลับประเทศไทยทั้งหมดในจุดเดียว เพื่อความสะดวก ประหยัดเวลาและกำลังทรัพย์ บริการของสถานเอกอัครราชทูตฯ ให้ความมั่นใจได้เต็มร้อยเกี่ยวกับมาตรการ social distancing ที่เคร่งครัด ไม่มีความเสี่ยงเรื่องการติดเชื้อ ไม่แออัด เป็นระบบ มีระเบียบ และรวดเร็ว และเพื่อสุขภาพอนามัยของพี่น้องชาวไทยที่มารับบริการและเตรียมตัวเดินทางกลับประเทศไทย สถานเอกอัครราชทูตฯ ได้มอบหน้ากากอนามัยชนิดกรองเชื้อไวรัสได้และสามารถใช้ซ้ำได้ที่ได้มาตรฐานสากล แก่ผู้มาขอรับบริการทุกท่านเพื่อนำไปใช้ในระหว่างการเดินทางและเมื่อกลับถึงประเทศไทยด้วย
"ทุกข์ร้อนของชาวไทย สถานทูตใส่ใจช่วยบรรเทา"

ที่มา : https://www.thaigov.go.th/news/contents/details/30959
