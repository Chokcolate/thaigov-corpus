รัฐบาลไทย-ข่าวทำเนียบรัฐบาล-สถานเอกอัคราชทูต ณ กรุงโคลัมโบ ร่วมกับสถานกงสุลกิตติมศักดิ์ ณ กรุงมาเล์ อำนวยความสะดวกและส่งคนไทยที่ตกค้างในมัลดีฟส์ จำนวน 131 คน กลับประเทศไทยโดยเที่ยวบินของสายการบิน Maldivian Airlines [กระทรวงการต่างประเทศ]

วันอังคารที่ 5 พฤษภาคม 2563
พิมพ์
สถานเอกอัคราชทูต ณ กรุงโคลัมโบ ร่วมกับสถานกงสุลกิตติมศักดิ์ ณ กรุงมาเล์ อำนวยความสะดวกและส่งคนไทยที่ตกค้างในมัลดีฟส์ จำนวน 131 คน กลับประเทศไทยโดยเที่ยวบินของสายการบิน Maldivian Airlines [กระทรวงการต่างประเทศ]
สถานเอกอัคราชทูต ณ กรุงโคลัมโบ ร่วมกับสถานกงสุลกิตติมศักดิ์ ณ กรุงมาเล์ อำนวยความสะดวกและส่งคนไทยที่ตกค้างในมัลดีฟส์ จำนวน 131 คน กลับประเทศไทย โดยเที่ยวบินของสายการบิน Maldivian Airlines
เมื่อวันที่ 4 พฤษภาคม 2563 สถานเอกอัครราชทูต ณ กรุงโคลัมโบ ร่วมกับสถานกงสุลกิตติมศักดิ์ประจำประเทศมัลดีฟส์ ได้จัดเที่ยวบินพิเศษของสายการบิน Maldivian Airlines นำคนไทยที่ตกค้างในมัลดีฟส์ จำนวน 131 คน เดินทางกลับประเทศไทย โดยส่วนใหญ่เป็นนักท่องเที่ยวที่ติดค้าง ผู้ไม่มีถิ่นพำนักถาวรในมัลดีฟส์ พนักงานรีสอร์ตและบริษัท ทั้งนี้ เที่ยวบินดังกล่าวจำเป็นต้องจำกัดจำนวนที่นั่งเนื่องจากเงื่อนไขด้านสาธารณสุขในขณะนี้
สำหรับผู้ที่ติดค้างเหลืออยู่ในมัลดีฟส์และศรีลังกา สถานเอกอัครราชทูตฯ จะจัดหาเที่ยวบินกลับไทยให้ท่านโดยเร็ว โดยคำนึงถึงระบบการกักตัวภายในประเทศไทยที่สามารถรองรับผู้เดินทางกลับประเทศในแต่ละวัน
ในชั้นนี้ หากท่านต้องการความช่วยเหลือเร่งด่วน โปรดติดต่อ +94 3070747 +94 3070748 และในกรณีของมัลดีฟส์ ท่านสามารถติดต่อกงสุลกิตติมศักดิ์ประจำประเทศมัลดีฟส์ได้อีกทางหนึ่ง ที่ +960 7398765 (สถานกงสุลกิตติมศักดิ์ไม่มีคนพูดภาษาไทยได้)
โปรดติดตามข้อมูลเกี่ยวกับเที่ยวบินกลับไทยได้จาก facebook ของสถานเอกอัครราชทูตฯ และสถานกงสุลกิตติมศักดิ์ฯ

ที่มา : https://www.thaigov.go.th/news/contents/details/30309
