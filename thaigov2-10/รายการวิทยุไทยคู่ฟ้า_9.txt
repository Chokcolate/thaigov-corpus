รัฐบาลไทย-ข่าวทำเนียบรัฐบาล-ฟรี...คอร์สเรียนออนไลน์ เน้นทักษะประกอบอาชีพแบบเร่งด่วน

วันอาทิตย์ที่ 10 พฤษภาคม 2563
พิมพ์
ฟรี...คอร์สเรียนออนไลน์ เน้นทักษะประกอบอาชีพแบบเร่งด่วน
วันอังคารที่ 5 พฤษภาคม 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลร่วมกับศูนย์พัฒนาและส่งเสริมการเรียนรู้ตลอดชีวิตแห่งภูมิภาคอาเซียน จัดคอร์สอบรมแบบไม่เสียค่าใช้จ่าย สำหรับแรงงานที่ต้องการพัฒนาทักษะในช่วงที่ต้องหยุดงาน เนื่องจากสถานการณ์โรคโควิด-19 ผ่านหลักสูตรออนไลน์กว่า 30 หลักสูตร เน้นทักษะอาชีพแบบเร่งด่วน และทักษะสำคัญที่เทคโนโลยีไม่สามารถทำแทนได้ เช่น หลักสูตรการขาย การทำธุรกิจแบบออนไลน์ การเรียนรู้ด้านปัญญาประดิษฐ์หรือ AI และเครื่องจักร เป็นต้น โดยผู้เรียนจะได้เข้าเรียนในห้องเรียนเสมือนจริง และมีผู้เชี่ยวชาญมาให้คำแนะนำโดยตรง สำหรับผู้ที่สนใจสามารถสมัครเข้าร่วมโครงการได้ที่เว็บไซต์กรมพัฒนาฝีมือแรงงาน ตั้งแต่วันนี้ – 8 พ.ค. 63 หรือสอบถามรายละเอียดเพิ่มเติมที่ โทร. 0 2245 4035
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/30583
