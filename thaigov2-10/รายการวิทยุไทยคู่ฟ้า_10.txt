รัฐบาลไทย-ข่าวทำเนียบรัฐบาล-มาตรการช่วยเหลือคนพิการในภาวะวิกฤต COVID – 19

วันอาทิตย์ที่ 10 พฤษภาคม 2563
พิมพ์
มาตรการช่วยเหลือคนพิการในภาวะวิกฤต COVID – 19
วันพุธที่ 6 พฤษภาคม 2563
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบแนวทางการจ่ายเงินอุดหนุนเพื่อช่วยเหลือคนพิการที่ได้รับผลกระทบจากการแพร่ระบาดของโรคโควิด-19 คนละ 1,000 บาท จำนวน 1 ครั้ง สำหรับคนพิการที่มีบัตรประจำตัวคนพิการ จำนวน 2 ล้านคน โดยใช้งบประมาณกองทุนส่งเสริมและพัฒนาคุณภาพชีวิตคนพิการ วงเงิน 2,000 ล้านบาท นอกจากนี้ ยังเห็นชอบให้ปรับสวัสดิการเบี้ยความพิการ แก่ผู้ถือบัตรประจำตัวผู้พิการ ที่อายุไม่เกิน 18 ปี จำนวน 120,000 คน จากเดือนละ 800 บาท เป็น 1,000 บาท โดยจะเริ่มจ่ายตั้งแต่วันที่ 1 ต.ค. 63 เป็นต้นไป ซึ่งการเพิ่มเงินช่วยเหลือดังกล่าว นอกจากจะช่วยให้คนพิการมีรายได้เพียงพอ เพื่อเป็นค่าใช้จ่ายที่จำเป็นในช่วงเกิดปัญหาการแพร่ระบาดของโรคโควิด-19 แล้ว ยังช่วยให้คนพิการมีเงินทุนเพื่อการดำรงชีวิตที่ดีขึ้นอีกด้วย
​
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/30584
