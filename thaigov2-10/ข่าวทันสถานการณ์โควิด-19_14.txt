รัฐบาลไทย-ข่าวทำเนียบรัฐบาล-สถานเอกอัครราชทูต ณ กรุงเวียนนา ส่งหน้ากากอนามัยและหน้ากากผ้าให้แก่ชาวไทยที่ลงทะเบียนขอรับและจัดส่งกล่องยังชีพให้กับผู้ที่ประสบปัญหาจากโควิด-19 [กระทรวงการต่างประเทศ]

วันเสาร์ที่ 2 พฤษภาคม 2563
พิมพ์
สถานเอกอัครราชทูต ณ กรุงเวียนนา ส่งหน้ากากอนามัยและหน้ากากผ้าให้แก่ชาวไทยที่ลงทะเบียนขอรับและจัดส่งกล่องยังชีพให้กับผู้ที่ประสบปัญหาจากโควิด-19 [กระทรวงการต่างประเทศ]
สถานเอกอัครราชทูต ณ กรุงเวียนนา ส่งหน้ากากอนามัยและหน้ากากผ้าให้แก่ชาวไทยที่ลงทะเบียนขอรับและจัดส่งกล่องยังชีพให้กับผู้ได้รับความเดือดร้อนในออสเตรีย สโลวาเกีย และสโลวีเนีย ที่ประสบปัญหาจากโควิด-19
สอท. ณ กรุงเวียนนา ส่งความห่วงใยแก่พี่น้องชาวไทยในออสเตรีย สโลวาเกีย และสโลวีเนีย
ตั้งแต่วันที่ 14 เม.ย. 2563 สถานเอกอัครราชทูตฯ ได้ทยอยส่งหน้ากากอนามัยอนามัยและหน้ากากตัดเย็บจากผ้า ให้พี่น้องชาวไทยในออสเตรีย สโลวาเกีย และสโลวีเนีย ที่ได้แจ้งความประสงค์ขอรับหน้ากาก กว่า 1,100 คน นอกจากนี้ สถานเอกอัครราชทูตฯ ได้จัดส่งกล่องยังชีพ เพื่อช่วยเหลือพี่น้องชาวไทยในออสเตรีย สโลวาเกีย และสโลวีเนีย  ที่ประสบความเดือดร้อน ตกงาน และไม่มีรายได้ อันเนื่องมาจากการแพร่ระบาดของโรคโควิด-19 กว่า 130 คน
สำหรับพี่น้องชาวไทยที่ประสบความเดือนร้อนและได้รับผลกระทบจากการแพร่ระบาดของโรคโควิด-19 ยังสามารถแสดงความประสงค์ขอรับกล่องยังชีพมายังสถานเอกอัครราชทูตฯ โดยกรุณาแจ้ง ชื่อ-นามสกุล และที่อยู่ทางไปรษณีย์ พร้อมความจำเป็นที่ต้องขอรับความช่วยเหลือ ทางอีเมล consular@thaiembassy.at หรือ โทร. +43 664 9915 3767, +43 664 9944 5916 หรือ +43 664 9944 5918
ทั้งนี้ สถานเอกอัครราชทูตฯ ขอสงวนสิทธิ์ในการจัดส่งกล่องยังชีพให้แก่ผู้ที่เดือดร้อน ขาดรายได้ และมีความจำเป็นต้องรับความช่วยเหลือเฉพาะหน้าเท่านั้น เพื่อให้สามารถช่วยเหลือคนไทยที่ตกทุกข์ได้อย่างทั่วถึงและทันเวลา
สำหรับพี่น้องชาวไทยที่ต้องการหน้ากาก และยังไม่ได้แจ้งขอรับหน้ากาก สถานเอกอัครราชทูตฯ ยังมีหน้ากากผ้าอยู่อีกจำนวนหนึ่ง ขอให้ท่านแจ้งชื่อ-นามสกุล และที่อยู่ทางไปรษณีย์ ให้สถานเอกอัครราชทูตฯ ทราบทางอีเมลหรือโทรศัพท์ ทั้งนี้ ขอสงวนสิทธิ์ให้ผู้ที่ยังไม่เคยได้รับหน้ากากมาก่อน
ด้วยความห่วงใยและปรารถนาดี
สถานเอกอัครราชทูต ณ กรุงเวียนนา
"การทูตเพื่อประชาชน ทุกแห่งหนเราดูแล"

ที่มา : https://www.thaigov.go.th/news/contents/details/30223
