รัฐบาลไทย-ข่าวทำเนียบรัฐบาล-รมว.ทส. ตรวจติดตามสถานการณ์ทรัพยากร ธรรมชาติและสิ่งแวดล้อมในพื้นที่จังหวัดกระบี่

วันอังคารที่ 19 พฤษภาคม 2563
พิมพ์
รมว.ทส. ตรวจติดตามสถานการณ์ทรัพยากร ธรรมชาติและสิ่งแวดล้อมในพื้นที่จังหวัดกระบี่
รมว.ทส. ตรวจติดตามสถานการณ์ทรัพยากร ธรรมชาติและสิ่งแวดล้อมในพื้นที่จังหวัดกระบี่
รมว.ทส. ตรวจติดตามสถานการณ์ทรัพยากร
ธรรมชาติและสิ่งแวดล้อมในพื้นที่จังหวัดกระบี่
วันที่ 15 พ.ค. 63 เวลา 17.00 น. ณ ที่ทำการอุทยานแห่งชาติหาดนพรัตน์ธารา-หมู่เกาะพีพี จังหวัดกระบี่​ นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานการประชุมติดตามสถานการณ์ทรัพยากรธรรมชาติและสิ่งแวดล้อม รับฟังการบรรยายสรุปผลและตรวจติดตาม Command Center, การแก้ไขปัญหาการใช้ประโยชน์ที่ดินป่าไม้และการบุกรุกพื้นที่ป่าเพื่อสร้างรีสอร์ทในพื้นที่ป่าสงวนแห่งชาติ, และปัญหาการปล่อยน้ำเสียลงสู่ทะเลของผู้ประกอบการโรงแรม บริเวณอ่าวต้นไทร เกาะพีพี โดยมี นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม ผู้บริหารระดับสูงของกระทรวงฯ และหน่วยงานในพื้นที่ เข้าร่วมการประชุม และได้ร่วมกันปลูกต้นจิกทะเล​ ในโอกาสนี้ด้วย
รมว.ทส. ได้สั่งการให้หน่วยงานในพื้นที่ที่เกี่ยวข้องเร่งดำเนินการแก้ไขเรื่องการปล่อยน้ำเสียลงสู่ทะเล บริเวณอ่าวต้นไทร เกาะพีพี ทันที ทั้งนี้​ รมว.ทส.​ จะติดตามความคืบหน้าผลการดำเนินการในเรื่องดังกล่าวอย่างต่อเนื่อง​
นอกจากนี้ ปกท.ทส. ได้รายงานผลการประชุมหารือกับอธิบดีกรมอุทยานแห่งชาติ สัตว์ป่า และพันธุ์พืช อธิบดีกรมป่าไม้ อธิบดีกรมทรัพยากรทางทะเลและชายฝั่ง เรื่องแนวทางการปลูกป่าของกระทรวงฯ ว่า การปลูกป่าต้องมีพื้นที่ที่ชัดเจน ปลูกเท่าไหร่ และต้องคอยติดตามผล โดยให้ กรมอุทยานแห่งชาติ สัตว์ป่า และพันธุ์พืช กรมป่าไม้ กรมทรัพยากรทางทะเลและชายฝั่ง กำหนดพื้นที่ปลูกป่า รวมทั้งเป้าหมายการปลูกป่าที่ชัดเจน​ และให้ประสานผู้แทนจังหวัดเป็นเจ้าภาพร่วมในการดำเนินการในแต่ละพื้นที่ต่อไป

ที่มา : https://www.thaigov.go.th/news/contents/details/31065
