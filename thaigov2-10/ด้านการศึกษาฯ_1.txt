รัฐบาลไทย-ข่าวทำเนียบรัฐบาล-สวทช. เปิดแฟนเพจรวบรวมการทดลองวิทยาศาสตร์สนุก ๆ สำหรับเด็ก ๆ และผู้ปกครองทำเองที่บ้านกับครอบครัว

วันอังคารที่ 12 พฤษภาคม 2563
สวทช. เปิดแฟนเพจรวบรวมการทดลองวิทยาศาสตร์สนุก ๆ สำหรับเด็ก ๆ และผู้ปกครองทำเองที่บ้านกับครอบครัว
สวทช. เปิดแฟนเพจรวบรวมการทดลองวิทยาศาสตร์สนุก ๆ สำหรับเด็ก ๆ และผู้ปกครองทำเองที่บ้านกับครอบครัว
สำนักงานพัฒนาวิทยาศาสตร์และเทคโนโลยีแห่งชาติ (สวทช.) โดยฝ่ายวิชาการ หลักสูตร และสื่อการเรียนรู้ (ACM) ขอเชิญชวนน้อง ๆ และผู้ปกครอง ใช้เวลาว่างในช่วงปิดเทอม และ work from home จากวิกฤตโรคระบาดของไวรัส COVID-19 โดย สวทช. ได้รวบรวมการทดลองสนุก ๆ ได้ความรู้ มาเสิร์ฟถึงบ้าน กับกิจกรรม Fun Science @Home by NSTDA ทางแฟนเพจ https://www.facebook.com/sciencecamp.fanpage/ และเว็บไซต์ https://www.nstda.or.th/sciencecamp/funscience ซึ่งทางเพจจะมีการโพสต์กิจกรรมการทดลองอย่างต่อเนื่อง
ซึ่งจะเน้นกิจกรรมจากโครงการมหาวิทยาลัยเด็ก ประเทศไทย ที่มี 21 สถาบัน จากอาจารย์มหาวิทยาลัย และนักวิชาการ สวทช. สสวท. ที่ร่วมกันพัฒนากิจกรรม ซึ่งจะสร้างความสนุกสนาน ได้รับความรู้ และนำไปใช้ประโยชน์ได้ พร้อมทำเองกันที่บ้านกับครอบครัวได้ จึงขอเชิญชวนเข้าชมวิดีโอคลิปการทดลองสนุก ๆ ทางวิทยาศาสตร์ เช่น สไลม์บอลบีบบริหารมือ มหัศจรรย์ถ่านดูดซับ ความลับของผิวส้ม สารสีในใบไม้ บอลลูนอากาศร้อน โยเกิร์ตทำเอง พระอาทิตย์วาดรูป เป็นต้น
ข้อมูลข่าวโดย : สำนักงานพัฒนาวิทยาศาสตร์และเทคโนโลยีแห่งชาติ (สวทช.)
เผยแพร่ : จิรายุ รุจิพงษ์วาที
ส่วนสื่อสารองค์กร
กระทรวงการอุดมศึกษา วิทยาศาสตร์ วิจัยและนวัตกรรม
โทรศัพท์ 0 2333 3700 ต่อ 3728 - 3732 โทรสาร 0 2333 3834
Facebook : @MHESIThailand
Call Center โทร.1313

ที่มา : https://www.thaigov.go.th/news/contents/details/30723
