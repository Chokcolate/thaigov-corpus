รัฐบาลไทย-ข่าวทำเนียบรัฐบาล-สถานเอกอัครราชทูต ณ กรุงอัมมาน อำนวยความสะดวกและส่งคนไทยเดินทางกลับประเทศ โดยเที่ยวบินพิเศษทางมนุษยธรรมของรัฐบาลมาเลเซีย [กระทรวงการต่างประเทศ]

วันอังคารที่ 12 พฤษภาคม 2563
สถานเอกอัครราชทูต ณ กรุงอัมมาน อำนวยความสะดวกและส่งคนไทยเดินทางกลับประเทศ โดยเที่ยวบินพิเศษทางมนุษยธรรมของรัฐบาลมาเลเซีย [กระทรวงการต่างประเทศ]
สถานเอกอัครราชทูต ณ กรุงอัมมาน อำนวยความสะดวกและส่งคนไทยเดินทางกลับประเทศ โดยเที่ยวบินพิเศษทางมนุษยธรรมของรัฐบาลมาเลเซีย
เมื่อวันที่ 11 พ.ค. 2563 สถานเอกอัครราชทูต ณ กรุงอัมมาน อำนวยความสะดวกและส่งคนไทยจำนวน 13 คน เดินทางกลับประเทศไทย โดยเที่ยวบินพิเศษทางมนุษยธรรมของรัฐบาลมาเลเซีย ที่ได้นำอุปกรณ์การแพทย์มามอบให้แก่รัฐปาเลสไตน์ และนำคนมาเลเซียในจอร์แดนและอินเดียเดินทางกลับประเทศ ทั้งนี้ รัฐบาลมาเลเซียได้อนุมัติให้คนไทยทั้ง 13 คน เดินทางโดยไม่เสียค่าใช้จ่ายใดๆ และเมื่อเดินทางถึงมาเลเซียในวันที่ 12 พ.ค. 2563 สถานเอกอัครราชทูต ณ กรุงกัวลาลัมเปอร์และสถานกงสุลใหญ่ ณ เมืองปีนัง จะรับผิดชอบดำเนินการในส่วนที่เกี่ยวข้องต่อไป
สถานเอกอัครราชทูตฯ ขอขอบคุณ สถานเอกอัครราชทูต ณ กรุงกัวลาลัมเปอร์ สถานกงสุลใหญ่ ณ เมืองปีนัง และกรมการกงสุล กระทรวงการต่างประเทศ เป็นอย่างยิ่งที่ช่วยประสานงานในเรื่องต่างๆ รวมทั้งการขอโควต้าพิเศษ การเดินทางทางบกไปยังด่านปาดังเบซาร์ และอื่นๆ จนทำให้การเดินทางครั้งนี้สำเร็จด้วยดี เนื่องจากมีเวลาดำเนินการกระชั้นชิด เพราะรัฐบาลมาเลเซียอนุมัติในเรื่องนี้เมื่อวันที่ 8 พ.ค. 2563

ที่มา : https://www.thaigov.go.th/news/contents/details/30689
