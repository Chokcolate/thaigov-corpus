รัฐบาลไทย-ข่าวทำเนียบรัฐบาล-สถานเอกอัครราชทูต ​ณ​ กรุงออสโล​ ให้บริการปรึกษาปัญหาสุขภาพจิตออนไลน์แก่ชาวไทยในนอร์เวย์และไอซ์แลนด์ ฟรี [กระทรวงการต่างประเทศ]

วันเสาร์ที่ 16 พฤษภาคม 2563
สถานเอกอัครราชทูต ​ณ​ กรุงออสโล​ ให้บริการปรึกษาปัญหาสุขภาพจิตออนไลน์แก่ชาวไทยในนอร์เวย์และไอซ์แลนด์ ฟรี [กระทรวงการต่างประเทศ]
สถานเอกอัครราชทูต ​ณ​ กรุงออสโล​ ให้บริการปรึกษาปัญหาสุขภาพจิตออนไลน์แก่ชาวไทยในนอร์เวย์และไอซ์แลนด์ ฟรี
“การให้บริการสุขภาพจิตแก่ชาวไทยในนอร์เวย์และไอซ์แลนด์ ผ่านบริการ Online ฟรี!!!”
ในช่วงวิกฤต COVID-19 นี้ สถานเอกอัครราชทูต ณ กรุงออสโล ตระหนักดีว่าพี่น้องชาวไทยในนอร์เวย์และไอซ์แลนด์หลายท่านอาจมีความเครียด หรือกังวลใจในด้านต่างๆ สถานเอกอัครราชทูต ณ กรุงออสโล จึงขอเสนอบริการให้คำปรึกษาปัญหาด้านสุขภาพจิตจาก 2 platforms ดังต่อไปนี้
1. บริการ “Safe (From) COVID by OOCA”
อูก้า (OOCA) ซึ่งเป็น Platform ให้คำปรึกษาด้านสุขภาพจิต Online เปิดให้คำปรึกษา ฟรี ! สำหรับคนที่ได้รับผลกระทบจาก COVID19 ทางด้านการเงินและด้านอื่นๆ ในนอร์เวย์และไอซ์แลนด์ โดยจิตแพทย์และนักจิตวิทยาอาสาจาก ooca พร้อมจะช่วยให้กำลังใจให้ท่านกลับมามีจิตใจที่แข็งแรงอีกครั้ง
#ขั้นตอนการลงทะเบียนรับสิทธิ์คุยฟรี
1. ดาวน์โหลดแอปพลิแคชัน ooca ได้ที่ Apple Store และ Google Play
2. พิมพ์ข้อความ "COVID FREE" ไปที่ Customer Service (ห่วงยางสีฟ้าน้ำเงิน)
3. ทีมงานอูก้าจะรีบดำเนินการเพื่อให้ทุกคนได้พูดคุยกับผู้ให้คำปรึกษาได้อย่างรวดเร็วที่สุด
ทั้งนี้ สถานเอกอัครราชทูตฯ ได้ทดลอง download application แล้ว พบว่าเจ้าหน้าที่อูก้าตอบข้อความของสถานเอกอัครราชทูตฯ (COVID FREE) ด้วยความรวดเร็วมาก (รายละเอียดตามรูปประกอบด้านล่าง)
__________
ปรึกษาจิตแพทย์หรือนักจิตวิทยาผ่านวีดีโอคอล ฯ นัดคุยได้เลย
ดาวน์โหลดแอปฯ หรือคุยผ่านเว็บไซต์ >https://ooca.page.link/covidfree
__________
พบปัญหาการใช้งาน ทักแชทมาหาเรา > bit.ly/msgfbooca
__________
#OOCAitsOK #WeWillListen #เรื่องของใจให้เรารับฟัง #mentalhealth
2. บริการให้ปรึกษาผ่าน Application Line 1323 forthai ของกรมสุขภาพจิต กระทรวงสาธารณสุข
กรมสุขภาพจิต กระทรวงสาธารณสุข ได้เปิดบริการให้คำปรึกษาด้านสุขภาพจิตผ่าน Application Line สำหรับพี่น้องชาวไทยในนอร์เวย์และไอซ์แลนด์ ระหว่างเวลา 9.30-17.30 น. (เวลาท้องถิ่นนอร์เวย์) และระหว่างเวลา 7.30 – 15.30 น. (เวลาท้องถิ่นไอซ์แลนด์) โดยไม่เสียค่าใช้จ่าย ท่านสามารถแอดไลน์ไอดี 1323forThai หรือแสกนคิวอาร์โค้ดตามภาพ เพื่อขอรับบริการจากผู้เชี่ยวชาญของกรมสุขภาพจิต
สถานเอกอัครราชทูตฯ ขอขอบคุณอูก้า และกรมสุขภาพจิต กระทรวงสาธารณสุข แทนพี่น้องชาวไทยในนอร์เวย์และไอซ์แลนด์มา ณ ที่นี้ และขอเป็นกำลังใจให้พี่น้องชาวไทยในนอร์เวย์และไอซ์แลนด์ สู้สู้ครับ
ด้วยรักและความปรารถนาดีจากสถานเอกอัครราชทูต ณ กรุงออสโล
(ขอบคุณภาพประกอบจากอูก้า และกรมสุขภาพจิต)

ที่มา : https://www.thaigov.go.th/news/contents/details/30960
