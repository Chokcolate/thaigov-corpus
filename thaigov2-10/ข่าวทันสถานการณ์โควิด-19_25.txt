รัฐบาลไทย-ข่าวทำเนียบรัฐบาล-สถานเอกอัครราชทูต ณ กรุงกาฐมาณฑุส่งคนไทยที่ติดค้างในเนปาล จำนวน 38 คน กลับประเทศไทย โดยเที่ยวบินเช่าเหมาลำของสายการบิน Thai Lion Air [กระทรวงการต่างประเทศ]

วันอาทิตย์ที่ 3 พฤษภาคม 2563
พิมพ์
สถานเอกอัครราชทูต ณ กรุงกาฐมาณฑุส่งคนไทยที่ติดค้างในเนปาล จำนวน 38 คน กลับประเทศไทย โดยเที่ยวบินเช่าเหมาลำของสายการบิน Thai Lion Air [กระทรวงการต่างประเทศ]
สถานเอกอัครราชทูต ณ กรุงกาฐมาณฑุส่งคนไทยที่ติดค้างในเนปาล จำนวน 38 คน กลับประเทศไทย โดยเที่ยวบินเช่าเหมาลำของสายการบิน Thai Lion Air
เมื่อวันศุกร์ที่ ๑ พ.ค. ๒๕๖๓ สถานเอกอัครราชทูต ณ กรุงกาฐมาณฑุ ได้ส่งคนไทยที่ติดค้างที่เนปาล จำนวน ๓๘  คน เดินทางกลับประเทศไทย โดยเที่ยวบินเช่าเหมาลำของ Thai Lion Air เที่ยวบินที่ TLM 2221 ออกจากกรุงกาฐมาณฑุ ตามเวลาท้องถิ่น ๑๕.๐๕ น. (หรือประมาณ ๑๖.๒๐ น. ของประเทศไทย) และเดินทางถึงประเทศไทยเมื่อเวลาประมาณ ๑๘.๐๐ น. (เวลาประเทศไทย)
คนไทยจำนวน ๓๘ คน ที่เดินทางกลับประเทศไทยประกอบด้วย นักท่องเที่ยวจำนวน ๑๑ คน พระสงฆ์และสามเณร จำนวน ๑๗ รูป แม่ชีจำนวน ๑ คน จิตอาสาชาวพุทธจำนวน ๓ คน พ่อครัวคนไทยที่อยู่ระหว่างพักงานเนื่องจากร้านอาหารปิด จำนวน ๑ คน คนไทยที่อาศัยอยู่ในเนปาล ๑ คน ข้าราชการ กต. ที่มาช่วยงานโครงการอำนวยความสะดวกแก่ผู้แสวงบุญชาวไทยที่วัดไทยลุมพินีจำนวน ๑ คน และเจ้าหน้าที่บริษัทการบินไทยจำนวน ๓ คน คนไทยทุกคนรู้สึกดีใจมากที่ได้เดินทางกลับไทย และขอบคุณทุกฝ่ายที่เกี่ยวข้องที่ช่วยดำเนินการให้ได้กลับประเทศ
สอท. ณ กรุงกาฐมาณฑุ ขอขอบพระคุณผู้บริหารกระทรวงการต่างประเทศ กรมการกงสุล ผู้บริหารและเจ้าหน้าที่ทุกท่านของกรมการกงสุล ที่สนับสนุนภารกิจส่งคนไทยกลับของ สอท.ฯ ในครั้งนี้ ให้ประสบความสำเร็จด้วยดี โดยเฉพาะอย่างยิ่ง สอท.ฯ ขอกราบขอบพระคุณ ท่านเจ้าคุณพระศรีโพธิวิเทศ เจ้าอาวาสวัดไทยลุมพินี และข้าราชการกระทรวงการต่างประเทศหลายๆ ท่าน ที่ให้การสนับสนุนค่าใช้จ่ายเที่ยวบินเช่าเหมาลำสำหรับคณะพระภิกษุที่เดินทางกลับไทยในครั้งนี้ นอกจากนี้ ทางวัดไทยลุมพินี ยังได้มอบถุงยังชีพ ซึ่งมีขนมขบเคี้ยวและหนังสือธรรมะให้กับคนไทยที่เดินทางกลับทุกคน

ที่มา : https://www.thaigov.go.th/news/contents/details/30249
