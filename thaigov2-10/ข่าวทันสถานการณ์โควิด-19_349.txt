รัฐบาลไทย-ข่าวทำเนียบรัฐบาล-ศอ.บต. ร่วมกับจังหวัด กระทรวงพาณิชย์ ปล่อยคาราวานสินค้าธงฟ้าราคาประหยัด ต้านภัย COVID-19 ถูกกว่าตลาด [กรมประชาสัมพันธ์]

วันจันทร์ที่ 18 พฤษภาคม 2563
พิมพ์
ศอ.บต. ร่วมกับจังหวัด กระทรวงพาณิชย์ ปล่อยคาราวานสินค้าธงฟ้าราคาประหยัด ต้านภัย COVID-19 ถูกกว่าตลาด [กรมประชาสัมพันธ์]
ศอ.บต. ร่วมกับจังหวัด กระทรวงพาณิชย์ ปล่อยคาราวานสินค้าธงฟ้าราคาประหยัด ต้านภัย COVID-19 ถูกกว่าตลาด
วันนี้ (18 พฤษภาคม 2563) รถคาราวานธงฟ้าราคาประหยัด จำนวน 14 คัน เคลื่อนออกจากศูนย์อำนวยการบริหารจังหวัดชายแดนภาคใต้ (ศอ.บต.) เพื่อมุ่งหน้าไปยังพื้นที่ 3 จังหวัด และ 4 อำเภอของจังหวัดสงขลา ในกิจกรรม สินค้าธงฟ้า-สินค้าฮาลาล ต้านภัย COVID-19 จังหวัดชายแดนภาคใต้ เพื่อให้หน่วยงานท้องถิ่นเป็นผู้จำหน่ายสินค้า เนื่องจากเป็นหน่วยงานพื้นที่ที่มีข้อมูลของประชากร โดยให้จำหน่ายแก่ครัวเรือนที่มีรายได้น้อย ผู้มีบัตรสวัสดิการแห่งรัฐ กลุ่มเปราะบางในลำดับต้น และประชาชนที่ได้รับผลกระทบจากสถานการณ์โรคระบาด COVID-19 โดยมีพลเรือตรีสมเกียรติ ผลประยูร เลขาธิการ ศอ.บต. เป็นประธานเปิดกิจกรรม และมีผู้ว่าราชการจังหวัดยะลา และรองผู้ว่าราชการจังหวัดนราธิวาส และพาณิชย์ 4 จังหวัดชายแดนภาคใต้ รวมทั้งหัวหน้าส่วนราชการในพื้นที่ ร่วมในพิธีเปิด
กิจกรรมดังกล่าว ศอ.บต ร่วมกับกระทรวงพาณิชย์ จังหวัดยะลา จังหวัดปัตตานี จังหวัดนราธิวาส และ 4 อำเภอในจังหวัดสงขลา จัดกิจกรรมสินค้าธงฟ้า-สินค้าฮาลาล ต้านภัย COVID-19 จังหวัดชายแดนภาคใต้ โดยมีวัตถุประสงค์เพื่อลดรายจ่าย ลดค่าครองชีพ และช่วยบรรเทาความเดือนร้อนของประชาชนในพื้นที่จังหวัดชายแตนภาคใต้ ที่ได้รับผลกระทบ ทั้งทางตรง และทางอ้อมจากวิกฤติโรคระบาดวิทยาโคโรนาไวรัส COVID-19 ประกอบกับเป็นช่วงเทศกาลถือศีลอด (รอมฎอน) ของประชาชนในพื้นที่ ซึ่งนับถือศาสนาอิสลามเป็นจำนวนมาก ได้มีโอกาสจับจ่ายใช้สอยสินค้าอุปโภคบริโภคที่จำเป็นในราคาที่เป็นธรรม
ส่วนแนวทางกระจาย จะคิดสัดส่วนตามจำนวนครัวเรือนแต่ละตำบล ทั้งสิ้น 56 องค์การบริหารส่วนตำบล 16 เทศบาลใน 8 อำเภอ ซึ่งจังหวัดยะลา มีจำนวนครัวเรือนรวมทั้งสิ้น 137,063 ครัวเรือน โดยให้มีการจัดสถานที่จำหน่ายให้มีความเหมาะสม ติดป้ายแสดงราคาจำหน่ายตามที่กำหนด และเห็นได้ชัดเจน รวมทั้งควบคุม ดูแลการจำหน่ายโดยปฏิบัติภายใต้มาตรการควบคุม ป้องกัน การแพร่ระบาดของเชื้อไวรัสโคโน COVID-19 ตามที่ ศูนย์บริหารสถานการณ์ C0VD-19 จังหวัดยะลา กำหนด เช่น การเว้นระยะห่างในการรอคอย ซื้อสินค้า การจัดให้มีการใช้เจลล้างมือก่อนเข้าสู่พื้นที่จำหน่าย การใส่หน้ากากอนามัย เป็นต้น ทั้งนี้ ได้กำหนดให้มีกระจายโอกาสในการซื้อสินค้า โดยคำนึงถึงโอกาสในการเข้าถึงของประชาชน ซึ่งจัดแบ่งสินค้าเพื่อจำหน่ายให้กับประชาชน จำนวน 2 ครั้ง คือ ระหว่างวันที่ 19-21 พฤษภาคม 2563 และครั้งที่ 2 จำหน่ายระหว่างวันที่ 2-29 พฤษภาคม 2563
สำหรับราคาจำหน่ายสินค้าธงฟ้า-สินค้าฮาลาลต้านภัย COVID-19 จังหวัดชายแดนภาคใต้ (จังหวัดยะลา) ประกอบด้วย น้ำมันถั่วเหลือง 1 ขวด ราคาตลาด 42 บาท ขายเพียง 32 บาท น้ำหวานบรรจุขวด 1 ขวด ราคาตลาด 57 บาท ขายเพียง 42 บาท น้ำตาลทราย 1 กิโลกรัม ราคาตลาด 25 ขายเพียง 17 บาท ข้าวขาว ถุง 5 กิโลกรัม ราคาตลาด 120 ขายเพียง 80 บาท ข้าวหอมมะลิ ถุง 5 กิโลกรัม ราคาตลาด 230 ขายเพียง 150 บาท ปลากระป๋อง 1 กระป๋อง ราคาตลาด 20 บาท ขายเพียง 10 บาท บะหมี่กึ่งสำเร็จรูป 1 ซอง ราคาตลาด 6 บาท ขายเพียง 3 บาท

ที่มา : https://www.thaigov.go.th/news/contents/details/31047
