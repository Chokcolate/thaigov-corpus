รัฐบาลไทย-ข่าวทำเนียบรัฐบาล-รมว.ทส. 'วราวุธ'​ ลงพื้นที่ติดตามการอนุรักษ์​ ฟื้นฟูอ่าวมาหยาและเกาะไม้ไผ่ ย้ำ​ยังคงต้องปิดอ่าวอีกระยะเพื่อฟื้นฟูปะการัง

วันอังคารที่ 19 พฤษภาคม 2563
พิมพ์
รมว.ทส. 'วราวุธ'​ ลงพื้นที่ติดตามการอนุรักษ์​ ฟื้นฟูอ่าวมาหยาและเกาะไม้ไผ่ ย้ำ​ยังคงต้องปิดอ่าวอีกระยะเพื่อฟื้นฟูปะการัง
รมว.ทส. 'วราวุธ'​ ลงพื้นที่ติดตามการอนุรักษ์​ ฟื้นฟูอ่าวมาหยาและเกาะไม้ไผ่ ย้ำ​ยังคงต้องปิดอ่าวอีกระยะเพื่อฟื้นฟูปะการัง
รมว.ทส. 'วราวุธ'​ ลงพื้นที่ติดตามการอนุรักษ์​ ฟื้นฟูอ่าวมาหยาและเกาะไม้ไผ่ ย้ำ​ยังคงต้องปิดอ่าวอีกระยะเพื่อฟื้นฟูปะการัง
วันที่ 16 พ.ค. 63 เวลา 8.00 น. นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วย นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม ลงพื้นที่อ่าวมาหยา และเกาะไม้ไผ่ เพื่อตรวจติดตามการดำเนินการด้านการอนุรักษ์และฟื้นฟูอ่าวมาหยา, การดำเนินการด้านการอนุรักษ์และฟื้นฟูเกาะไม้ไผ่ และรับฟังการบรรยายสรุปสถานการณ์ทรัพยากรทางทะเลและชายฝั่ง​ หลังจากที่ได้มีมาตรการการปิดแหล่งท่องเที่ยวทางทะเล​ จากกรมทรัพยากรทางทะเลและชายฝั่ง และได้ร่วมปลูกและขยายพันธุ์ปะการัง​ โดยมี​ อธิบดีกรมอุทยานแห่งชาติ สัตว์ป่า และพันธุ์พืช อธิบดีกรมป่าไม้ อธิบดีกรมทรัพยากรทางทะเลและชายฝั่ง พ.ต.ท.ม.ล.กิติบดี ประวิตร ผู้ว่าราชการจังหวัดกระบี่ และหน่วยงานที่เกี่ยวข้อง​ ให้การต้อนรับและร่วมลงพื้นที่ในครั้งนี้ด้วย
รมว.ทส. กล่าวว่า อ่าวมาหยาได้มีการฟื้นตัวอย่างมาก เฉพาะบนบกแต่ภายใต้ทะเล ปะการังยังไม่สามารถฟื้นตัวได้เต็มที่ ดังนั้นการที่ได้มาในวันนี้ทำให้มั่นใจได้ว่าอ่าวมาหยาคงจะต้องปิดไปอีกซักระยะหนึ่ง เพื่อให้สภาพของปะการังที่ถูกทำลายไป อยู่ในสภาพที่พร้อมในการให้นักท่องเที่ยวได้มาชื่นชม และทางกระทรวงฯ ได้มีแนวความคิดที่จะสร้างท่าเทียบเรือทางด้านหลังอ่าว เพื่อช่วยอนุรักษ์ปริมาณปะการังที่อยู่ทางด้านหน้าของอ่าวมาหยาให้มีความอุดมสมบูรณ์ และจากนี้ไปจะไม่อนุญาตให้เรือเข้าทางหน้าอ่าว ส่วนปะการังที่จะได้รับผลกระทบจากการสร้างท่าเทียบเรือนั้น ทางกระทรวงฯและทีมงานที่ประกอบไปด้วยนักวิชาการ ผู้เชี่ยวชาญ อาจารย์จากมหาวิทยาลัยหลาย ๆ แห่ง มีแผนการที่จะย้ายปะการังเป็นระยะทางตั้งแต่ 5-15 เมตร, ปลอดผลกระทบ
กับสิ่งแวดล้อม และต้องเกิดประโยชน์มากที่สุด โดยจะมีการหารือกันต่อไป

ที่มา : https://www.thaigov.go.th/news/contents/details/31067
