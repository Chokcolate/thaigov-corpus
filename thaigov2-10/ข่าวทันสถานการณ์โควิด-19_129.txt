รัฐบาลไทย-ข่าวทำเนียบรัฐบาล-สถานกงสุลใหญ่ ณ เมืองดูไบ เดินทางไปเยี่ยมและมอบสิ่งของจำเป็นแก่คนไทยกว่า 150 คนในพื้นที่ต่าง ๆ [กระทรวงการต่างประเทศ]

วันศุกร์ที่ 8 พฤษภาคม 2563
สถานกงสุลใหญ่ ณ เมืองดูไบ เดินทางไปเยี่ยมและมอบสิ่งของจำเป็นแก่คนไทยกว่า 150 คนในพื้นที่ต่าง ๆ [กระทรวงการต่างประเทศ]
สถานกงสุลใหญ่ ณ เมืองดูไบ เดินทางไปเยี่ยมและมอบสิ่งของจำเป็นแก่คนไทยกว่า 150 คนในพื้นที่ต่าง ๆ ของรัฐดูไบ รัฐฟูไจราห์ และรัฐชาร์จาห์ ในสหรัฐอาหรับเอมิเรตส์ (ยูเออี) ที่ได้รับผลกระทบจากสถานการณ์การแพร่ระบาดของเชื้อไวรัส COVID-19
ในช่วงวันที่ 3-7 พฤษภาคม 2563 นายรังสรรค์ ศรีมังกร รองกงสุลใหญ่ ณ เมืองดูไบ พร้อมด้วยกงสุลและเจ้าหน้าที่ ได้เดินทางไปเยี่ยมและมอบอาหารแห้งและสิ่งของจำเป็นแก่คนไทยที่เดือดร้อนจากสถานการณ์การแพร่ระบาดของเชื้อไวรัส COVID-19 ในพื้นที่ต่าง ๆ ของรัฐดูไบ รัฐฟูไจราห์ และรัฐชาร์จาห์ สหรัฐอาหรับเอมิเรตส์ (ยูเออี) จำนวนรวมกว่า 150 คน โดยนับตั้งแต่เกิดสถานการณ์การแพร่ระบาดของเชื้อไวรัส COVID-19 สถานกงสุลใหญ่ฯ ได้ให้ความช่วยเหลือด้านอาหาร ที่พักพิง และสิ่งของจำเป็นแก่ชุมชนชาวไทยในดูไบและรัฐทางตอนเหนือของยูเออีที่ได้รับผลกระทบแล้วเป็นจำนวนทั้งสิ้น 526 คน
ทั้งนี้ ขอขอบคุณชุมชนชาวไทยและทีมประเทศไทยในดูไบที่ร่วมบริจาคอาหารแห้งและสิ่งของจำเป็นต่าง ๆ ซึ่งสถานกงสุลใหญ่ฯ จะมุ่งให้ความช่วยเหลือชุมชนไทยในดูไบและรัฐทางตอนเหนือฯ ที่ตกทุกข์ได้ยากในช่วงสถานการณ์ที่ยากลำบากนี้อย่างต่อเนื่อง
#ช่วยเหลือด้วยหัวใจเพื่อคนไทยในยูเออี #น้ำใจคนไทยไม่ทิ้งกัน

ที่มา : https://www.thaigov.go.th/news/contents/details/30511
