รัฐบาลไทย-ข่าวทำเนียบรัฐบาล-​นายกรัฐมนตรีชื่นชมมหาวิทยาลัยไทยเตรียมเปิดหลักสูตรแพทยศาสตรบัณฑิต สำหรับปริญญาตรีทุกสาขา เพื่อยกระดับแพทย์วิชาชีพ

วันพุธที่ 13 พฤษภาคม 2563
พิมพ์
​นายกรัฐมนตรีชื่นชมมหาวิทยาลัยไทยเตรียมเปิดหลักสูตรแพทยศาสตรบัณฑิต สำหรับปริญญาตรีทุกสาขา เพื่อยกระดับแพทย์วิชาชีพ
​นายกรัฐมนตรีชื่นชมมหาวิทยาลัยไทยเตรียมเปิดหลักสูตรแพทยศาสตรบัณฑิต สำหรับปริญญาตรีทุกสาขา เพื่อยกระดับแพทย์วิชาชีพ
วันนี้ (13 พ.ค. 63) ศาสตราจารย์นฤมล ภิญโญสินวัฒน์ โฆษกประจำสำนักนายกรัฐมนตรีเผย พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหมชื่นชมคณะแพทย์ศาสตร์ จุฬาลงกรณ์มหาวิทยาลัยที่เตรียมเปิดหลักสูตรแพทยศาสตรบัณฑิต (หลักสูตรนานาชาติ) แห่งแรกในประเทศไทย สานฝันผู้มีวุฒิการศึกษาระดับปริญญาตรีทุกสาขาให้สามารถศึกษาต่อเพื่อเป็นแพทย์วิชาชีพได้ ถือได้ว่า ยกระดับการแพทย์ไทยเพื่อรองรับวิกฤตโรคระบาดโควิด-19 และอื่นๆในอนาคต
นายกรัฐมนตรีกล่าวว่า มีโอกาสที่จะพัฒนาให้เป็น Medical Higher Education เพราะประเทศไทยได้รับการยอมรับสูงมากในเรื่องของการจัดการโรคระบาด ถ้าใช้โอกาสนี้ยกระดับการเรียนการสอนทางด้านแพทยศาสตร์ให้ไปสู่ระดับชั้นนำของโลก โดยเฉพาะระบาดวิทยาและโรคอุบัติใหม่ ทำการปรับหลักสูตรแพทยศาสตร์ให้เป็นอินเตอร์ รองรับนักศึกษาต่างชาติ รวมทั้งสร้างความร่วมมือกับมหาวิทยาลัยชั้นนำระดับโลกในการจัดทำหลักสูตรร่วมกัน นับเป็นมิติใหม่ของการศึกษาวิชาแพทยศาสตร์ที่ตอบโจทย์คนรุ่นใหม่ที่มีศักยภาพ มีความพร้อมในการพัฒนาตนเองเพื่อเป็นกำลังหลักของสังคมในระดับสากลต่อไป
.............

ที่มา : https://www.thaigov.go.th/news/contents/details/30736
