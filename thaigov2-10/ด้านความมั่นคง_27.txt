รัฐบาลไทย-ข่าวทำเนียบรัฐบาล-ปลัดกระทรวงกลาโหม มอบถุงยังชีพช่วยเหลือประชาชน บรรเทาผลกระทบโควิด-19

วันอาทิตย์ที่ 10 พฤษภาคม 2563
ปลัดกระทรวงกลาโหม มอบถุงยังชีพช่วยเหลือประชาชน บรรเทาผลกระทบโควิด-19
เนื่องจากสถานการณ์การแพร่ระบาดของเชื้อไวรัสโคโรนา 2019 (COVID-19) เพื่อเป็นการแบ่งเบาภาระและบรรเทาความเดือดร้อน ของประชาชนในพื้นที่ชุมชนโดยรอบกระทรวงกลาโหม
พลเอกณัฐ อินทรเจริญ ปลัดกระทรวงกลาโหม ได้เป็นประธานในกิจกรรมโครงการจิตอาสา “เราทำความดี เพื่อชาติ ศาสน์ กษัตริย์” กิจกรรมช่วยเหลือประชาชนที่ได้รับผลกระทบจากสถานการณ์การแพร่ระบาดของโรคติดเชื้อไวรัสโคโรนา 2019 (COVID-19)
โดยส่งมอบสิ่งของให้กับผู้แทนชุมชน ผู้ป่วย ผู้ป่วยติดเตียง และผู้สูงอายุในชุมชนตามบ้านเรือน ในพื้นที่ชุมชนแพร่งสรรพศาสตร์ ชุมชนแพร่งนรา ชุมชนตรอกศิลป์-ตรอกตึกดิน และชุมชนมัสยิดบ้านตึกดิน พร้อมแจกจ่ายเอกสารการประชาสัมพันธ์ เพื่อสร้างความรู้ความเข้าใจเกี่ยวกับการป้องกันการแพร่ระบาดของ COVID-19 และการสร้างระยะห่างทางสังคม (Social Distancing)

ที่มา : https://www.thaigov.go.th/news/contents/details/30603
