รัฐบาลไทย-ข่าวทำเนียบรัฐบาล-นายกรัฐมนตรี นำข้าราชการและเจ้าหน้าที่ทำเนียบรัฐบาลออกกำลังกายเพื่อเสริมสร้างสุขภาพที่ดีให้กับร่างกายและจิตใจ

วันพฤหัสบดีที่ 1 ธันวาคม 2559
นายกรัฐมนตรี นำข้าราชการและเจ้าหน้าที่ทำเนียบรัฐบาลออกกำลังกายเพื่อเสริมสร้างสุขภาพที่ดีให้กับร่างกายและจิตใจ
พลเอก ประยุทธ์ จันทร์โอชา นายกรัฐมนตรี นำข้าราชการและเจ้าหน้าที่ทำเนียบรัฐบาลออกกำลังกายเพื่อเสริมสร้างสุขภาพที่ดีให้กับร่างกายและจิตใจ
วันนี้ (30 พฤศจิกายน 2559) เวลา 15.00 น. ณ บริเวณด้านหน้าสนามหญ้าตึกไทยคู่ฟ้า ทำเนียบรัฐบาล  พลเอก ประยุทธ์ จันทร์โอชา นายกรัฐมนตรี นำเจ้าหน้าที่ทำเนียบรัฐบาล ประกอบด้วย เจ้าหน้าที่สำนักงานปลัดสำนักนายกรัฐมนตรี เจ้าหน้าที่สำนักเลขาธิการนายกรัฐมนตรี เจ้าหน้าที่สำนักเลขาธิการคณะรัฐมนตรี และเจ้าหน้าที่สำนักงานสภาความมั่นคงแห่งชาติ ออกกำลังกายร่วมกัน เพื่อเสริมสร้างร่างกายให้มีสุขภาพที่ดีแข็งแรงทั้งร่างกายและจิตใจ มีภูมิต้านทานห่างไกลโรค ตลอดจนสามารถผ่อนคลายความเครียดจากการทำงานช่วยให้สมองปลอดโปร่งสดชื่น โดยมี พลเอก วิลาศ อรุณศรี  เลขาธิการนายกรัฐมนตรี พร้อมด้วยคณะผู้บริหารสำนักเลขาธิการนายกรัฐมนตรี ผู้บริหารหน่วยงานภายในทำเนียบรัฐบาล เข้าร่วมด้วย
ทั้งนี้ ก่อนเริ่มกิจกรรมออกกำลังกาย นายกรัฐมนตรี ได้นำผู้เข้าร่วมกิจกรรมอบอุ่นร่างกายเพื่อเตรียมความพร้อมป้องกันอาการบาดเจ็บของกล้ามเนื้อจากการออกกำลังกาย โดยได้เล่นกีฬาประเภทตะกร้อ และวอลเลย์บอล ร่วมกับข้าราชการและเจ้าหน้าที่ทำเนียบรัฐบาล พร้อมกล่าวขอบคุณเจ้าหน้าที่ทุกคนที่ให้ความร่วมมือในการเข้าร่วมกิจกรรมออกกำลังกาย ก่อนกลับไปปฏิบัติหน้าที่ ณ ตึกไทยคู่ฟ้า ทำเนียบรัฐบาล
-------------------------------------------
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/933
