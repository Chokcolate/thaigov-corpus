รัฐบาลไทย-ข่าวทำเนียบรัฐบาล-กระทรวงมหาดไทย ร่วมกับกรมประชาสัมพันธ์ เชิญชวนพี่น้องประชาชนทุกจังหวัด พร้อมกัน ณ ศาลากลางจังหวัด เพื่อแสดงความสำนึกในพระมหากรุณาธิคุณถวายความอาลัยแด่พระบาทสมเด็จพระเจ้าอยู่หัวในพร

วันอังคารที่ 1 พฤศจิกายน 2559
กระทรวงมหาดไทย ร่วมกับกรมประชาสัมพันธ์ เชิญชวนพี่น้องประชาชนทุกจังหวัด พร้อมกัน ณ ศาลากลางจังหวัด เพื่อแสดงความสำนึกในพระมหากรุณาธิคุณถวายความอาลัยแด่พระบาทสมเด็จพระเจ้าอยู่หัวในพร
กระทรวงมหาดไทย ร่วมกับกรมประชาสัมพันธ์ เชิญชวนพี่น้องประชาชนทุกจังหวัด พร้อมกัน ณ ศาลากลางจังหวัด เพื่อแสดงความสำนึกในพระมหากรุณาธิคุณถวายความอาลัยแด่พระบาทสมเด็จพระเจ้าอยู่หัวในพระบรมโกศ
วันที่ 15 ตุลาคม 2559 พลโท สรรเสริญ แก้วกำเนิด รักษาราชการอธิบดีกรมประชาสัมพันธ์ เปิดเผยว่า กระทรวงมหาดไทย ร่วมกับกรมประชาสัมพันธ์ขอเชิญชวนพี่น้องประชาชนทุกหมู่เหล่าไปแสดงความสำนึกในพระมหากรุณาธิคุณถวายความอาลัยแด่พระบาทสมเด็จพระเจ้าอยู่หัวในพระบรมโกศ ในเวลา 10.00 น. ในวันอาทิตย์ที่ 16 ต.ค. นี้ ณ ศาลากลางจังหวัด และจะบันทึกเทปเพื่อออกเผยแพร่ทางสถานีโทรทัศน์ NBT
"โดยในเบื้องต้น ได้ประสานงานกับท่านปลัดกระทรวงมหาดไทย ผ่านไปยังผู้ว่าราชการจังหวัดใน 12 จังหวัด ซึ่งเป็นที่ตั้งของสถานีโทรทัศน์ ดาวเทียม NBT ในส่วนภูมิภาค ให้เริ่มดำเนินการก่อน โดยให้ประชาสัมพันธ์จังหวัดเป็นแกนกลางประสานงานกับผู้ว่าฯ ในแต่ละจังหวัด ประกอบด้วย จังหวัดขอนแก่น จังหวัดอุบลราชธานี จังหวัดเชียงใหม่ จังหวัดพิษณุโลก จังหวัดสุราษฏร์ธานี จังหวัดสงขลา จังหวัดจันทบุรี จังหวัดกาญจนบุรี จังหวัดภูเก็ต จังหวัดนครศรีธรรมราช จังหวัดตรัง และจังหวัดยะลา จากนั้นจังหวัดอื่น ๆ จะทยอยดำเนินการเพื่อถวายความอาลัยเป็นลำดับ จนครบทุกจังหวัดทั่วประเทศ"
พลโท สรรเสริญ กล่าวต่อว่า เชื่อว่าพี่น้องประชาชนทั่วประเทศมีความปรารถนาที่จะแสดงออกซึ่งความจงรักภักดีและความอาลัยแด่พระบาทสมเด็จพระเจ้าอยู่หัวในพระบรมโกศ โดยพร้อมหน้า กรมประชาสัมพันธ์จึงมอบให้สถานีโทรทัศน์ NBT ซึ่งอยู่ภายในกำกับ เป็นช่องทางหนึ่ง เพื่อร่วมในความรู้สึกกับพี่น้องประชาชนทั่วประเทศ
-----------------------

ที่มา : http://www.thaigov.go.th/news/contents/details/570
