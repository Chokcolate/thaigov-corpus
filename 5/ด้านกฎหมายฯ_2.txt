รัฐบาลไทย-ข่าวทำเนียบรัฐบาล-ทูลกระหม่อมหญิงอุบลรัตนราชกัญญาฯ เสด็จเป็นองค์ประธานประชุมคณะกรรมการ TO BE NUMBER ONE ประจำปี ๒๕๖๐

วันพุธที่ 16 พฤศจิกายน 2559
ทูลกระหม่อมหญิงอุบลรัตนราชกัญญาฯ เสด็จเป็นองค์ประธานประชุมคณะกรรมการ TO BE NUMBER ONE ประจำปี ๒๕๖๐
ทูลกระหม่อมหญิงอุบลรัตนราชกัญญาฯ เสด็จเป็นองค์ประธานประชุมคณะกรรมการ TO BE NUMBER ONE ประจำปี ๒๕๖๐
เมื่อวันอังคารที่ ๑๕ พฤศจิกายน ๒๕๕๙ เวลา ๑๗.๔๕ น. ทูลกระหม่อมหญิงอุบลรัตนราชกัญญา สิริวัฒนาพรรณวดี เสด็จเป็นองค์ประธานการประชุมคณะกรรมการอำนวยการโครงการรณรงค์ป้องกันและแก้ไขปัญหายาเสพติด TO BE NUMBER ONE ครั้งที่ ๑๔ ประจำปี ๒๕๖๐ เพื่อทรงรับทราบผลการดำเนินงานของโครงการฯ ในปีที่ผ่านมา  และนโยบายแผนการดำเนินงานในปีถัดไป รวมทั้งเพื่อให้คณะกรรมการได้รับทราบแนวทางการดำเนินงานจากองค์ประธานโครงการฯ อันจะนำไปสู่การดำเนินงานในส่วนที่เกี่ยวข้องต่อไป โดยมีพลเอก ไพบูลย์ คุ้มฉายา รัฐมนตรีว่าการกระทรวงยุติธรรม และนายชาญเชาวน์ ไชยานุกิจ ปลัดกระทรวงยุติธรรม พร้อมผู้แทนหน่วยงานที่เกี่ยวข้องเข้าร่วมประชุมฯ ณ ห้องประชุมชัยนาทนเรนทร อาคาร ๑ ชั้น ๒ สำนักงานปลัดกระทรวงสาธารณสุข  ถนนติวานนท์ อำเภอเมือง จังหวัดนนทบุรี
ในโอกาสนี้ ทูลกระหม่อมหญิงอุบลรัตนราชกัญญา สิริวัฒนาพรรณวดี ทรงพระราชทานเข็มที่ระลึกแด่คณะกรรมการอำนวยการโครงการฯ ที่เข้ารับตำแหน่งใหม่ โดยมีนายศิรินทร์ยา สิทธิชัย เลขาธิการ ป.ป.ส. เข้ารับพระราชทานเข็มที่ระลึกดังกล่าว

ที่มา : http://www.thaigov.go.th/news/contents/details/781
