รัฐบาลไทย-ข่าวทำเนียบรัฐบาล-นายกรัฐมนตรีขอบคุณสื่อทุกแขนงที่ให้ความร่วมมือปรับผังรายการให้สอดคล้องกับสถานการณ์        พร้อมขอให้สถานบันเทิงพิจารณาจัดงานอย่างเหมาะสม ถูกกาละเทศะ

วันอังคารที่ 1 พฤศจิกายน 2559
นายกรัฐมนตรีขอบคุณสื่อทุกแขนงที่ให้ความร่วมมือปรับผังรายการให้สอดคล้องกับสถานการณ์        พร้อมขอให้สถานบันเทิงพิจารณาจัดงานอย่างเหมาะสม ถูกกาละเทศะ
นายกรัฐมนตรีขอบคุณสื่อทุกแขนงที่ให้ความร่วมมือปรับผังรายการให้สอดคล้องกับสถานการณ์ พร้อมขอให้สถานบันเทิงพิจารณาจัดงานอย่างเหมาะสม ถูกกาละเทศะ
วันนี้ (1 พ.ย. 59) เวลา 13.40 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวถึงมาตรการขอความร่วมมือสื่อต่าง ๆ ในการเผยแพร่รายการบันเทิงช่วงที่ประชาชนกำลังโศกเศร้าว่า รัฐบาลขอขอบคุณสื่อทุกแขนงที่ได้ให้ความร่วมมือเป็นอย่างดีในการปรับเปลี่ยนรายการ ให้สอดคล้องกับสภาวะ สถานการณ์ และช่วงเวลาอย่างเหมาะสม ซึ่งสื่อสามารถปรับเปลี่ยนเผยแพร่รายการได้อย่างเหมาะสมกับช่วงเวลา ภายใต้การควบคุมของผู้บริหารของแต่ละสังกัด
สำหรับสถานบันเทิง ขอให้พิจารณาจัดงานอย่างเหมาะสมให้ถูกกาละเทศะ แสดงให้เห็นถึงวัฒนธรรมอันดีงามของประเทศไทยเป็นหลัก โดยเฉพาะเรื่องของการแต่งตัว จะต้องสุภาพ ไม่ล่อแหลม รวมไปถึงสถานที่ในการจัดงาน ทั้งพื้นที่ส่วนตัว และพื้นที่สาธารณะต้องคำนึงถึงความเหมาะสมเป็นหลัก พร้อมเน้นย้ำให้ปฏิบัติตามกฎหมายอย่างเคร่งครัด ไม่ทำผิดกฎหมายเพื่อให้สังคมมีความสงบเรียบร้อยตามปกติ
----------------------------------------
กลุ่มประชาสัมพันธ์และเผยแพร่

ที่มา : http://www.thaigov.go.th/news/contents/details/619
