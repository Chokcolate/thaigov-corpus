รัฐบาลไทย-ข่าวทำเนียบรัฐบาล-ผลการหารือระหว่างพลอากาศเอกประจิน จั่นตอง รองนายกรัฐมนตรี และนายปีเตอร์ โอนีล นายกรัฐมนตรีรัฐเอกราชปาปัวนิวกินี

วันจันทร์ที่ 21 พฤศจิกายน 2559
ผลการหารือระหว่างพลอากาศเอกประจิน จั่นตอง รองนายกรัฐมนตรี และนายปีเตอร์ โอนีล นายกรัฐมนตรีรัฐเอกราชปาปัวนิวกินี
ผลการหารือระหว่างพลอากาศเอกประจิน จั่นตอง รองนายกรัฐมนตรี และนายปีเตอร์ โอนีล นายกรัฐมนตรีรัฐเอกราชปาปัวนิวกินี
วันนี้ 19 พ.ย. 59 เวลา 09.30 น. พลอากาศเอกประจิน จั่นตอง รองนายกรัฐมนตรี หารือข้อราชการกับนายปีเตอร์ โอนีล นายกรัฐมนตรีรัฐเอกราชปาปัวนิวกินี สรุปสาระสำคัญการหารือดังนี้รองนายกรัฐมนตรียินดีที่ได้พบกับนายกรัฐมนตรี ปาปัวนิวกินีในวันนี้ และแสดงความขอบคุณปาปัวนิวกินีที่เสนอให้มีการพบปะหารือกันในครั้งนี้
ทั้งสองฝ่ายยืนยันความสัมพันธ์อันดีระหว่างกันนับตั้งแต่สถาปนาความ สัมพันธ์เมื่อ ค.ศ. 1976 และหวังผลักดันความสัมพันธ์ระหว่างกันให้รุดหน้า
นายกรัฐมนตรีปาปัวนิวกินีแสดงความขอบคุณไทยที่ให้การสนับสนุนปาปัว นิวกินีด้วยดีตลอดมา และขอบคุณที่นักธุรกิจไทยเข้าไปลงทุนในปาปัวนิวกินีมากขึ้น
รองนายกรัฐมนตรีแสดงความยินดีที่ปาปัวนิวกินีจะเป็นเจ้าภาพจัดการประชุม ผู้นำเขตเศรษฐกิจเอเปคและการประชุมที่เกี่ยวข้องในปี 2561 ไทยพร้อมที่จะแบ่งปันประสบการณ์และสนับสนุนปาปัวนิวกินี ในเรื่องกระบวนการเตรียมการเป็นเจ้าภาพดังกล่าว
ด้านความร่วมมือทวิภาคี นายกรัฐมนตรีปาปัวนิวกินีประสงค์ให้มีการแลกเปลี่ยนประสบการณ์ด้านการพัฒนา ในสาขาที่ไทยมีความเชี่ยวชาญ เช่น การเกษตร (ปลูกข้าว) การท่องเที่ยว สาธารณสุข ซึ่งรองนายกรัฐมนตรีกล่าวว่าไทยยินดีแลกเปลี่ยนความรู้และประสบการณ์แก่ ปาปัวนิวกินี ในด้านดังกล่าว รวมถึง smart farmer และปรัชญาเศรษฐกิจพอเพียง ของพระบาทสมเด็จพระปรมินทรมหาภูมิพลอดุลยเดช
โอกาสนี้นายกรัฐมนตรีปาปัวนิวกินีเชิญชวนให้นักลงทุนไทยเข้าไปลงทุนเพิ่ม ในสาขาประมง อุตสาหกรรมก๊าซธรรมชาติและเหมืองแร่ ซึ่งเป็นสาขาที่ปาปัวนิวกินีมีศักยภาพ นอกจากนี้ปาปัวนิวกินียังหวังให้มีการเพิ่มเส้นทางเที่ยวบินตรงระหว่างไทย และปาปัวนิวกินี เพื่อเพิ่มการมีปฏิสัมพันธ์ระหว่างกันของทั้งสองประเทศ

ที่มา : http://www.thaigov.go.th/news/contents/details/833
