รัฐบาลไทย-ข่าวทำเนียบรัฐบาล-รมว.ทส. ลงพื้นที่ตรวจเยี่ยมและเปิดศูนย์ฟื้นฟูป่าต้นน้ำน่าน หน่วยที่ 1

วันศุกร์ที่ 16 ธันวาคม 2559
รมว.ทส. ลงพื้นที่ตรวจเยี่ยมและเปิดศูนย์ฟื้นฟูป่าต้นน้ำน่าน หน่วยที่ 1
พลเอก สุรศักดิ์ กาญจนรัตน์  รัฐมนตรีว่าการกระทรวงทรัพยากรธรรมชาติและสิ่งแวดล้อม ลงพื้นที่ตรวจเยี่ยมและเปิดศูนย์ฟื้นฟูป่าต้นน้ำน่าน หน่วยที่ 1  ตำบลป่าแลวหลวง อำเภอสันติสุข จังหวัดน่าน
วันที่ 16 ธันวาคม 2559 พลเอก สุรศักดิ์ กาญจนรัตน์  รัฐมนตรีว่าการกระทรวงทรัพยากรธรรมชาติและสิ่งแวดล้อม ลงพื้นที่ตรวจเยี่ยมและเปิดศูนย์ฟื้นฟูป่าต้นน้ำน่าน หน่วยที่ 1  ตำบลป่าแลวหลวง อำเภอสันติสุข จังหวัดน่าน ซึ่งครอบคลุมพื้นที่ 66,240 ไร่ ประกอบด้วย ฐานปฏิบัติการฟื้นฟูป่าต้นน้ำน่าน ป่าสงวนแห่งชาติ ป่าแม่น้ำน่านฝั่งตะวันออกตอนใต้ โครงการส่งเสริมการปลูกป่าเศรษฐกิจชุมชน อบต.ป่าแลวหลวง โครงการป่าชุมชนตำบลป่าแลวหลวง โครงการจัดที่ดินทำกินให้ชุมชนตามนโยบายรัฐบาล (คทช.) ตำบลป่าแลวหลวง 962 แปลง พื้นที่ 10,452 ไร่ แปลงเพาะชำกล้าไม้ บ้านน่านมั่นคง เพื่อส่งเสริมการปลูกต้นไม้เพื่อเศรษฐกิจ สังคม และสิ่งแวดล้อม
ในโอกาสตรวจเยี่ยมฐานปฏิบัติการบนเขา พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม ได้มอบเสื้อแจ็คเก็ตกันหนาวให้เจ้าหน้าที่ที่ปฎิบัติงานประจำฐาน และได้ปลูกต้นยางนาเป็นที่ระลึก และในโอกาสนี้ ผู้อำนวยการสำนักส่งเสริมการปลูกป่า ได้บรรยายสรุปแผนงานการปลูกฟื้นฟูป่าต้นน้ำเสื่อมสภาพบนพื้นที่สูงชัน จังหวัดน่าน จากนั้น นายชลธิศ สุรัสวดี อธิบดีกรมป่าไม้ ได้รายงานความก้าวหน้าของผลงานการปลูกฟื้นฟูป่าต้นน้ำที่ป่าสงวนแห่งชาติ ป่าน้ำว้า บ้านขึ่งใต้ อำเภอเวียงสา จังหวัดน่าน เมื่อวันที่ 18 มิถุนายน 2559  ณ บ้านน่านมั่นคง ตำบลป่าแลวหลวง อำเภอสันติสุข จังหวัดน่าน

ที่มา : http://www.thaigov.go.th/news/contents/details/1054
