รัฐบาลไทย-ข่าวทำเนียบรัฐบาล-รัฐบาล เร่งช่วยเหลือบรรเทาความเดือดร้อนผู้ประสบภัยในภาคใต้ พร้อมวางมาตราการป้องกันอุทกภัยในอนาคตต่อไป

วันพุธที่ 7 ธันวาคม 2559
รัฐบาล เร่งช่วยเหลือบรรเทาความเดือดร้อนผู้ประสบภัยในภาคใต้ พร้อมวางมาตราการป้องกันอุทกภัยในอนาคตต่อไป
รัฐบาล เร่งช่วยเหลือบรรเทาความเดือดร้อนผู้ประสบภัยในภาคใต้ พร้อมวางมาตราการป้องกันอุทกภัยในอนาคตต่อไป
วันนี้ (7 ธันวาคม 2559) เวลา 13.20 น. ณ บริเวณห้องโถง ตึกบัญชาการ 1 ทำเนียบรัฐบาล พลเอกประยุทธ์ จันทร์โอชา นายกรัฐมนตรี กล่าวภายหลังการประชุมคณะรัฐมนตรีในเรื่องของมาตราการช่วยเหลือผู้ประสบอุทกภัยในพื้นที่ภาคใต้ว่า สมเด็จพระเจ้าอยู่หัวมหาวชิราลงกรณ บดินทรเทพยวรางกูร ทรงห่วงใยประชาชนผู้ประสบความเดือดร้อนจากอุทกภัยทุกคน และทรงพระราชทานถุงยังชีพให้แก่ผู้ประสบอุทกภัย
ในส่วนของรัฐบาล ได้สั่งการให้หน่วยงานที่เกี่ยวข้องลงพื้นที่ไปดูแลบรรเทาความเดือดร้อนให้กับประชาชนอย่างต่อเนื่อง พร้อมทั้งมอบหมายให้กระทรวงมหาดไทยและกระทรวงเกษตรและสหกรณ์ ลงพื้นที่เยียวยาประชาชนที่เดือดร้อนอย่างใกล้ชิด รวมไปถึงวางแนวทางหามาตรการป้องกันปัญหาอย่างยั่งยืน เพื่อป้องกันและลดความเสียหายจากอุทกภัยที่อาจจะเกิดซ้ำอีกในอนาคต
ทั้งนี้ การแก้ไขปัญหาดังกล่าว ประชาชนจะต้องเข้าใจว่า รัฐบาลดำเนินการโดยคำนึงถึงประโยชน์ส่วนรวมเป็นหลัก และที่สำคัญ รัฐบาลและประชาชนจะต้องให้ความร่วมมือซึ่งกันและกัน เพื่อการแก้ปัญหาเหล่านี้ได้อย่างยั่งยืนต่อไป
----------------------------------------------------
กลุ่มประชาสัมพันธ์และเผยแพร่

ที่มา : http://www.thaigov.go.th/news/contents/details/985
