รัฐบาลไทย-ข่าวทำเนียบรัฐบาล-พล.อ.ดาว์พงษ์ รัตนสุวรรณ ได้รับการแต่งตั้งเป็นองคมนตรี

วันอังคารที่ 6 ธันวาคม 2559
พล.อ.ดาว์พงษ์ รัตนสุวรรณ ได้รับการแต่งตั้งเป็นองคมนตรี
เมื่อวันอังคารที่ 6 ธันวาคม 2559 สมเด็จพระเจ้าอยู่หัวมหาวชิราลงกรณ บดินทรเทพยวรางกูร มีพระราชโองการโปรดเกล้า ฯ แต่งตั้งองคมนตรี
สมเด็จพระเจ้าอยู่หัวมหาวชิราลงกรณ บดินทรเทพยวรางกูร มีพระราชโองการโปรดเกล้า ฯ ให้ประกาศว่า โดยที่คณะองคมนตรีได้กราบถวายบังคมลาออกจากตำแหน่งองคมนตรี และทรงพระราชดำริเห็นเป็นการสมควรแต่งตั้งองคมนตรี
อาศัยอำนาจตามความในมาตรา 2 ของรัฐธรรมนูญแห่งราชอาณาจักรไทย (ฉบับชั่วคราว) พุทธศักราช 2557  ประกอบกับมาตรา 12 มาตรา 13 และมาตรา 16 ของรัฐธรรมนูญแห่งราชอาณาจักรไทย พุทธศักราช 2550 จึงทรงพระกรุณาโปรดเกล้า ฯ แต่งตั้ง ดังต่อไปนี้
1. พลเอกสุรยุทธ์ จุลานนท์  เป็น องคมนตรี
2. นายเกษม วัฒนชัย  เป็น องคมนตรี
3. นายพลากร สุวรรณรัฐ  เป็น องคมนตรี
4. นายอรรถนิติ ดิษฐอำนาจ  เป็น องคมนตรี
5. นายศุภชัย ภู่งาม  เป็น องคมนตรี
6. นายชาญชัย ลิขิตจิตถะ  เป็น องคมนตรี
7. พลอากาศเอก ชลิต พุกผาสุข  เป็น องคมนตรี
8. พลเอก ดาว์พงษ์ รัตนสุวรรณ  เป็น องคมนตรี
9. พลเอก ธีรชัย นาควานิช   เป็น องคมนตรี
10. พลเอก ไพบูลย์ คุ้มฉายา เป็น องคมนตรี
ทั้งนี้ ตั้งแต่บัดนี้เป็นต้นไป
ประกาศ ณ วันที่ 6 ธันวาคม พุทธศักราช 2559 เป็นปีที่ 1 ในรัชกาลปัจจุบัน
ผู้รับสนองพระราชโองการ
พลเอก เปรม ติณสูลานนท์
ประธานองคมนตรี

ที่มา : http://www.thaigov.go.th/news/contents/details/965
