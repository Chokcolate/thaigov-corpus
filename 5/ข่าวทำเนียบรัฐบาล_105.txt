รัฐบาลไทย-ข่าวทำเนียบรัฐบาล-รมต. นร. มล. ปนัดดา ดิสกุล เปิดนิทรรศการสัญจรเฉลิมพระเกียรติ “บัวบาทยาตรา”

วันพุธที่ 2 พฤศจิกายน 2559
รมต. นร. มล. ปนัดดา ดิสกุล เปิดนิทรรศการสัญจรเฉลิมพระเกียรติ “บัวบาทยาตรา”
รัฐมนตรีประจำสำนักนายกรัฐมนตรี (หม่อมหลวง ปนัดดา ดิศกุล) เป็นประธานในพิธีเปิดนิทรรศการสัญจรเฉลิมพระเกียรติ “บัวบาทยาตรา” ในเขตพื้นที่ภาคเหนือ ณ อุทยานหลวงราชพฤกษ์ อำเภอเมือง จังหวัดเชียงใหม่
วันนี้ (2 พ.ย. 59) เวลา 09.00 น. หม่อมหลวงปนัดดา ดิศกุล รัฐมนตรีประจำสำนักนายกรัฐมนตรี เป็นประธานในพิธีเปิดนิทรรศการสัญจรเฉลิมพระเกียรติ “บัวบาทยาตรา” ในเขตพื้นที่ภาคเหนือ ณ บริเวณลานหน้าอาคารนิทรรศการ อุทยานหลวงราชพฤกษ์ อำเภอเมืองเชียงใหม่ จังหวัดเชียงใหม่ โดยมีเจ้านายฝ่ายเหนือ กงสุลต่างประเทศ หัวหน้าส่วนราชการและรัฐวิสาหกิจ คณาจารย์ นักเรียน นักศึกษา ประชาชนและนักท่องเที่ยวที่แต่งกายชุดสุภาพไว้ทุกข์มาร่วมงานเป็นจำนวนมาก รัฐมนตรีประจำสำนักนายกรัฐมนตรี ได้กล่าวถวายความอาลัยพระบาทสมเด็จพระปรมินทรมหาภูมิพลอดุลยเดช เพื่อน้อมรำลึกในพระมหากรุณาธิคุณ และสืบสาน
พระราชปณิธาน โดยนำหลักการทรงงานมาเป็นแบบอย่างในการดำรงตนและการปฏิบัติหน้าที่ของตน ในการสร้างความรู้รักสามัคคีและประพฤติตนให้เป็นประโยชน์แก่ประเทศชาติและบ้านเมืองสืบไป

ที่มา : http://www.thaigov.go.th/news/contents/details/715
