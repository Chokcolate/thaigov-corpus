รัฐบาลไทย-ข่าวทำเนียบรัฐบาล-“ยุติธรรม” หารือ AAPTIP เพื่อแก้ไขปัญหาการค้ามนุษย์ระดับภูมิภาคอย่างยั่งยืน

วันจันทร์ที่ 28 พฤศจิกายน 2559
“ยุติธรรม” หารือ AAPTIP เพื่อแก้ไขปัญหาการค้ามนุษย์ระดับภูมิภาคอย่างยั่งยืน
พันตำรวจเอก ดุษฎี อารยวุฒิ รองปลัดกระทรวงยุติธรรม เป็นประธานการประชุมคณะกรรมการขับเคลื่อนโครงการออสเตรเลีย – เอเชีย เพื่อต่อต้านการค้ามนุษย์ Australia-Asia Program to Combat Trafficking in Persons : AAPTIP) ครั้งที่ ๒/๒๕๕๙
เมื่อวันจันทร์ที่ ๒๘ พฤศจิกายน ๒๕๕๙ เวลา ๐๙.๐๐ น.
พันตำรวจเอก ดุษฎี อารยวุฒิ รองปลัดกระทรวงยุติธรรม
เป็นประธานการประชุมคณะกรรมการขับเคลื่อนโครงการออสเตรเลีย – เอเชีย เพื่อต่อต้านการค้ามนุษย์
Australia-Asia Program to Combat Trafficking in Persons : AAPTIP) ครั้งที่ ๒/๒๕๕๙
เพื่อพิจารณางานวิจัยเกี่ยวกับประสบการณ์ของผู้เสียหายจากกรณีการค้ามนุษย์
ในกระบวนการยุติธรรมทางอาญา รายงานกิจกรรมระดับภูมิภาค และความคืบหน้าอื่นๆ
รวมทั้งยุทธศาสตร์และแผนการดำเนินงานของประเทศไทย ภายใต้โครงการ AAPTIP
เพื่อนำไปสู่แนวทางการป้องกันและแก้ไขปัญหาค้ามนุษย์ในประเทศไทย และระดับภูมิภาคอย่างยั่งยืน
ในการนี้ Mr. Bruce Kelly ผู้อำนวยการโครงการ AAPTIP ได้กล่าวต้อนรับผู้เข้าร่วมประชุมฯ
โดยมีผู้แทนหน่วยงานที่เกี่ยวข้อง อาทิ กรมคุ้มครองสิทธิและเสรีภาพ กรมสอบสวนคดีพิเศษ
กระทรวงแรงงาน กระทรวงการพัฒนาสังคมและความมั่นคงของมนุษย์
สำนักงานตำรวจแห่งชาติ และเจ้าหน้าที่ AAPTIP เข้าร่วมฯ
ณ โรงแรมเซ็นทรา ศูนย์ราชการและคอนเวนชั่นเซ็นเตอร์ แจ้งวัฒนะ กรุงเทพฯ

ที่มา : http://www.thaigov.go.th/news/contents/details/909
