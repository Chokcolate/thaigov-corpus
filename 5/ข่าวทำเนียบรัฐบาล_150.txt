รัฐบาลไทย-ข่าวทำเนียบรัฐบาล-พลอากาศเอกประจิน จั่นตอง รองนายกรัฐมนตรีเข้าร่วมการหารืออย่างไม่เป็นทางการกับกลุ่มพันธมิตรแปซิฟิก (Pacific Alliance)

วันจันทร์ที่ 21 พฤศจิกายน 2559
พลอากาศเอกประจิน จั่นตอง รองนายกรัฐมนตรีเข้าร่วมการหารืออย่างไม่เป็นทางการกับกลุ่มพันธมิตรแปซิฟิก (Pacific Alliance)
พลอากาศเอกประจิน จั่นตอง รองนายกรัฐมนตรีเข้าร่วมการหารืออย่างไม่เป็นทางการกับกลุ่มพันธมิตรแปซิฟิก (Pacific Alliance)
วันนี้ (19 พ.ย. 59)  เวลา 16.30 ตามเวลาท้องถื่น พลอากาศเอกประจิน จั่นตอง รองนายกรัฐมนตรี กล่าวแสดงวิสัยทัศน์ระหว่างการหารืออย่างไม่เป็นทางการกับกลุ่มพันธมิตร แปซิฟิก (Pacific Alliance) ณ ศูนย์การประชุม Lima Convention Center โดยมีสาระสำคัญดังนี้
ในฐานะสมาชิกเอเปค และผู้ประสานงานอาเซียน – กลุ่มพันธมิตรแปซิฟิก ไทยมีความยินดีที่ได้มาร่วมการหารืออย่างไม่เป็นทางการกับกลุ่มพันธมิตร แปซิฟิก (Pacific Alliance) ครั้งที่ 2 ในวันนี้ พร้อมแสดงความชื่นชมกลุ่มพันธมิตรแปซิฟิก สำหรับการบูรณาการที่มีความก้าวหน้าอย่างรวดเร็ว ซึ่งมีส่วนสำคัญต่อการเติบโตทางเศรษฐกิจและความมั่งคั่งของภูมิภาค
เอเปคและกลุ่มพันธมิตรแปซิฟิกสามารถแลกเปลี่ยนข้อมูลในแง่มุมต่าง ๆ เกี่ยวกับข้อตกลงการอำนวยความสะดวกทางการค้า (Trade Facilitation Agreement - TFA) เพื่อประโยชน์ร่วมกันของทั้งสองฝ่าย โดยไทยเห็นว่าเอเปคและกลุ่มพันธมิตรแปซิฟิกมีเป้าหมายและแนวทางความร่วมมือ ที่คล้ายคลึงกัน จึงขอเสนอให้มีการต่อยอดความร่วมมือในประเด็นดังต่อไปนี้
วิสาหกิจขนาดกลางและขนาดย่อม (SME) โดยมุ่งเน้นที่การสร้างเครือข่าย และความร่วมมือด้านโลจิสติกส์ ตลอดจนการลดอุปสรรคทางการค้า นอกจากนี้เอเปคและกลุ่มพันธมิตรแปซิฟิกอาจพิจารณาดำเนินโครงการฝึกอบรมร่วม กัน ซึ่งรวมถึงการแลกเปลี่ยนผู้เชียวชาญเพื่อถ่ายทอดความรู้และแนวปฏิบัติที่ดี สำหรับการพัฒนา SME
การศึกษา ไทยเห็นว่าความร่วมมือด้านการศึกษามีความสำคัญในการสร้างเสริมความเข้าใจระ หว่างเอเปคและกลุ่มพันธมิตรแปซิฟิก รวมถึงส่งเสริมความร่วมมือในระดับประชาชนที่ใกล้ชิดมากขึ้น โดยอาจมุ่งเน้นความร่วมมือด้านการเรียนการสอนภาษาสเปน เอเชียศึกษา อาเซียนศึกษา หรือลาตินอเมริกาศึกษา นอกจากนี้อาจพิจารณาพัฒนางานวิจัยร่วมกัน
วิทยาศาสตร์ เทคโนโลยี และนวัตกรรม เอเปคและกลุ่มพันธมิตรแปซิฟิกสามารถแลกเปลี่ยนความรู้และแนวปฏิบัติที่ดีใน ประเด็นที่สนใจร่วมกัน โดยเฉพาะในเรื่องของ “Start-ups” รวมถึงการดำเนินโครงการนักวิทยาศาสตร์รุ่นใหม่ นอกจากนี้ โครงการและกิจกรรมที่สามารถทำร่วมกันได้อีก ได้แก่ โครงการให้คำปรึกษา (Mentoring Program) สำหรับบริษัทด้านวิทยาศาสตร์ เทคโนโลยี และนวัตกรรม และการจัดสัมมนาร่วมเกี่ยวกับการขยายการลงทุนด้านวิทยาศาสตร์ เทคโนโลยี และนวัตกรรม ของกลุ่มพันธมิตรแปซิฟิกในภูมิภาคเอเชีย-แปซิฟิก
**************
กลุ่มพันธมิตรแปซิฟิก ก่อตั้งขึ้นเมื่อเดือนเมษายน 2554 ประกอบด้วยสมาชิก 4 ประเทศ ได้แก่ โคลอมเบีย เม็กซิโก เปรู และชิลี มีวัตถุประสงค์เพื่อส่งเสริมผลประโยชน์ด้านเศรษฐกิจ โดยครอบคลุมถึงการจัดตั้งเขตการค้าเสรีการส่งเสริมเศรษฐกิจอิงกลไกตลาดแบบ สังคมนิยม (Social Market Economy) และการพัฒนาเศรษฐกิจผ่านการร่วมลงทุนระหว่างภาครัฐกับเอกชน ทั้งนี้ไทยเข้าร่วมเป็นประเทศผู้สังเกตการณ์ของกลุ่มพันธมิตรแปซิฟิกในปี 2558 และรับหน้าที่เป็นผู้ประสานงานอาเซียน–กลุ่มพันธมิตรแปซิฟิก สำหรับปี 2559

ที่มา : http://www.thaigov.go.th/news/contents/details/836
