รัฐบาลไทย-ข่าวทำเนียบรัฐบาล-กลับมาอีกครั้งกับการแข่งขันการสื่อสารทางวิทยาศาสตร์มิติใหม่ สนุก เข้าใจง่ายใน 3 นาที “F”

วันจันทร์ที่ 26 ธันวาคม 2559
กลับมาอีกครั้งกับการแข่งขันการสื่อสารทางวิทยาศาสตร์มิติใหม่ สนุก เข้าใจง่ายใน 3 นาที “F”
emelab Thailand 2017
วันนี้ 14 ธันวาคม 2559 ณ อาคารฮีลิกส์ควอเทียร์ ศูนย์การค้าเอ็มควอเทียร์/กระทรวงวิทยาศาสตร์และเทคโนโลยี ร่วมกับ บริติช เคานซิล,บริษัท ทรู คอร์ปอเรชั่น จำกัด (มหาชน) สำนักงานพัฒนาวิทยาศาสตร์และเทคโนโลยีแห่งชาติ (สวทน.) องค์การพิธภัณฑ์วิทยาศาสตร์แห่งชาติ (อพวช.) EURAXESS  และ ไอที 24 ชั่วโมง  เปิดตัวการแข่งขันนำเสนอเรื่องราวทางวิทยาศาสตร์ “Femelab Thailand 2017” ซึ่งจัดขึ้นอย่างต่อเนื่องเป็นปีที่สองต่อเนื่องความสำเร็จในปีที่ผ่านมา โดยมี ดร.พิเชฐ ดุรงคเวโรจน์ ให้เกียรติเป็นประธานในพิธี นอกจากนี้ ดร.ข้าว ต้นสมบูรณ์ ซึ่งเป็นผู้ชนะ Famelabe คนแรกในประเทศไทย เป็นพรีเซ็นเตอร์ Famelabe 2017
ดร.พิเชฐ กล่าวว่า จุดกำเนิด Famelab เกิดขึ้นจากความต้องการส่งเสริมการสื่อสารวิทยาศาสตร์และเทคโนโลยี ซึ่งเป็นเรื่องที่เข้าใจยาก แต่นับว่าเป็นเรื่องที่มีความน่าสนใจมาก  และในปี 2017 มีเรื่องสำคัญต่างๆที่จะเกิดขึ้น อาทิ การจัดงาน Startup Thailand 2017 โดยจะเชิญ Startup จากประเทศจีน ญี่ปุ่น เกาหลี อังกฤษ อเมริกา รวมไปถึง ประเทศเพื่อนบ้าน CLMV และมี National Startup Contest ครั้งใหญ่ จากภูมิภาคทั้งหมดมาร่วมพิชชิ่งกันในพื้นที่กรุงเทพมหานคร นอกจากนี้ยังมีโปรแกรมที่จะสร้างระบบ Startup ในพื้นที่ 3 จังหวัดชายแดนภาคใต้ เพื่อเปิดโอกาสให้ผู้ประกอบรุ่นใหม่ ใน 3 จังหวัดชายแดนภาคใต้
ดร.พิเชฐ กล่าวต่อว่า โอกาสของประเทศไทยวันนี้ดีขึ้นมากดูได้จากงบประมาณการลงทุนทางด้านวิทยาศาสตร์และเทคโนโลยีของไทย ทั้งภาครัฐและเอกชนดีขึ้นตามลำดับ จากเดิม 0.25 % ของ GDP เพิ่มขึ้นเป็น 0.75% ของ GDP และรัฐบาลตั้งเป้าในปลายปี 2017 จะขยับให้เป็น 1.00% ของ GDP ซึ่งต้องอาศัยภาคเอกชนลงทุนนำภาครัฐ ภาครัฐอย่างเดียวไม่สามารถขับเคลื่อนได้เต็มกำลัง และหวังเป็นอย่างยิ่งสำหรับโครงการดีๆแบบนี้จะส่งผลให้ไม่เพียงแต่สร้างความเข้าใจในด้านวิทยาศาสตร์และเทคโลยีกับสังคมและประชาชนโดยทั่วไปให้ดีขึ้นเท่านั้นแต่จะเป็นแรงส่งในการทำให้กิจกรรมต่างๆในแง่ของการใช้วิทยาศาสตร์และเทคโนโลยีพัฒนาเศรษฐกิจ พัฒนาคุณภาพชีวิตให้ดีขึ้นตามลำดับ
Famelab เป็นการแข่งขันนำเสนอเรื่องราวทางวิทยาศาสตร์ เทคโนโลยี นวัตกรรม และคณิตศาสตร์ ให้มีความสนุกน่าสนใจ และเป็นเรื่องที่ใกล้ตัว ภายใน 3 นาที ซึ่งคณะกรรมการจะตัดสินภายใต้กฏ 3 ข้อ คือ เนื้อหาชัดเจน ถูกต้อง น่าสนใจ โดยผู้ชนะจากประเทศไทยจะมีโอกาสไปแข่งขันรอบชิงชนะเลิศในงานเทศกาลวิทยาศาสตร์ระดับโลก  Cheltenham Science Festival ณ สหราชอาณาจักร พร้อมรับทุนการศึกษาเพื่อสนับสนุนการสื่อสารด้านวิทยาสาสตร์ และสิทธิพิเศษสำหรับผู้ชนะในปีนี้ จะได้รับโอกาสในการเข้าเยี่ยมชมห้องแล็บทางวิทยาศาสตร์ชั้นนำประเทศใดก็ได้ในทวีปยุโรป นอกจากนี้ผู้ผ่านเข้ารอบชิงชนะเลิศทั้ง 10 ท่าน จะได้รับการฝึกอบรมพิเศษแบบเข้มข้น โดยผู้เชี่ยวชาญด้านการสื่อสารทางวิทยาศาสตร์จากสหราชอาณาจักร  ในปีนี้ยังได้มีการเปิดตัวโครงการ “School Lab” เวทีนักปั้นสื่อสารด้านวิทยาศาสตร์ระดับเยาวชนอายุระหว่าง 15 -18 ปี เพื่อส่งเสริมให้นักเรียนได้เข้าใจและชื่นชอบความท้าทายทางด้านวิทยาสาสตร์ พัฒนาทักษะการคิดและความสร้างสรรค์  โดยมีรูปแบบการแข่งขันในลักษณะเดียวกันกับ Famelab  ผู้ชนะในประเทศไทยจะได้รับทุนการศึกษาและได้เดินทางไปเข้าร่วมนิทรรศการวิทยาศาสตร์ระดับโลก Cheltenham Science Festival ณ สหราชอาณาจักร
ข่าวโดย : นางสาวชลธิชา แสงเทียนสุวรรณ
ภาพโดย : นายภูมินทร์ ปั้นเล็ก ,นายไววิทย์ ยอดประสิทธิ์
กลุ่มงานประชาสัมพันธ์ กระทรวงวิทยาศาสตร์และเทคโนโลยี
โทร. 02 333 3728-3732 โทรสาร 02 333 3834
E-Mail: pr@most.go.th Facebook : sciencethailand
Call Center กระทรวงวิทยาศาสตร์และเทคโนโลยี โทร. 1313

ที่มา : http://www.thaigov.go.th/news/contents/details/1110
