รัฐบาลไทย-ข่าวทำเนียบรัฐบาล-"ยุติธรรม" จัดโครงการสัมมนาเตรียมความพร้อมการปฏิบัติงานภายใต้รัฐธรรมนูญฉบับใหม่

วันพฤหัสบดีที่ 15 ธันวาคม 2559
"ยุติธรรม" จัดโครงการสัมมนาเตรียมความพร้อมการปฏิบัติงานภายใต้รัฐธรรมนูญฉบับใหม่
นายธวัชชัย ไทยเขียว รองปลัดกระทรวงยุติธรรม เป็นประธานเปิดโครงการสัมมนาเพื่อเตรียมความพร้อมการปฏิบัติงานด้านการประสานงานคณะรัฐมนตรีและรัฐสภา ภายใต้บทบัญญัติรัฐธรรมนูญแห่งราชอาณาจักรไทย ฉบับใหม่
เมื่อวันพฤหัสบดีที่ ๑๕ ธันวาคม ๒๕๕๙ เวลา ๐๙.๑๕ น.
นายธวัชชัย ไทยเขียว รองปลัดกระทรวงยุติธรรม
เป็นประธานเปิดโครงการสัมมนาเพื่อเตรียมความพร้อมการปฏิบัติงานด้านการประสานงานคณะรัฐมนตรี
และรัฐสภา ภายใต้บทบัญญัติรัฐธรรมนูญแห่งราชอาณาจักรไทย ฉบับใหม่
และบรรยายพิเศษหัวข้อ "บทบาทของกระทรวงยุติธรรม
ภายใต้ร่างรัฐธรรมนูญแห่งราชอาณาจักรไทย พ.ศ. .... (ฉบับประชามติ)
เพื่อเสริมสร้างความรู้ความเข้าใจเกี่ยวกับกฎหมาย กฎ ระเบียบที่เกี่ยวข้อง
กับการเสนอกฎหมายและเสนอเรื่องต่อคณะรัฐมนตรี และรัฐสภา
ตามบทบัญญัติของรัฐธรรมนูญแห่งราชอาณาจักรไทย พ.ศ. ....
รวมทั้ง เพื่อให้เกิดการแลกเปลี่ยนความรู้ ปัญหา อุปสรรค
และเสริมสร้างบรรยากาศในการทำงานร่วมกันของผู้ปฏิบัติงานด้านกฎหมาย
สำหรับการสัมมนาในครั้งนี้ มีเจ้าหน้าที่ผู้ปฏิบัติงานด้านกฎหมาย
ผู้ช่วยผู้ประสานงานคณะรัฐมนตรีและรัฐสภาของส่วนราชการในสังกัดกระทรวงยุติธรรม
และเจ้าหน้าที่ฝ่ายกฎหมายและกระบวนการยุติธรรม คณะรักษาความสงบแห่งชาติ จำนวน ๕๐ คน เข้าร่วมฯ
ในระหว่างวันที่ ๑๕ - ๑๖ ธันวาคม ๒๕๕๙ ณ โรงแรมเบสต์ เวสเทิร์น พลัส แวนดา แกรนด์ โอเต็ล กรุงเทพฯ
และโรงแรมโกลเด้น บีช ชะอำ จังหวัดเพชรบุรี

ที่มา : http://www.thaigov.go.th/news/contents/details/1039
