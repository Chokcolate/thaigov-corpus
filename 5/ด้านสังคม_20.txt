รัฐบาลไทย-ข่าวทำเนียบรัฐบาล-ดร.พิเชฐ กล่าวถึงระบบสตาร์ทอัพกับความเกี่ยวข้องในท้องถิ่น

วันจันทร์ที่ 26 ธันวาคม 2559
ดร.พิเชฐ กล่าวถึงระบบสตาร์ทอัพกับความเกี่ยวข้องในท้องถิ่น
ระบบสตาร์ทอัพกับความเกี่ยวข้องในท้องถิ่น
13 ธันวาคม 2559/ ณ อาคารพระจอมเกล้า สำนักปลัดกระทรวงวิทยาศาสตร์และเทคโนโลยี อปท.นิวส์ทีวี เข้าสัมภาษณ์ ดร.พิเชฐ ดุรงคเวโรจน์ รัฐมนตรีว่าการกระทรวงวิทยาศาสตร์และเทคโนโลยี เรื่องระบบสตาร์ทอัพกับความเกี่ยวข้องในท้องถิ่น
ดร.พิเชฐ ดุรงคเวโรจน์ รัฐมนตรีว่าการกระทรวงวิทยาศาสตร์และเทคโนโลยี  กล่าวว่า ปัจจุบันความเปลี่ยนแปลงในประเทศมีเพิ่มมากขึ้นจนบางครั้งก็ตามไม่ทัน แต่สิ่งที่สำคัญคือการสร้างระบบเศรษฐกิจที่มีความคงทนถาวร รัฐบาลจึงได้มีนโยบายที่ชัดเจนว่าเราจะต้องเติมโตจากภายในพร้อม ๆ กับการส่งออกหลาย ๆ อย่างมีความเกี่ยวข้องกับท้องถิ่น ซึ่งระบบสตาร์ทอัพจะมีความแตกต่างจากระบบการทำธุรกิจทั่วไป โดยระบบสตาร์ทอัพจะเป็นการมองหาช่องทางใหม่ ๆ ในการพัฒนาธุรกิจด้วยการใช่ความคิดใหม่ ๆ ความคิดสร้างสรรค์เข้ามาช่วยเติมเต็มในช่องว่าง
ดร.พิเชฐ กล่าวต่อว่า สำหรับระบบสตาร์ทอัพไม่เหมือนกับการลงทุนโดยทั่วไป ซึ่งจำนวนมากไม่จำเป็นต้องกู้แบงค์ ไม่ต้องเสียดอกเบี้ยเพราะจะมีนักลงทุนที่ร่วมประสงค์หรือสนใจจะยอมและเข้ามาเสี่ยงด้วยกัน รวยก็จะรวยไปด้วยกัน เจ้งก็จะเจ้งไปด้วย ซึ่งจะแตกต่างจาก SME ปกติแต่ก็ยังมีความเชื่อมโยงกัน แต่ระบบสตาร์ทอัพจะค่อยข้างหวังสูงเพื่อพัฒนาธุรกิจเข้าสู่ตลาดโลก โดยไม่จำเป็นต้องเป็นธุรกิจในอยู่ในกรุงเทพฯ จะอยู่ที่ไหนก็ได้แต่สามารถปั้นความคิดธุรกิจให้มีความก้าวไกลได้ก็สามารถเข้าระบบสตาร์ทอัพได้อย่างไม่ยากเพราะประเทศไทยไม่ได้มีความล่าหลังอีกแล้ว
ข่าวโดย : นางสาวศิริวรรณ หมินหมัน
ภาพโดย : นายธนฉัตร มาลาเจริญ
กลุ่มงานประชาสัมพันธ์ กระทรวงวิทยาศาสตร์และเทคโนโลยี
โทร. 02 333 3728-3732 โทรสาร 02 333 3834
E-Mail: pr@most.go.th Facebook : sciencethailand
Call Center กระทรวงวิทยาศาสตร์และเทคโนโลยี โทร. 1313

ที่มา : http://www.thaigov.go.th/news/contents/details/1109
