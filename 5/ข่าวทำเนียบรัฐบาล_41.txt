รัฐบาลไทย-ข่าวทำเนียบรัฐบาล- โฆษกรัฐบาลเผย นายกฯ งดภารกิจชลบุรี เพื่อเตรียมเข้าเฝ้าสมเด็จพระบรมโอรสาธิราช หากทรงโปรดให้เฝ้าถวายรายงานของรัฐบาลตามห้วงระยะเวลา แจงไม่มีกำหนดแถลงข่าวใดๆตามข่าวลือในโซเชี่ยล แนะปร

วันอังคารที่ 1 พฤศจิกายน 2559
โฆษกรัฐบาลเผย นายกฯ งดภารกิจชลบุรี เพื่อเตรียมเข้าเฝ้าสมเด็จพระบรมโอรสาธิราช หากทรงโปรดให้เฝ้าถวายรายงานของรัฐบาลตามห้วงระยะเวลา แจงไม่มีกำหนดแถลงข่าวใดๆตามข่าวลือในโซเชี่ยล แนะปร
โฆษกรัฐบาลเผย นายกฯ งดภารกิจชลบุรี เพื่อเตรียมเข้าเฝ้าสมเด็จพระบรมโอรสาธิราช หากทรงโปรดให้เฝ้าถวายรายงานของรัฐบาลตามห้วงระยะเวลา แจงไม่มีกำหนดแถลงข่าวใดๆตามข่าวลือในโซเชี่ยล แนะประชาชนเปิดรับข่าวทางการ อย่าหวั่นไหวไปกับข่าวปล่อยข่าวลือ
วันที่ 12 ตุลาคม 2559 พลโท สรรเสริญ แก้วกำเนิด โฆษกประจำสำนักนายกรัฐมนตรี เปิดเผยว่า ในวันนี้ พลเอกประยุทธ์ จันทร์โอชา นายกรัฐมนตรี งดภารกิจที่จังหวัดชลบุรี ซึ่งเป็นการหารือร่วมกับ คณะกรรมการ กรอ.ส่วนกลาง และ คณะกรรมการ กรอ.กลุ่มจังหวัดภาคตะวันออก เพื่อเตรียมเข้าเฝ้าสมเด็จพระบรมโอรสาธิราช สยามมกุฎราชกุมาร หากทรงโปรดให้เข้าเฝ้าเพื่อถวายรายงานของรัฐบาล ตามห้วงเวลาปกติ จึงได้มอบหมายให้ นายสมคิด จาตุศรีพิทักษ์ รองนายกรัฐมนตรีปฏิบัติหน้าที่แทน
"ท่านนายก ไม่มีกำหนดการที่จะแถลงข่าวใด ๆ เป็นพิเศษในวันนี้ ขอพี่น้องประชาชนอย่าให้ความสนใจหรือตื่นตระหนกไปกับข่าวลือในโซเชี่ยลมีเดีย ที่อาจสร้างความวิตกหวั่นไหว ซึ่งไม่สามารถตรวจสอบความน่าเชื่อถือได้ จึงอยากขอให้พี่น้องประชาชนเปิดรับข่าวในช่องทางการ ที่มีความถูกต้อง เที่ยงตรง"
---------------------------

ที่มา : http://www.thaigov.go.th/news/contents/details/558
