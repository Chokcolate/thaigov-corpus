รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ให้การต้อนรับรองเลขาธิการสหประชาชาติ และผู้อำนวยการบริหารของสำนักงาน UNODC

วันศุกร์ที่ 18 พฤศจิกายน 2559
รัฐมนตรีว่าการกระทรวงยุติธรรม ให้การต้อนรับรองเลขาธิการสหประชาชาติ และผู้อำนวยการบริหารของสำนักงาน UNODC
รัฐมนตรีว่าการกระทรวงยุติธรรม ให้การต้อนรับรองเลขาธิการสหประชาชาติ
และผู้อำนวยการบริหารของสำนักงาน UNODC
เมื่อวันศุกร์ที่ 18 พฤศจิกายน 2559 เวลา 16.00 น.
พลเอก ไพบูลย์  คุ้มฉายา รัฐมนตรีว่าการกระทรวงยุติธรรม
พร้อมด้วยพลเอก นิวัตร  มีนะโยธิน ผู้ช่วยรัฐมนตรีประจำกระทรวงยุติธรรม
และคณะผู้บริหารกระทรวงยุติธรรม ให้การต้อนรับ
นายยูริ  เฟโดตอฟ รองเลขาธิการสหประชาชาติและผู้อำนวยการบริหารของสำนักงาน UNODC
นายเจเรมี  ดักลาส ผู้แทนระดับภูมิภาค สำนักงาน UNODC ภาคพื้นเอเชียตะวันออกเฉียงใต้และแปซิฟิก
และคณะ
ในโอกาสเข้าเยี่ยมคารวะพร้อมติดตามความคืบหน้าจากการประชุมสมัชชาสหประชาชาติสมัยพิเศษ
ว่าด้วยยาเสพติดโลก (UNGASS) รวมถึงหารือข้อราชการเกี่ยวกับความเปลี่ยนแปลงในกฎหมายยาเสพติดไทย
ในส่วนที่เกี่ยวข้องกับการปฏิรูปเรือนจำ การบำบัดรักษาโดยการมีส่วนร่วมของชุมชน
การแก้ไขปัญหายาเสพติดในพื้นที่สามเหลี่ยมทองคำ การค้ามนุษย์
และความร่วมมือในโครงการระหว่างกระทรวงยุติธรรม กับ  UNODC
ทั้งนี้ เพื่อเสริมสร้างความร่วมมือระหว่างกันในอนาคต
ณ ห้องรับรองกระทรวงยุติธรรม ชั้น 2 อาคารราชบุรีดิเรกฤทธิ์
ศูนย์ราชการเฉลิมพระเกียรติฯ กรุงเทพมหานคร

ที่มา : http://www.thaigov.go.th/news/contents/details/825
