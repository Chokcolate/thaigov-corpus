รัฐบาลไทย-ข่าวทำเนียบรัฐบาล-รอง ปกท.วท ร่วมงาน วันต่อต้านคอร์รัปชันสากล ( ประเทศไทย )

วันอังคารที่ 13 ธันวาคม 2559
รอง ปกท.วท ร่วมงาน วันต่อต้านคอร์รัปชันสากล ( ประเทศไทย )
วันต่อต้านคอร์รัปชั่นสากล
9 ธันวาคม 2559 ณ หอประชุมมหิดลสิทธาคาร มหาวิทยาลัยมหิดล ศาลายา จังหวัดนครปฐม / นายสมชาย เทียมบุญประเสริฐ รองปลัดกระทรวงวิทยาศาสตร์และเทคโนโลยี พร้อมด้วยข้าราชการและเจ้าหน้าที่ กระทรวงวิทยาศาสตร์และเทคโนโลยี เข้าร่วมงาน วันต่อต้านคอร์รัปชั่นสากล (ประเทศไทย) พลเอก ประยุทธ์ จันทร์โอชา นายกรัฐมนตรี เป็นประธานในพิธี กิจกรรมวันต่อต้านคอร์รัปชั่นสากล (ประเทศไทย ) ภายใต้แนวคิด “ สุจริตตามรอยพ่อ ขอทำดีเพื่อแผ่นดิน “โดยรัฐบาล สำนักงานคณะกรรมการป้องกันและปราบปรามการทุจริตแห่งชาติ ภาคีเครือข่ายทุกภาคส่วน สื่อมวลชน และประชาชน ได้กำหนดจัดงานวันต่อต้านคอร์รัปชันสากล (ประเทศไทย) ขึ้นในวันศุกร์ที่ 9 ธันวาคม 2559 ทั้งในส่วนกลางและส่วนภูมิภาค เพื่อน้อมรำลึกถึงพระบาทสมเด็จพระปรมินทรมหาภูมิพลอดุลยเดช ผู้ทรงเป็นแบบอย่างแห่งความสุจริต และยังเป็นการแสดงพลังในการสร้างสังคมที่โปร่งใส ไม่ทุจริต เพื่อร่วมสร้างประเทศไทยให้ใสสะอาดตามแนวทางการขับเคลื่อนยุทธศาสตร์ชาติว่าด้วยการป้องกันและปราบปรามการทุจริตระยะที่ 3 อย่างเป็นรูปธรรม
ปัญหาสำคัญที่ประเทศไทยต้องรีบแก้ไข นั้นคือ ปัญหาการทุจริตคอร์รัปชั่น ซึ่งส่งผลให้เกิดปัญหาตามมาในด้านต่างๆ อาทิ ปัญหาเศรษฐกิจ ปัญหาการเมืองจึงจำเป็นอย่างยิ่งที่ทุกภาคส่วนต้องร่วมมือกัน เพื่อขับเคลื่อนป้องกันและปราบปรามการทุจริตทุกรูปแบบ โดยการปลูกและปลุกจิตสำนึกปรับทัศนคติและค่านิยมให้ถูกต้องในสังคม ให้ทุกภาคส่วนแสดงถึงภัยร้ายของการทุจริตคอรัปชั่น และร่วมเป็นเครือข่ายในการต่อต้านการทุจริตต่อไปการจัดกิจกรรมดังกล่าวเพื่อแสดงให้เห็นผลกระทบต่อการคอร์รัปชั่นว่าเป็นพิษภัยอย่างไร รวมทั้งหาแนวทางแก้ไขทุกภาคส่วน

ที่มา : http://www.thaigov.go.th/news/contents/details/1013
