รัฐบาลไทย-ข่าวทำเนียบรัฐบาล-รมว. คค. พร้อมคณะ มาพบนายกรัฐมนตรี เพื่อประชาสัมพันธ์การจัดงาน "คลองผดุงสุขใจ คมนาคม เชื่อมไทย เชื่อมโลก" รวมสินค้าจากทั่วประเทศมาจำหน่ายราคาย่อมเยามากมาย

วันอังคารที่ 1 พฤศจิกายน 2559
รมว. คค. พร้อมคณะ มาพบนายกรัฐมนตรี เพื่อประชาสัมพันธ์การจัดงาน "คลองผดุงสุขใจ คมนาคม เชื่อมไทย เชื่อมโลก" รวมสินค้าจากทั่วประเทศมาจำหน่ายราคาย่อมเยามากมาย
รมว. คค. พร้อมคณะ มาพบนายกรัฐมนตรี เพื่อประชาสัมพันธ์การจัดงาน "คลองผดุงสุขใจ คมนาคม เชื่อมไทย เชื่อมโลก" รวมสินค้าจากทั่วประเทศมาจำหน่ายราคาย่อมเยามากมาย
วันนี้ (4 ตุลาคม 2559) เวลา 09:00 น. ณ บริเวณด้านหน้าตึกบัญชาการ 1 ทำเนียบรัฐบาล ก่อนการประชุมคณะรัฐมนตรี นายอาคม เติมพิทยาไพสิฐ รัฐมนตรีว่าการกระทรวงคมนาคม นำคณะมาพบ พลเอกประยุทธ์ จันทร์โอชา นายกรัฐมนตรี เพื่อประชาสัมพันธ์การจัดงาน "คลองผดุงสุขใจ คมนาคม เชื่อมไทย เชื่อมโลก"
รัฐมนตรีว่าการกระทรวงคมนาคม รายงานว่า กระทรวงคมนาคมด้วยความร่วมมือของสำนักเลขาธิการนายกรัฐมนตรี ให้เป็นเจ้าภาพจัดงานตลาดคลองผดุงกรุงเกษม ระหว่างวันที่ 5 - 25 ตุลาคม 2000 559 ตั้งแต่เวลา 10:00 น. จนถึง 19:00 น. ภายใต้ชื่องาน "คลองผดุงสุขใจ คมนาคม เชื่อมไทย เชื่อมโลก" โดยภายในงานจะมีการจัดแสดงสินค้าอย่างเป็นสัดส่วน อาทิเช่น 1) การจำหน่ายสินค้าจากชุมชนและอาหารกันเชียว 2) การให้บริการและจำหน่ายบัตรโดยสารของหน่วยงานในสังกัดกระทรวงฯ ในราคาพิเศษ 3) ส่วนการจัดแสดงนิทรรศการ และ 4) การจัดกิจกรรมต่าง ๆ อีกมากมาย
โอกาสนี้ รัฐมนตรีว่าการกระทรวงคมนาคม ให้การต้อนรับนายกรัฐมนตรี พร้อมกับนำเยี่ยมชมการจัดแสดงสินค้าตัวอย่าง อาทิเช่น เสื่อชูชีพ จากกรมเจ้าท่า ,ดลยา น้ำมันมะพร้าว , โลชั่นมะพร้าวกันยุง , วิตามินบำรุงผมจากมะพร้าว จว.สุราษธานี , จันทิรา ผลิตภัณฑ์ทำจากดอกไม้เพื่อสุขภาพ จ.เพชรบุรี ,
ขนมสิบไส้ปลากระพง , ปลาสลิด จ.สมุทรปราการ (ขนมปั้นสิยปลาสลิด , ขนมปั้นสิบปลากระพง , ขนมปั้นสิบเห็ด 5 ชนิด) ขนมปั้นสิบเพลินตา และขนมหวานคุณยายกิมล้วน ได้แก่ ขนมชั้น ขนมหม้อแกง ข้าวเหนียวตัดหน้างา ขนมสาลี่มะพร้าวร้านแม่อำนวยปลาสลิด จ.สมุทรปราการ
นายกรัฐมนตรี ได้ทดลองชิมตัวอย่างขนมไทยที่ได้นำมาจัดแสดง และสั่งซื้อขนมไทยทั้งหมดไว้แจกจ่ายให้รัฐมนตรีที่ประชุม ครม. พร้อมกล่าวว่า สินค้าที่ทั้งหมดนี้ ถือว่าเป็นสินค้าที่ดี ส่วนการจำหน่ายสินค้าให้ได้นั้น จะต้องมีหาแหล่งรองรับด้วย มิฉะนั้นก็ไม่สามารถจำหน่ายได้และควรนำสินค้าทั้งหมดนี้ สร้างวงจรห่วงโซ่ในการผลิตและบริโภคแบบครบครั้น เชื่อมโยงการผลิตเข้าหากันให้ได้ทั้งหมด อย่างไรก็ตาม สินค้าที่เป็นอยู่ถือว่าเป็นสินค้าที่ดี เพียงแต่ต้องคิดหาวิธีการจ่าย รูปแบบการผลิตของสินค้าเหล่านี้เพิมเติ่ม ให้มีความแตกต่างจากที่มีอยู่แล้วในตลาด สร้างจุดที่สามารถดึงดูดผู้บริโภค นำสิ่งที่มีมาประยุกต์ตามความต้องการของผู้บริโภค รวมไปถึงการผลิตตรงตามความต้องการของตลาดโลกให้ได้อีกด้วย
ทั้งนี้ รัฐมนตรีว่าการกระทรวงคมนาคม ได้ขอเชิญชวนให้ประชาชนผู้สนใจเข้าร่วมงานดังกล่าว รวมทั้งเลือกซื้อสินค้าและอาหารจากชุมชนที่มีชื่อเสียงทั่วประเทศ ร่วมสนุกในกิจกรรมต่าง ๆ ภายในงานระหว่างวันที่ 5 ถึง 25 ตุลาคม 2559 เวลา 10:00 น. ถึง 19:00 น. ณ บริเวณริมคลองผดุงกรุงเกษม ด้านข้างทำเนียบรัฐบาล โดยได้อำนวยความสะดวกให้กับประชาชนที่เดินทางมาร่วมชมงานฯ ด้วยการจัดรถโดยสารประจำทางเฉพาะกิจให้บริการฟรีจำนวน 2 สายจาก สนามหลวงถึงตลาดของผดุงฯ และอนุสาวรีย์ชัยฯ ถึงคลองผดุงฯ ตั้งแต่เวลา 09:30 น. ถึง 19:00 น. สำหรับกรุงเทพมหานคร กองทัพเรือได้จากให้บริการเดินเรือในคลองผดุงกรุงเกษม จากหัวลำโพงถึงเทเวศร์ ฟรีทุกวันอีกด้วย
*****************************
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/531
