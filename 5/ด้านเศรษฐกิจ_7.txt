รัฐบาลไทย-ข่าวทำเนียบรัฐบาล-พาณิชย์ร่วมกับสมาคมผู้ส่งออกข้าวไทยลงพื้นที่ จ. ยโสธร มอบรถเกี่ยวนวดข้าวแก่กลุ่มเกษตรกร

วันจันทร์ที่ 21 พฤศจิกายน 2559
พาณิชย์ร่วมกับสมาคมผู้ส่งออกข้าวไทยลงพื้นที่ จ. ยโสธร มอบรถเกี่ยวนวดข้าวแก่กลุ่มเกษตรกร
พาณิชย์ร่วมกับสมาคมผู้ส่งออกข้าวไทยลงพื้นที่ จ. ยโสธร มอบรถเกี่ยวนวดข้าวแก่กลุ่มเกษตรกร
นางอภิรดี ตันตราภรณ์  รัฐมนตรีว่าการกระทรวงพาณิชย์ เปิดเผยว่า ได้ลงพื้นที่ติดตามสถานการณ์ข้าว  ที่ อ.กุดชุม จ.ยโสธร  พบว่าราคาข้าวหอมมะลิปรับตัวดีขึ้น ประมาณ 1,000 บาท ต่อตัน นอกจากนี้กระทรวงฯ มีแผนที่จะช่วยเหลือให้เกษตรกรสามารถทำตลาดและขายตรงได้เอง โดยจะจัดการฝึกอบรม การใช้ช่องทางตลาดให้กับกลุ่มเกษตรกร และประชาสัมพันธ์ให้หน่วยงานรัฐรับซื้อข้าวจากชาวนาด้วย
รัฐมนตรีว่าการกระทรวงพาณิชย์ กล่าวเพิ่มเติมว่า ได้เป็นประธานพิธีมอบรถเกี่ยวนวดข้าว ระหว่างนายสมเกียรติ มรรคยาธร นายกกิตติมาศักดิ์สมาคมส่งออกข้าวไทย และ พล.ท.อุดร ประภาสะวัต รองผู้อำนวยการรักษาความมั่นคงภายใน ภาค 2 กรมกิจการพลเรือนกองทัพบก  โดยมอบรถเกี่ยวนวดข้าว จำนวน 10 คัน   มูลค่ากว่า 11 ล้านบาทเพื่อนำไปช่วยชาวนาเกี่ยวข้าวลดต้นทุนการผลิต และมอบตาข่ายตากข้าว จำนวน 20,000 ผืน ให้เกษตรกรเพื่อใช้ตากข้าวลดความชื้น
นอกจากจังหวัดยโสธรจะเป็นแหล่งปลูกข้าวหอมมะลิและข้าวเหนียวแล้ว   ในปี 2560 จะขยายพื้นที่การข้าวอินทรีย์จาก 80,000 ไร่ เป็น 100,000 ไร่ ซึ่งกระทรวงพาณิชย์ได้เตรียมแผนการตลาดต่อไป

ที่มา : http://www.thaigov.go.th/news/contents/details/829
