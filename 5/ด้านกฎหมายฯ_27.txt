รัฐบาลไทย-ข่าวทำเนียบรัฐบาล-รมว.ยธ. บรรยายพิเศษเรื่องความร่วมมือการดำเนินงานด้านยาเสพติด ระหว่าง “สาธารณสุข” และ “ยุติธรรม”

วันอังคารที่ 6 ธันวาคม 2559
รมว.ยธ. บรรยายพิเศษเรื่องความร่วมมือการดำเนินงานด้านยาเสพติด ระหว่าง “สาธารณสุข” และ “ยุติธรรม”
ความร่วมมือระหว่างกระทรวงสาธารณสุขกับกระทรวงยุติธรรมเรื่องการดำเนินงานยาเสพติด
พลเอก ไพบูลย์ คุ้มฉายา รัฐมนตรีว่าการกระทรวงยุติธรรม
บรรยายพิเศษเรื่อง “ความร่วมมือระหว่างกระทรวงสาธารณสุข
กับกระทรวงยุติธรรมเรื่องการดำเนินงานยาเสพติด”
ในการประชุมผู้บริหารระดับสูงกระทรวงสาธารณสุข วาระพิเศษ
ซึ่งรัฐมนตรีว่าการกระทรวงยุติธรรมได้เน้นย้ำถึงแนวทางการดำเนินงานด้านยาเสพติดว่า
“ยาเสพติดก็คือยาเสพติด เป็นสิ่งที่ผิดกฎหมาย ผู้ผลิตและผู้ค้าต้องได้รับการลงโทษ
และให้โอกาสผู้หลงผิดที่เคยติดยาเสพติดผ่านกระบวนการบำบัดและฟื้นฟู
ซึ่งต่อไปก็จะเป็นหน้าที่ของกระทรวงสาธารณสุขที่จะรักษาผู้ป่วยเหล่านี้
ให้สามารถกลับมาใช้ชีวิตในสังคมได้อย่างปกติสุข”
โดยมี ศ.คลินิก เกียรติคุณ นายแพทย์ปิยะสกล สกลสัตยาทร รัฐมนตรีว่าการกระทรวงสาธารณสุข
เป็นประธานการประชุมฯ
และมีนายโสภณ เมฆธน ปลัดกระทรวงสาธารณสุข
พร้อมผู้บริหารระดับสูงของหน่วยงานในสังกัดกระทรวงสาธารณสุข เข้าร่วมประชุมฯ
ณ ห้องประชุมชัยนาทนเรนทร ชั้น ๒ อาคาร ๑ อาคารสำนักงานปลัดกระทรวงสาธารณสุข จังหวัดนนทบุรี
ในการนี้  พลเอก นิวัตร มีนะโยธิน ผู้ช่วยรัฐมนตรีประจำกระทรวงยุติธรรม
และนายชาญเชวน์ ไชยานุกิจ ปลัดกระทรวงยุติธรรม
ได้เข้าร่วมรับฟังการบรรยายดังกล่าวด้วย

ที่มา : http://www.thaigov.go.th/news/contents/details/967
