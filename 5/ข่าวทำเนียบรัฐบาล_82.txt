รัฐบาลไทย-ข่าวทำเนียบรัฐบาล-โฆษกรัฐบาลแจงเหตุผลการปรับรายการคืนความสุขฯ เป็นศาสตร์พระราชาสู่การปฏิบัติอย่างยั่งยืน เพื่อให้สอดคล้องกับสถานการณ์ เน้นเชื่อมโยงผลงานรัฐบาลกับแนวพระราชดำริทุกด้าน วอนประชาชนอย่าหล

วันอังคารที่ 1 พฤศจิกายน 2559
โฆษกรัฐบาลแจงเหตุผลการปรับรายการคืนความสุขฯ เป็นศาสตร์พระราชาสู่การปฏิบัติอย่างยั่งยืน เพื่อให้สอดคล้องกับสถานการณ์ เน้นเชื่อมโยงผลงานรัฐบาลกับแนวพระราชดำริทุกด้าน วอนประชาชนอย่าหล
โฆษกรัฐบาลแจงเหตุผลการปรับรายการคืนความสุขฯ เป็นศาสตร์พระราชาสู่การปฏิบัติอย่างยั่งยืน เพื่อให้สอดคล้องกับสถานการณ์ เน้นเชื่อมโยงผลงานรัฐบาลกับแนวพระราชดำริทุกด้าน วอนประชาชนอย่าหลงเชื่อข่าวลือ
วันนี้ (21 ตุลาคม 2559) พลโท สรรเสริญ แก้วกำเนิด โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรี มีนโยบายให้ปรับรูปแบบและเนื้อหาของรายการคืนความสุขให้คนในชาติ ที่ออกอากาศทุกคืนวันศุกร์ ไปเป็นรายการศาสตร์พระราชาสู่การปฏิบัติอย่างยั่งยืน เพื่อให้สอดคล้องกับสถานการณ์ และน้อมสำนึกในพระมหากรุณาธิคุณของพระบาทสมเด็จพระเจ้าอยู่หัวภูมิพลอดุลยเดช ที่ได้ทรงริเริ่มแนวทางการพัฒนาในหลายด้าน และรัฐบาลได้นำมาปฏิบัติอย่างเป็นรูปธรรม โดยเริ่มออกอากาศตอนแรกวันศุกร์ที่ 21 ต.ค.59
“เนื้อหาของรายการจะเน้นนำเสนอสิ่งที่รัฐบาลได้ดำเนินการตลอด 2 ปีที่ผ่านมา ภายใต้วิสัยทัศน์มั่นคง มั่งคั่ง ยั่งยืน ซึ่งจะเชื่อมโยงกับแนวพระราชดำริด้านต่าง ๆ ของพระองค์ท่าน โดยเฉพาะการน้อมนำหลักปรัชญาเศรษฐกิจพอเพียงที่นานาประเทศให้การยอมรับมาประยุกต์ใช้ เพื่อให้บรรลุเป้าหมายการพัฒนาที่ยั่งยืนของสหประชาชาติ 17 ประการ 169 เป้าประสงค์”
พลโท สรรเสริญ กล่าวต่อว่า รัฐบาลขอเรียนชี้แจงพี่น้องประชาชนว่า อย่าหลงเชื่อข่าวลือเกี่ยวกับการสั่งปลดรายการคืนความสุข ฯที่ถูกนำเสนอผ่านโซเชียลมีเดียและสื่ออื่น ๆเพราะเรื่องดังกล่าวไม่เป็นความจริงแต่อย่างใด

ที่มา : http://www.thaigov.go.th/news/contents/details/599
