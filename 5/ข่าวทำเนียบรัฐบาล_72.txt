รัฐบาลไทย-ข่าวทำเนียบรัฐบาล-พณ. สนองนโยบายรัฐบาลคุมเข้มผู้ประกอบการจำหน่ายเสื้อผ้าชุดดำ พร้อมจัดกิจกรรม “รวมใจถวายอาลัย” จำหน่ายเสื้อผ้าชุดดำราคาถูก 21 - 23 ต.ค. 59 ณ อาคารแสดงสินค้า กรมส่งเสริมการค้าระหว่างป

วันอังคารที่ 1 พฤศจิกายน 2559
พณ. สนองนโยบายรัฐบาลคุมเข้มผู้ประกอบการจำหน่ายเสื้อผ้าชุดดำ พร้อมจัดกิจกรรม “รวมใจถวายอาลัย” จำหน่ายเสื้อผ้าชุดดำราคาถูก 21 - 23 ต.ค. 59 ณ อาคารแสดงสินค้า กรมส่งเสริมการค้าระหว่างป
พณ. สนองนโยบายรัฐบาลคุมเข้มผู้ประกอบการจำหน่ายเสื้อผ้าชุดดำ พร้อมจัดกิจกรรม “รวมใจถวายอาลัย” จำหน่ายเสื้อผ้าชุดดำราคาถูก 21 - 23 ต.ค. 59 ณ อาคารแสดงสินค้า กรมส่งเสริมการค้าระหว่างประเทศ ถนนรัชดาภิเษก กทม.
วันนี้ (19 ตุลาคม 2559) เลา 11.00 น. ณ ทำเนียบรัฐบาล สำนักโฆษกเปิดเผยว่า กระทรวงพาณิชย์ได้มีการหารือกับผู้ประกอบการที่เกี่ยวข้องกับการผลิตเสื้อผ้าชุดดำครบวงจร ตั้งแต่การทอผ้า ฟอกย้อม ผลิตตัดเย็บ และจำหน่ายรวมทั้งผู้ประกอบการค้าปลีกรายใหญ่ประกอบด้วย เช่นห้างสรรพสินค้าชั้นนำหลายแห่ง เช่น ห้างเดอะมอลล์ ห้างเซ็นทรัล เทสโก้โลตัส และบิ๊กซี เป็นต้น ต่างพร้อมให้ความร่วมมือกับกระทรวงพาณิชย์ในการลดราคาจำหน่ายเสื้อผ้าชุดดำในราคาพิเศษเพื่อลดภาระค่าใช้จ่ายให้กับพี่น้องประชาชน ขณะเดียวกัน กระทรวงพาณิชย์ร่วมกับผู้ผลิตและผู้ประกอบการค้าปลีกรายใหญ่ ร่วมกันจัดงาน “รวมใจถวายอาลัย” ระหว่างวันที่ 21 - 23 ตุลาคม 2559 ณ อาคารแสดงสินค้ากรมส่งเสริมการค้าระหว่างประเทศ ถนนรัชดาภิเษก กรุงเทพฯ เพื่อลดราคาเสื้อผ้าชุดดำคุณภาพดีในราคาเป็นพิเศษ พร้อมจัดงานธงฟ้าจำหน่ายเสื้อผ้าชุดดำในราคาถูกเป็นพิเศษในต่างจังหวัดทั่วประเทศเช่นกัน
นอกจากนี้ กระทรวงพาณิชย์ร่วมกับภาคเอกชนที่เกี่ยวข้องได้ให้บริการฟรีทั้งอาหารและเครื่องดื่มแก่พี่น้องประชาชนที่มาร่วมงานแสดงความไว้อาลัยพระบาทสมเด็จพระเจ้าอยู่หัวในพระบรมเกศ ณ บริเวณท้องสนามหลวงและบริเวณใกล้เคียงจำนวน 4 จุด รวมทั้งมีรถ Food Truck และรถเข็นหนูณิชย์คอยให้บริการเสริมอีกด้วย ระหว่างเวลา 08.00 - 17.00 น. ตั้งแต่วันที่ 25 ตุลาคม 2559 เป็นต้นไป
**************************
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/589
