รัฐบาลไทย-ข่าวทำเนียบรัฐบาล-“ยุติธรรม” พัฒนาศักยภาพนักวิจัยในกระบวนการยุติธรรม

วันจันทร์ที่ 28 พฤศจิกายน 2559
“ยุติธรรม” พัฒนาศักยภาพนักวิจัยในกระบวนการยุติธรรม
นายวิทยา สุริยะวงค์ รองปลัดกระทรวงยุติธรรม เป็นประธานการฝึกอบรมหลักสูตรการพัฒนาศักยภาพนักวิจัยในกระบวนการยุติธรรม รุ่นที่ ๒
ในวันจันทร์ที่ ๒๘ พฤศจิกายน ๒๕๕๙ เวลา ๐๙.๐๐ น.
นายวิทยา สุริยะวงค์ รองปลัดกระทรวงยุติธรรม
เป็นประธานการฝึกอบรมหลักสูตรการพัฒนาศักยภาพนักวิจัยในกระบวนการยุติธรรม รุ่นที่ ๒
เรื่อง “วิจัยอย่างมืออาชีพ ผลักดันการปฏิบัติ เพื่อพัฒนากระบวนการยุติธรรม”
จัดโดย สำนักงานกิจการยุติธรรมร่วมกับศูนย์ฝึกอบรมและพัฒนาแห่งคณะสังคมสงเคราะห์ศาสตร์ มหาวิทยาลัยธรรมศาสตร์
เพื่อเสริมสร้างความรู้ เทคนิคการจัดทำและบริหารชุดโครงการวิจัยให้แก่บุคลากรในสาขากฎหมายและกระบวนการยุติธรรม
และเสริมสร้างนวัตกรรมด้านการวิจัยทางกฎหมายและกระบวนการยุติธรรมอย่างเป็นระบบ
อันจะนำไปสู่ความก้าวหน้าของกระบวนการยุติธรรมไทยในอนาคตต่อไป
โดยมีเจ้าหน้าที่จากหน่วยงานด้านกระบวนการยุติธรรม เข้าร่วมฯ
ซึ่งกำหนดระหว่างวันที่ ๒๘ พฤศจิกายน - ๒๗ ธันวาคม ๒๕๕๙
ณ วิทยาลัยกิจการยุติธรรม สำนักงานกิจการยุติธรรม

ที่มา : http://www.thaigov.go.th/news/contents/details/911
