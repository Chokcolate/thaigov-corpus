รัฐบาลไทย-ข่าวทำเนียบรัฐบาล-ทอดกฐินสามัคคีเพื่อสมทบทุนสร้างอาคารใหม่โรงพยาบาลหลวงพ่อทวีศักดิ์ ชุตินธโร อุทิศ (หลวงพ่อเสือดำ)

วันจันทร์ที่ 21 พฤศจิกายน 2559
ทอดกฐินสามัคคีเพื่อสมทบทุนสร้างอาคารใหม่โรงพยาบาลหลวงพ่อทวีศักดิ์ ชุตินธโร อุทิศ (หลวงพ่อเสือดำ)
ทอดกฐินสามัคคีเพื่อสมทบทุนสร้างอาคารใหม่โรงพยาบาลหลวงพ่อทวีศักดิ์ ชุตินธโร อุทิศ (หลวงพ่อเสือดำ)
พลเอก อุดมเดช  สีตบุตร  รัฐมนตรีช่วยว่าการกระทรวงกลาโหม เป็นเจ้าภาพทอดกฐินสามัคคีเพื่อสมทบทุนสร้างอาคารใหม่โรงพยาบาลหลวงพ่อทวีศักดิ์  ชุตินธโร อุทิศ (หลวงพ่อเสือดำ) ณ วัดศรีนวลธรรมวิมล ซอยเพชรเกษม ๘๑ เขตหนองแขม กรุงเทพมหานคร เมื่อวันที่ 13 พฤษจิกายน 2559
การทอดกฐินนั้นเป็นประเพณีที่สำคัญของพุทธศาสนิกชนอย่างหนึ่ง นิยมทำกันตั้งแต่วันแรมค่ำเดือนสิบเอ็ด ไปจนถึงกลางเดือนสิบสอง ในการทอดกฐิน คือ การนำผ้ากฐินไปวางไว้ต่อหน้าพระสงฆ์อย่างต่ำห้ารูป แล้วให้พระสงฆ์รูปใดรูปหนี่งที่ได้รับมอบหมาย จากคณะสงฆ์เป็นเอกฉันท์ให้เป็นผู้รับกฐินนั้น และการทอดกฐินยังเป็นประเพณีที่พุทธศาสนิกชนได้ยึดถือปฏิบัติสืบทอดกันมาเป็นเวลา  ช้านาน ตั้งแต่ครั้งสมัยพุทธกาล เป็นการรวมพลังแห่งความสามัคคี ทั้งกาย วาจา และจิตใจในการสร้างบุญกุศล สร้างความสุขของการอยู่ร่วมกันในสังคม รวมทั้งเป็นการจรรโลงและส่งเสริมพระพุทธศาสนาให้มั่นคงดำรงอยู่และวัฒนาถาวรสืบไป

ที่มา : http://www.thaigov.go.th/news/contents/details/839
