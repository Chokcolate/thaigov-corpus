รัฐบาลไทย-ข่าวทำเนียบรัฐบาล-สำนักงานอัยการสูงสุด ศาลรัฐธรรมนูญ ศาลยุติธรรม และบริษัท ธนารักษ์พัฒนาสินทรัพย์ จำกัด รวมพลังแห่งความภักดีต่อสถาบันพระมหากษัตริย์ และรำลึกถึงพระบาทสมเด็จพระปรมินทรมหาภูมิพลอดุลยเดช

วันอังคารที่ 22 พฤศจิกายน 2559
สำนักงานอัยการสูงสุด ศาลรัฐธรรมนูญ ศาลยุติธรรม และบริษัท ธนารักษ์พัฒนาสินทรัพย์ จำกัด รวมพลังแห่งความภักดีต่อสถาบันพระมหากษัตริย์ และรำลึกถึงพระบาทสมเด็จพระปรมินทรมหาภูมิพลอดุลยเดช
รวมพลังแห่งความภักดีต่อสถาบันพระมหากษัตริย์ และรำลึกถึงพระบาทสมเด็จพระปรมินทรมหาภูมิพลอดุลยเดช ในโอกาสวันคล้ายวันพระบรมราชสมภพ ปีที่ ๘๙
เมื่อวันอังคารที่ ๒๒ พฤศจิกายน ๒๕๕๙ เวลา ๐๘.๐๐ น.
นายวีระพล ตั้งสุวรรณ ประธานศาลฎีกา
เป็นประธานในกิจกรรมรวมพลังแห่งความภักดี
ซึ่งจัดขึ้นโดยกระทรวงยุติธรรม ร่วมกับสำนักงานอัยการสูงสุด
ศาลรัฐธรรมนูญ ศาลยุติธรรม และบริษัท ธนารักษ์พัฒนาสินทรัพย์ จำกัด
เพื่อแสดงพลังแห่งความจงรักภักดีต่อพระมหากษัตริยาธิราชเจ้า
ในพระบรมราชจักรีวงศ์ทุกพระองค์
และร่วมรำลึกถึงพระบาทสมเด็จพระปรมินทรมหาภูมิพลอดุลยเดช
ในโอกาสวันคล้ายวันพระบรมราชสมภพปีที่ ๘๙
โดยการถวายสัตย์ปฏิญาณตน และร่วมร้องเพลงสรรเสริญพระบารมี
อย่างพร้อมเพรียงกัน
โอกาสนี้ นายชาญเชาวน์ ไชยานุกิจ ปลัดกระทรวงยุติธรรม
ผู้บริหารระดับสูงของศาลยุติธรรม สำนักงานอัยการสูงสุด
ศาลรัฐธรรมนูญ และบริษัท ธนารักษ์พัฒนาสินทรัพย์ จำกัด
ได้นำคณะผู้บริหาร ข้าราชการ และเจ้าหน้าที่ กว่า ๒,๐๐๐ คน เข้าร่วมกิจกรรมฯ
ณ ลานอเนกประสงค์ ชั้น ๒ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพฯ

ที่มา : http://www.thaigov.go.th/news/contents/details/865
