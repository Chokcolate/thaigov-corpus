รัฐบาลไทย-ข่าวทำเนียบรัฐบาล-ก.วิทย์ฯ โดย สนช. จัดงานนิทรรศการ "นวัตกรรมของพ่อ"

วันพฤหัสบดีที่ 24 พฤศจิกายน 2559
ก.วิทย์ฯ โดย สนช. จัดงานนิทรรศการ "นวัตกรรมของพ่อ"
ก.วิทย์ฯ โดย สนช. จัดงานนิทรรศการ "นวัตกรรมของพ่อ"
22 พฤศจิกายน 2559 / กระทรวงวิทยาศาสตร์และเทคโนโลยี โดย สำนักงานนวัตกรรมแห่งชาติ (องค์การมหาชน) หรือ สนช. จัดสัมมนา “ ศาสตร์พระราชา สู่การพัฒนาอย่างยั่งยืน ” พร้อมทั้งจัดนิทรรศการ “ นวัตกรรมจากพ่อ ” เผยแพร่พระอัจฉริยะภาพด้าน วิทยาศาสตร์ เทคโนโลยีและนวัตกรรม เพื่อร่วมน้อมเกล้าน้อมกระหม่อมรำลึกในพระมหากระกรุณาธิคุณ และถวายความอาลัยแด่พระบามสมเด็จพระปรมินทรมหาภูมิพลอดุลยเดช โดยมี ดร.พิเชฐ ดุรงคเวโรจน์ รัฐมนตรีว่าการกระทรวงวิทยาศาสตร์และเทคโนโลยี เป็นประธานในงานเปิดงาน พร้อมด้วย รศ.นพ.สรนิต ศิลธรรม ปลัดกระทรวงวิทยาศาสตร์และเทคโนโลยี และคณะ ณ ลานอีเดน 3 ชั้น 3 ศูนย์การค้าเซ็นทรัลเวิลด์
ดร.พิเชฐ ดุรงคเวโรจน์ รัฐมนตรีว่าการกระทรวงวิทยาศาสตร์และเทคโนโลยี กล่าวว่า จุดประสงค์ของการจัดงานในครั้งนี้เพื่อให้ประชาชนทั่วไปได้เรียนรู้ เรื่องของพระบาทสมเด็จพระปรมินทรมหาภูมิพลอดุลยเดช ในเรื่องของวิทยาศาสตร์ เทคโนโลยีและนวัตกรรมมากขึ้น ว่าตลอดระยะเวลากว่า 70 ปี ที่ผ่านมาท่านทรงทุ่มเทอุทิศพระวรกายและพระราชหฤทัย เพื่อการพัฒนาประเทศและคุณภาพชีวิตของประชาชนทั่วประเทศอย่างไม่ทรงเหน็ดเหนื่อย  และเป็นการสานต่อพระปณิธานของพระองค์ท่าน
ดร.พิเชฐ กล่าวอีกว่า จากผลสำเร็จของโครงการในพระราชดำริกว่า 4,000 โครงการกระจายอยู่ทั่วประเทศจึงทำให้พระองค์ท่านทรงได้รับการเทิดพระเกียรติในด้านต่างๆมากมายอาทิเช่นพระบิดาแห่งเทคโนโลยีของไทยจากโครงการฝนหลวงพระบิดาแห่งนวัตกรรมไทยจากโครงการแกล้งดิน พระบิดาแห่งการจัดการทรัพยากรน้ำจากโครงการแก้มลิงพระบิดาแห่งการประดิษฐ์ไทยจากโครงการกังหันน้ำชัยพัฒนาพระบิดาแห่งฝนหลวงจากโครงการฝนหลวงและพระบิดาแห่งการวิจัยและพัฒนาข้าวไทยจากโครงการเกษตรทฤษฎีใหม่
ทั้งนี้ สามารถเข้าชมงานได้ตั้งแต่วันที่ 22 พฤศจิกายน – 2 ธันวาคม ณ ลานอีเดน 3 ชั้น 3 ศูนย์การค้าเซ็นทรัลเวิลด์ พสกนิกรชาวไทยและผู้ที่สนใจทุกท่านเข้าชมได้ฟรีโดยไม่เสียค่าใช้จ่ายใดๆ
ข่าวโดย : นางสาวศิริวรรณ หมินหมัน
ถ่ายภาพและวีดิโอโดย : นายภูมินทร์ ปั้นเล็ก,นายไววิทย์ ยอดประสิทธิ์
กลุ่มงานประชาสัมพันธ์ กระทรวงวิทยาศาสตร์และเทคโนโลยี
โทร. 02 333 3728-3732 โทรสาร 02 333 3834
E-Mail: pr@most.go.th Facebook : sciencethailand
Call Center กระทรวงวิทยาศาสตร์และเทคโนโลยี โทร. 1313

ที่มา : http://www.thaigov.go.th/news/contents/details/883
