รัฐบาลไทย-ข่าวทำเนียบรัฐบาล-นายกรัฐมนตรี นำข้าราชการและเจ้าหน้าที่ออกกำลังกายด้วยการเล่นกีฬาฟุตบอล

วันพุธที่ 14 ธันวาคม 2559
นายกรัฐมนตรี นำข้าราชการและเจ้าหน้าที่ออกกำลังกายด้วยการเล่นกีฬาฟุตบอล
นายกรัฐมนตรี นำข้าราชการและเจ้าหน้าที่ออกกำลังกายด้วยการเล่นกีฬาฟุตบอล
วันนี้ (14 ธันวาคม 2559) ‪เวลา 15.00 น.‬ ณ บริเวณด้านหน้าสนามหญ้าตึกไทยคู่ฟ้า ทำเนียบรัฐบาล  พลเอก ประยุทธ์ จันทร์โอชา นายกรัฐมนตรี นำข้าราชการและเจ้าหน้าที่ภายในทำเนียบรัฐบาลออกกำลังกายร่วมกันเป็นครั้งที่ 4 เพื่อเสริมสร้างร่างกายให้มีสุขภาพที่ดี โดยมี พลเอก วิลาศ อรุณศรี  เลขาธิการนายกรัฐมนตรี ร่วมออกกำลังกายด้วย
นายกรัฐมนตรี นำข้าราชการและเจ้าหน้าที่บริหารอบอุ่นร่างกายด้วยการเต้นแอโรบิคก่อนเล่นกีฬาฟุตบอล โดยแบ่งเป็น 2 ทีม คือ ทีมนายกรัฐมนตรี และทีมคณะผู้บริหาร ฝ่ายละ 5 คน ผลการแข่งขันฟุตบอล ทีมนายกรัฐมนตรีสามารถทำประตูได้ 2 - 0 จากนั้น นายกรัฐมนตรีได้ขอเปลี่ยนตัวผู้เล่นเพื่อไปปฏิบัติภารกิจต่อไป
-------------------------------------------
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/1029
