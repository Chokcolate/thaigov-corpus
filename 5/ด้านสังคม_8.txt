รัฐบาลไทย-ข่าวทำเนียบรัฐบาล-ปกท.วท. เยี่ยมชมอุทยานวิทยาศาสตร์ประเทศไทย

วันพุธที่ 7 ธันวาคม 2559
ปกท.วท. เยี่ยมชมอุทยานวิทยาศาสตร์ประเทศไทย
2 ธันวาคม 2559 / ณ อุทยานวิทยาศาสตร์ประเทศไทย จ.ปทุมธานี ภายใต้การบริหารจัดการของสำนักงานพัฒนาวิทยาศาสตร์และเทคโนโลยีแห่งชาติ (สวทช.)
2 ธันวาคม 2559 / ณ อุทยานวิทยาศาสตร์ประเทศไทย จ.ปทุมธานี ภายใต้การบริหารจัดการของสำนักงานพัฒนาวิทยาศาสตร์และเทคโนโลยีแห่งชาติ (สวทช.) กระทรวงวิทยาศาสตร์และเทคโนโลยี รศ.นพ.สรนิต ศิลธรรม ปลัดกระทรวงวิทยาศาสตร์และเทคโนโลยี ดร.ณรงค์ ศิริเลิศวรกุล ผู้อำนวยการสำนักงานพัฒนาวิทยาศาสตร์และเทคโนโลยีแห่งชาติ (สวทช.)
พร้อมคณะผู้บริหาร และพนักงานร่วมทำบุญตักบาตรข้าวสารอาหารแห้งแด่พระภิกษุสงฆ์จำนวน 10 รูป เนื่องในพระราชพิธีทรงบำเพ็ญพระราชกุศลปัญญาสมวาร (50วัน) การเสด็จสรรคต พระบาทสมเด็จพระปรมินทรมหาภูมิพลอดุลยเดช เพื่อน้อมอุทิศถวายเป็นพระราชกุศล และเยี่ยมชมอุทยานวิทยาศาสตร์ประเทศไทย (Thailand Science Park : TSP) ซึ่งเป็นนิคมวิจัยแห่งแรกของเมืองไทย อุทยานวิทยาศาสตร์ประเทศไทย ดำเนินการโดยสำนักงานพัฒนาวิทยาศาสตร์และเทคโนโลยีแห่งชาติ (สวทช.) บนพื้นที่กว่า 200 ไร่  ติดกับมหาวิทยาลัยธรรมศาสตร์ ศูนย์รังสิต และสถาบันเทคโนโลยีแห่งเอเชีย (AIT) ภายในอุทยานวิทยาศาสตร์ประเทศไทยเป็นที่ตั้งของ สวทช. รวมถึงศูนย์วิจัยแห่งชาติ 4 ศูนย์ ได้แก่ ศูนย์พันธุวิศวกรรมและเทคโนโลยีชีวภาพแห่งชาติ ศูนย์เทคโนโลยีโลหะและวัสดุแห่งชาติ ศูนย์อิเล็กทรอนิกส์และคอมพิวเตอร์แห่งชาติ และศูนย์นาโนเทคโนโลยีแห่งชาติ ซึ่งทำให้อุทยานวิทยาศาสตร์ประเทศไทย เป็นทำเลที่มีความพร้อมสูงสุดสำหรับกิจกรรมวิจัยและพัฒนา ซึ่งมีนักวิจัยอยู่รวมกันมากกว่า 3,700 คนและเป็นแหล่งรวมบุคลากรที่มีความสามารถขนาดใหญ่
นอกจากนี้ รศ.นพ.สรนิต ศิลธรรม ปกท.วท. ได้เยี่ยมชมนิทรรศการเกี่ยวกับเทคโนโลยีทางด้านนาโนเทค บริเวณโถงนิทรรศการ ชั้น 1 อาคาร INC2 Tower B เยี่ยมชมศูนย์วัตกรรมอาหารและอาหารสัตว์ (BIOTEC) เยี่ยมชมห้องปฏิบัติการพลังงานและเคมีชีวภาพ (BIOTEC) เยี่ยมชมศูนย์ชีววัสดุประเทศไทย (BIOTEC) เยี่ยมชมโรงงานผลิตเครื่องสำอางต้นแบบ (NANOTEC) เยี่ยมชมศูนย์บริการวิเคาระห์ทดลอง (NCTC) และเยี่ยมชมศูนย์ทดสอบผลิตภัณฑ์ไฟฟ้าและอิเล็กทรอนิกส์ (PTEC)

ที่มา : http://www.thaigov.go.th/news/contents/details/979
