รัฐบาลไทย-ข่าวทำเนียบรัฐบาล-ยธ. ร่วมมือสภาทนายความ ช่วยเหลือประชาชนให้เข้าถึงกระบวนการยุติธรรม

วันพุธที่ 30 พฤศจิกายน 2559
ยธ. ร่วมมือสภาทนายความ ช่วยเหลือประชาชนให้เข้าถึงกระบวนการยุติธรรม
การประชุมหารือการดำเนินงานของกระทรวงยุติธรรมและสภาทนายความ ครั้งที่ ๑/๒๕๕๙ เพื่อพิจารณาปัญหาข้อขัดข้องกรณีการเบิกจ่ายค่าตอบแทนในการเข้าร่วมฟังการสอบสวนให้แก่ทนายความของสภาทนายความ ในการดำเนินงานเพื่อช่วยเหลือทางด้านกฎหมายแก่ประชาชน
นายชาญเชาวน์ ไชยานุกิจ ปลัดกระทรวงยุติธรรม
เป็นประธานการประชุมหารือการดำเนินงานของกระทรวงยุติธรรมและสภาทนายความ ครั้งที่ ๑/๒๕๕๙
เพื่อพิจารณาปัญหาข้อขัดข้องกรณีการเบิกจ่ายค่าตอบแทนในการเข้าร่วมฟังการสอบสวน
ผู้ต้องหาของพนักงานสอบสวนตามประมวลกฎหมายวิธีพิจารณาความอาญา มาตรา ๑๓๔/๑
ให้แก่ทนายความของสภาทนายความ ในการดำเนินงานเพื่อช่วยเหลือทางด้านกฎหมายแก่ประชาชน
ให้สามารถเข้าถึงกระบวนการยุติธรรมได้อย่างเสมอภาคและเท่าเทียม
โดยมี นายธวัชชัย ไทยเขียว รองปลัดกระทรวงยุติธรรม
นางกรรณิการ์ แสงทอง รองปลัดกระทรวงยุติธรรม
พร้อมด้วยผู้แทนจากหน่วยงานที่เกี่ยวข้อง เข้าร่วมฯ
ณ ห้องประชุมกระทรวงยุติธรรม ๒ ชั้น ๘ อาคารราขบุรีดิเรกฤทธิ์ ถนนแจ้งวัฒนะ กรุงเทพฯ

ที่มา : http://www.thaigov.go.th/news/contents/details/934
