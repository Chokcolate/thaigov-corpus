รัฐบาลไทย-ข่าวทำเนียบรัฐบาล-รัฐบาลเผยโทรทัศน์รวมการเฉพาะกิจจะถ่ายทอดพิธีเชิญพระบรมศพจากโรงพยาบาลศิริราชเวลา 14.30 เป็นต้นไป

วันอังคารที่ 1 พฤศจิกายน 2559
รัฐบาลเผยโทรทัศน์รวมการเฉพาะกิจจะถ่ายทอดพิธีเชิญพระบรมศพจากโรงพยาบาลศิริราชเวลา 14.30 เป็นต้นไป
รัฐบาลเผยโทรทัศน์รวมการเฉพาะกิจจะถ่ายทอดพิธีเชิญพระบรมศพจากโรงพยาบาลศิริราชเวลา 14.30 เป็นต้นไป
พลโทสรรเสริญ แก้วกำเนิด โฆษกประจำสำนักนายกรัฐมนตรี เปิดเผยว่า ในวันนี้โทรทัศน์รวมการเฉพาะกิจแห่งประเทศไทย จะถ่ายทอดสด พิธีเชิญพระบรมศพ พระเจ้าอยู่หัวในพระบรมโกศ จากโรงพยาบาลศิริราช อัญเชิญมายังพระบรมมหาราชวัง  ซึ่งจะเริ่มถ่ายทอดตั้งแต่เวลา 14.30 น. เป็นต้นไปจนเสร็จสิ้นพิธีโดยสมบูรณ์
“นอกจากนี้คณะรัฐมนตรีได้พิจารณาให้โทรทัศน์รวมการเฉพาะกิจเป็นศูนย์กลางในการถ่ายทอดสดพิธีเชิญพระบรมศพ ในวันนี้  ตลอดจนพระราชพิธีอันจะปรากฏในอนาคตเมื่อได้รับพระบรมราชานุญาต  รวมทั้งขอความร่วมมือสื่อมวลชนทุกแขนง ทั้งวิทยุ โทรทัศน์ และสื่อออนไลน์ ซึ่งจะเผยแพร่รายการของสถานีตามปกติภายหลังเสร็จสิ้นการถ่ายทอดรวมการเฉพาะกิจ ได้ร่วมกันนำข้อมูลข่าวสารที่เหมาะสมต่อพี่น้องประชาชนในห้วงเวลานี้  เพื่อเป็นพลังใจซึ่งกันและกัน ลดความสับสน คลายความวิตกกังวลให้แก่สังคม และพสกนิกรชาวไทยทั้งประเทศ  รวมทั้งพิจารณาเนื้อหารายการที่จะเผยแพร่ให้เหมาะควรแก่สถานการณ์ของประเทศ และความรู้สึกของพี่น้องประชาชน”
---------------------
สำนักโฆษก

ที่มา : http://www.thaigov.go.th/news/contents/details/562
