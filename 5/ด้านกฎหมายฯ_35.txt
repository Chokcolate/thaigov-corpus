รัฐบาลไทย-ข่าวทำเนียบรัฐบาล-ผู้ช่วยรัฐมนตรีประจำกระทรวงยุติธรรม เป็นประธานเปิดการประชุมระดับ รมว.ด้านยาเสพติด ๓ ประเทศ ณ จ.อุบลราชธานี

วันศุกร์ที่ 16 ธันวาคม 2559
ผู้ช่วยรัฐมนตรีประจำกระทรวงยุติธรรม เป็นประธานเปิดการประชุมระดับ รมว.ด้านยาเสพติด ๓ ประเทศ ณ จ.อุบลราชธานี
พลเอก นิวัตร มีนะโยธิน ผู้ช่วยรัฐมนตรีประจำกระทรวงยุติธรรม เป็นประธานเปิดการประชุมระดับรัฐมนตรีว่าด้วยความร่วมมือด้านการป้องกันและปราบปรามยาเสพติด         ระหว่างประเทศไทย ราชอาณาจักรกัมพูชาและสาธารณรัฐประชาธิปไตยประชาชนลาว
เมื่อวันพฤหัสบดีที่ ๑๕ ธันวาคม ๒๕๕๙ เวลา ๐๙.๓๐ น.
ณ ห้องทับทิมสยาม ๔ โรงแรมสุนีย์ แกรนด์ โฮเทล แอนด์ คอนเวนชั่น เซ็นเตอร์ จังหวัดอุบลราชธานี
พลเอก นิวัตร มีนะโยธิน ผู้ช่วยรัฐมนตรีประจำกระทรวงยุติธรรม
เป็นประธานเปิดการประชุมระดับรัฐมนตรีว่าด้วยความร่วมมือ
ด้านการป้องกันและปราบปรามยาเสพติดระหว่างประเทศไทย ราชอาณาจักรกัมพูชา
และสาธารณรัฐประชาธิปไตยประชาชนลาว
โดยที่ประชุมเห็นชอบแผนปฏิบัติการแม่น้ำโขงปลอดภัยตอนล่าง ๓ ประเทศ
ระยะเวลา ๒ ปี (๒๕๖๐-๒๕๖๑) ระหว่างประเทศไทย ราชอาณาจักรกัมพูชา
และสาธารณรัฐประชาธิปไตยประชาชนลาว
ซึ่งอยู่ภายใต้แผนปฏิบัติการแม่น้ำโขงปลอดภัย ๖ ประเทศ ระยะเวลา ๓ ปี (๒๕๕๙ - ๒๕๖๑)
ระหว่างประเทศไทย สาธารณรัฐประชาชนจีน สาธารณรัฐประชาธิปไตยประชาชนลาว
สาธารณรัฐแห่งสหภาพเมียนมา ราชอาณาจักรกัมพูชา และสาธารณรัฐสังคมนิยมเวียดนาม
และทั้ง ๓ ประเทศเห็นพ้องกันที่จะผนึกกำลังการทำงานร่วมกันแบบบูรณาการ
ตามแผนปฏิบัติการแม่น้ำโขงปลอดภัยตอนล่าง ๓ ประเทศ ฯ ดังกล่าว
โดยกำหนด ๘ เมืองที่เชื่อมต่อกันเป็นเป้าหมายที่สำคัญ คือ
จังหวัดอุบลราชธานี จังหวัดอำนาจเจริญ และจังหวัดศรีสะเกษ ของประเทศไทย
จังหวัดพระวิหารและจังหวัดสตึงเตร็ง ของราชอาณาจักรกัมพูชา
แขวงจำปาสัก แขวงสาละวัน และแขวงสะหวันนะเขต ของสาธารณรัฐประชาธิปไตยประชาชนลาว
เพื่อสกัดกั้นเคมีภัณฑ์และสารตั้งต้นที่ใช้ในการผลิตยาเสพติดรวมทั้งยาเสพติดทั้งทางบกและทางน้ำ
ทั้งนี้ มาตรการสำคัญที่จะดำเนินการภายใต้แผนปฏิบัติการแม่น้ำโขงปลอดภัยตอนล่าง ๓ ประเทศ
ประกอบด้วย ๔ มาตรการสำคัญ คือ การปราบปราม ความร่วมมือพัฒนาหมู่บ้านคู่ขนาน
การประสานงานโดยใช้กลไกสำนักงานประสานงานปราบปรามยาเสพติดชายแดน (BLO)
และการบริหารจัดการโครงการ
โดยจะเน้นหนักใน ๒ มาตรการ คือ ๑) การปราบปรามโดยใช้กลไกที่มีอยู่ให้เข้มข้นยิ่งขึ้น
และ ๒) ความร่วมมือพัฒนาหมู่บ้านคู่ขนาน เพื่อให้ประชาชนมีคุณภาพชีวิตที่ดี

ที่มา : http://www.thaigov.go.th/news/contents/details/1043
