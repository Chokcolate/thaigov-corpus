รัฐบาลไทย-ข่าวทำเนียบรัฐบาล-กรมบังคับคดี กระทรวงยุติธรรม  ประชุมรับฟังความคิดเห็นในการร่างกฎกระทรวงว่าด้วยคุณสมบัติ หลักเกณฑ์ วิธีการ และเงื่อนไข ของบุคคลที่ได้รับมอบหมายให้ปฏิบัติการแทนเจ้าพนักงานบังคับคดี

วันศุกร์ที่ 16 ธันวาคม 2559
กรมบังคับคดี กระทรวงยุติธรรม  ประชุมรับฟังความคิดเห็นในการร่างกฎกระทรวงว่าด้วยคุณสมบัติ หลักเกณฑ์ วิธีการ และเงื่อนไข ของบุคคลที่ได้รับมอบหมายให้ปฏิบัติการแทนเจ้าพนักงานบังคับคดี
นางสาวรื่นวดี สุวรรณมงคล อธิบดีกรมบังคับคดี เป็นประธานเปิดการประชุมเพื่อรับฟังความคิดเห็นในการร่างกฎกระทรวงว่าด้วยคุณสมบัติ หลักเกณฑ์ วิธีการ และเงื่อนไขของบุคคลที่ได้รับมอบหมายให้ปฏิบัติการแทนเจ้าพนักงานบังคับคดี
ในวันศุกร์ที่ ๑๖ ธันวาคม ๒๕๕๙ เวลา ๐๙.๓๐ น.
นางสาวรื่นวดี สุวรรณมงคล อธิบดีกรมบังคับคดี
เป็นประธานเปิดการประชุมเพื่อรับฟังความคิดเห็นในการร่างกฎกระทรวงว่าด้วยคุณสมบัติ หลักเกณฑ์ วิธีการ
และเงื่อนไขของบุคคลที่ได้รับมอบหมายให้ปฏิบัติการแทนเจ้าพนักงานบังคับคดี
ตามที่กรมบังคับคดีได้เสนอแก้ไขเพิ่มเติมประมวลกฎหมายวิธีพิจารณาความแพ่ง (ฉบับที่..) พ.ศ. ....
ซึ่งมีส่วนที่เกี่ยวข้องกับการพิจารณาเรื่องดังกล่าว
โดยเชิญภาคส่วนที่เกี่ยวข้อง ประกอบด้วย หน่วยงานภาครัฐและเอกชน สถาบันการเงิน สำนักงานทนายความ ตัวแทนเจ้าหนี้และลูกหนี้
เพื่อนำข้อมูลที่ได้รับไปประกอบการจัดทำร่างประมวลกฎหมายให้ครบถ้วน สมบูรณ์ เกิดประโยชน์สูงสุดแก่ผู้ที่เกี่ยวข้อง
อันจะช่วยให้การบังคับคดีตามคำพิพากษาหรือคำสั่งของศาลมีประสิทธิภาพมากขึ้น
และลดผลกระทบที่อาจเกิดขึ้นภายหลังกฎหมายบังคับใช้
โดยมีผู้แทนจากหน่วยงานที่เกี่ยวข้อง เข้าร่วมฯ ณ ห้องประชุมคชสาร ๒ ชั้น ๓ อาคารกรมบังคับคดี

ที่มา : http://www.thaigov.go.th/news/contents/details/1050
