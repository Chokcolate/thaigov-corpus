รัฐบาลไทย-ข่าวทำเนียบรัฐบาล- รัฐบาลปรับแผนอำนวยความสะดวกประชาชน งดแจกบัตรคิวเข้าถวายสักการะพระบรมศพวันนี้  ย้ำขอให้ประชาชนพิจารณาทยอยเดินทางไปในวันอื่นบ้าง พร้อมติดตามข่าวสารขั้นตอนการปฏิ บัติจากทางการเป็นระย

วันอังคารที่ 1 พฤศจิกายน 2559
รัฐบาลปรับแผนอำนวยความสะดวกประชาชน งดแจกบัตรคิวเข้าถวายสักการะพระบรมศพวันนี้  ย้ำขอให้ประชาชนพิจารณาทยอยเดินทางไปในวันอื่นบ้าง พร้อมติดตามข่าวสารขั้นตอนการปฏิ บัติจากทางการเป็นระย
รัฐบาลปรับแผนอำนวยความสะดวกประชาชน งดแจกบัตรคิวเข้าถวายสักการะพระบรมศพวันนี้  ย้ำขอให้ประชาชนพิจารณาทยอยเดินทางไปในวันอื่นบ้าง พร้อมติดตามข่าวสารขั้นตอนการปฏิ บัติจากทางการเป็นระยะ
วันนี้ (29 ต.ค. 59) พลโท สรรเสริญ แก้วกำเนิด โฆษกประจำสำนักนายกรัฐมนตรี เปิดเผยว่า ตามที่รัฐบาลได้กำหนดแผนแจกบัตรคิวสำหรับประชาชนที่จะเดินทางไปถวายสักการะพระบรมศพเบื้องหน้าพระบรมโกศพระบาทสมเด็จพระปรมินทรมหาภูมิพลอดุลยเดช ณ จุดรับบัตรบริเวณสนามหลวงด้านฝั่งศาลฎีกา หรือให้เจ้าหน้าที่ปรับแผนอำนวยความสะดวกประชาชนตามสถานการณ์นั้น "เนื่องจากตั้งแต่กลางดึกวานนี้ตลอดถึงช่วงเช้ามีประชาชนเดินทางไปปักหลักรอเป็นจำนวนมาก วันนี้เจ้าหน้าที่จึงได้ยกเลิกการแจกบัตรคิว และให้พี่น้องประชาชนไปเข้าแถวฝั่งตรงข้ามศาลฎีกา เพื่อต่อคิวเข้าไปยังพระบรมมหาราชวังด้วยความเป็นระเบียบเรียบร้อย โดยทุกคนให้ความร่วมมือปฏิบัติตามคำแนะนำของเจ้าหน้าที่เป็นอย่างดี ขอเรียนย้ำอีกครั้งว่า สำหรับผู้ที่ตั้งใจจะเดินทางไปถวายสักการะพระบรมศพในช่วงแรก ขอให้พิจารณาชะลอการเดินทางหรือปรับแผนไปในวันอื่น ๆ โดยทยอยกันไป เพราะยังเปิดให้เข้าถวายสักการะอีกเป็นเวลานาน เพื่อให้เจ้าหน้าที่ได้ดูแลอำนวยความสะดวกพี่น้องประชาชนได้อย่างเต็มที่ ส่วนแผนการปฏิบัติที่ชัดเจนในระยะต่อไป รัฐบาลจะเรียนชี้แจงให้พี่น้องประชาชนทราบอย่างต่อเนื่อง"

ที่มา : http://www.thaigov.go.th/news/contents/details/612
