รัฐบาลไทย-ข่าวทำเนียบรัฐบาล-มท.เตรียมจัดงานวันที่ระลึกคล้ายวันสิ้นพระชนม์สมเด็จพระเจ้าบรมวงศ์เธอ กรมพระยาดำรงราชานุภาพ 1 ธันวาคม 2559เพื่อน้อมรำลึกถึงองค์ปฐมเสนาบดีกระทรวงมหาดไทยผู้ทรงบำเพ็ญประโยชน์นานานัปการ

วันพฤหัสบดีที่ 1 ธันวาคม 2559
มท.เตรียมจัดงานวันที่ระลึกคล้ายวันสิ้นพระชนม์สมเด็จพระเจ้าบรมวงศ์เธอ กรมพระยาดำรงราชานุภาพ 1 ธันวาคม 2559เพื่อน้อมรำลึกถึงองค์ปฐมเสนาบดีกระทรวงมหาดไทยผู้ทรงบำเพ็ญประโยชน์นานานัปการ
กระทรวงมหาดไทยเตรียมจัดงานวันที่ระลึกคล้ายวันสิ้นพระชนม์สมเด็จพระเจ้าบรมวงศ์เธอ กรมพระยาดำรงราชานุภาพ 1 ธันวาคม 2559 เพื่อน้อมรำลึกถึงองค์ปฐมเสนาบดีกระทรวงมหาดไทยผู้ทรงบำเพ็ญประโยชน์ต่อประเทศชาตินานานัปการ
วันนี้ (30 พ.ย. 59) ที่กระทรวงมหาดไทย นายชยพล ธิติศักดิ์ รองปลัดกระทรวงมหาดไทย ในฐานะโฆษกกระทรวงมหาดไทย เปิดเผยว่า ด้วยในวันที่ 1 ธันวาคม เป็นวันคล้ายวันสิ้นพระชนม์ของสมเด็จพระเจ้าบรมวงศ์เธอ กรมพระยาดำรงราชานุภาพ องค์ปฐมเสนาบดีกระทรวงมหาดไทย ซึ่งคณะรัฐมนตรีได้มีมติเมื่อวันที่ 27 พฤศจิกายน 2544 กำหนดให้วันที่ 1 ธันวาคมของทุกปี เป็น “วันดำรงราชานุภาพ” เพื่อน้อมรำลึกถึงพระองค์ท่านที่ได้ทรงบำเพ็ญประโยชน์ต่อประเทศชาตินานัปการ
สำหรับในปี 2559 นี้ กระทรวงมหาดไทยได้กำหนดจัดงานวันที่ระลึกคล้ายวันสิ้นพระชนม์ ของสมเด็จพระเจ้าบรมวงศ์เธอ กรมพระยาดำรงราชานุภาพ ในวันพฤหัสบดีที่ 1 ธันวาคม 2559 โดยจะมีพิธีวางพวงมาลาถวายสักการะพระอนุสาวรีย์สมเด็จฯ กรมพระยาดำรงราชานุภาพ และมีกิจกรรมสำคัญต่างๆ ดังนี้
เวลา 06.30 น. พิธีวางพวงมาลาถวายสักการะพระอนุสาวรีย์สมเด็จฯ กรมพระยาดำรงราชานุภาพ ณ บริเวณหน้าศาลาว่าการกระทรวงมหาดไทย โดยมีผู้แทนส่วนราชการ รัฐวิสาหกิจ และประชาชนเข้าร่วมในพิธี
เวลา 07.20 น. ปลัดกระทรวงมหาดไทยวางพวงมาลาถวายสักการะพระอนุสาวรีย์สมเด็จฯ กรมพระยาดำรงราชานุภาพ พร้อมด้วยข้าราชการ พนักงาน และผู้มาร่วมในพิธี
เวลา 07.30 น. พลเอก อนุพงษ์ เผ่าจินดา รัฐมนตรีว่าการกระทรวงมหาดไทย สักการะและถวายพวงมาลัยบูชาศาลพระชัยมงคลและศาลพระกาฬไชยศรี วางพวงมาลาถวายสักการะพระอนุสาวรีย์สมเด็จฯ กรมพระยาดำรงราชานุภาพ หลังจากเสร็จพิธีพราหมณ์อ่านคำบวงสรวงแล้ว รัฐมนตรีว่าการกระทรวงมหาดไทยกล่าวคำสดุดีสมเด็จฯ กรมพระยาดำรงราชานุภาพ และพบพระญาติของสมเด็จฯ กรมพระยาดำรงราชานุภาพ พร้อมทั้งเดินตรวจเยี่ยมข้าราชการ และพนักงานรัฐวิสาหกิจในสังกัด
เวลา 08.30 น. ประกอบพิธีสงฆ์ ณ ห้องประชุม 1 ศาลาว่าการกระทรวงมหาดไทย เพื่อทำบุญอุทิศส่วนกุศลถวายแด่สมเด็จฯ กรมพระยาดำรงราชานุภาพ ตลอดจนผู้มีพระคุณและข้าราชการชั้นผู้ใหญ่ของกระทรวงมหาดไทยที่ล่วงลับไปแล้ว โดยมีรัฐมนตรีว่าการกระทรวงมหาดไทย เป็นประธานในพิธีถวายเครื่องไทยธรรม และภัตตาหารแด่พระภิกษุสงฆ์
เวลา 09.40 น. รัฐมนตรีว่าการกระทรวงมหาดไทย เป็นประธานพิธีมอบรางวัลและประกาศเกียรติคุณแก่ผู้ได้รับรางวัลนายอำเภอแหวนเพชร ประจำปี 2559จำนวน 10 รางวัล ปลัดอำเภอดีเด่น (ปลัดอำเภอแหวนทองคำ) จำนวน 10 รางวัล หมู่บ้านดีเด่น (บ้านสวย เมืองสุข) จำนวน 18 รางวัล สำนักทะเบียนดีเด่น จำนวน 28 รางวัล ณ ห้องประชุม 1 ศาลาว่าการกระทรวงมหาดไทย
รองปลัดกระทรวงมหาดไทย กล่าวเพิ่มเติมว่า ทั้งหมดคือกิจกรรมที่กระทรวงมหาดไทยกำหนดจัดขึ้น ในงาน
“วันดำรงราชานุภาพ” เพื่อน้อมสักการะและรำลึกถึงพระเกียรติคุณและพระวิทยาคุณที่พระองค์ท่านได้ทรงวางรากฐานอันมั่นคงให้แก่กระทรวงมหาดไทย และทรงเป็นแบบอย่างแก่อนุชนคนมหาดไทยได้ยึดถือปฏิบัติตลอดมาตราบจนถึงปัจจุบัน ในโอกาสนี้ จึงขอเชิญชวนข้าราชการ พนักงาน และลูกจ้างของส่วนราชการ และรัฐวิสาหกิจ ในสังกัดกระทรวงมหาดไทย เข้าร่วมในพิธีดังกล่าวโดยพร้อมเพรียงกัน
ครั้งที่  225/2559 วันที่ 30 พ.ย. 59
เอกสารประกอบข่าวมหาดไทย ครั้งที่  225 / 2559
รางวัลนายอำเภอแหวนเพชร ประกอบด้วย
1.  รายชื่อนายอำเภอแหวนเพชร   รางวัลชนะเลิศ   จำนวน 5 รางวัล ได้แก่
1) จ่าสิบเอก เกริกชัย ผ่องแผ้ว      นายอำเภอกันทรลักษ์    จังหวัดศรีสะเกษ
2) นายสุทธิพงษ์  คล้ายอุดม        นายอำเภอหัวหิน         จังหวัดประจวบคีรีขันธ์
3) นายสุรชาติ    แก้วศิลา          นายอำเภออุทุมพรพิสัย  จังหวัดศรีสะเกษ
4) นายสุวรรณ    ช่วยนุกูล         นายอำเภอบางกล่ำ       จังหวัดสงขลา
5) นายก้องสกุล  จันทราช          นายอำเภอเมืองยะลา    จังหวัดยะลา
2. รายชื่อนายอำเภอแหวนเพชร   รางวัลชมเชย  จำนวน 5 รางวัล ได้แก่
1) นายกนก      ศรีวิชัยนันท์      นายอำเภอศรีสงคราม     จังหวัดนครพนม
2) นายนพดล    วิริยะยุทธ        นายอำเภอสังคม           จังหวัดหนองคาย
3) นายพงษ์พันธ์   แสงสุวรรณ     นายอำเภอเพ็ญ            จังหวัดอุดรธานี
4) นายอนันต์    นาคนิยม         นายอำเภอบางปลาม้า     จังหวัดสุพรรณบุรี
5) นายสาโรช    กาญจนพงศ์      นายอำเภอยะหริ่ง         จังหวัดปัตตานี
รางวัลปลัดอำเภอดีเด่น (ปลัดอำเภอแหวนทองคำ)  ประกอบด้วย
1.  รายชื่อปลัดอำเภอดีเด่น (ปลัดอำเภอแหนวนทองคำ) รางวัลชนะเลิศ จำนวน 5 รางวัล ได้แก่
1) สิบเอก สรศิริ จันดีบุตร         ปลัดอำเภอภูสิงห์          จังหวัดศรีสะเกษ
2) นายสานิตย์   สุจันทร์           ปลัดอำเภอท่าใหม่         จังหวัดจันทบุรี
3) นางวัชราภรณ์   นาท้าว         ปลัดอำเภอเมืองอำนาจเจริญ จังหวัดอำนาจเจริญ
4) นางสาวนริศรา  ทิพยางกูร      ปลัดอำเภอศรีราชา        จังหวัดชลบุรี
5) นายชัยรัตน์   สุขสมคิด          ปลัดอำเภอสุไหงปาดี      จังหวัดนราธิวาส
2.  รายชื่อปลัดอำเภอดีเด่น (ปลัดอำเภอแหนวนทองคำ) รางวัลชมเชย จำนวน 5 รางวัล ได้แก่
1)  นายสุนทร    ซอยรัมย์         ปลัดอำเภอศรีสงคราม     จังหวัดนครพนม
2) นายอัธ        วังสะวิบูลย์      ปลัดอำเภอคีรีรัฐนิคม      จังหวัดสุราษฎร์ธานี
3) นายยรรยง    พรมศร          ปลัดอำเภอเมืองหนองคาย จังหวัดหนองคาย
4) นายภูวริน      บุญภูพันธ์ตันติ  ปลัดอำเภอบางบัวทอง    จังหวัดนนทบุรี
5) นายเอกณัฏฐ์  สังขพันธ์         ปลัดอำเภอธารโต          จังหวัดยะลา
ข่าวมหาดไทย
กลุ่มงานเผยแพร่การประชาสัมพันธ์
กองสารนิเทศ
สำนักงานปลัดกระทรวงมหาดไทย
MOINews
Publication Sub-Division
Information Division
Office of the Permanent Secretary for Interior,
Ministry of Interior, THAILAND
Tel/Fax +662-222-1871

ที่มา : http://www.thaigov.go.th/news/contents/details/942
