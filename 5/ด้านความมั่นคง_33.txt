รัฐบาลไทย-ข่าวทำเนียบรัฐบาล-ทส.ส่งมอบไม้จันทน์หอม ในการจัดสร้างไม้โกศจันทน์ เพื่อใช้ในงานพระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพลอดุลยเดช

วันพุธที่ 21 ธันวาคม 2559
ทส.ส่งมอบไม้จันทน์หอม ในการจัดสร้างไม้โกศจันทน์ เพื่อใช้ในงานพระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพลอดุลยเดช
กระทรวงทรัพยากรธรรมชาติและสิ่งแวดล้อม  ส่งมอบไม้จันทน์หอมเพื่อนำไปจัดสร้างพระโกศ ในงานพระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพลอดุลยเดช
วันที่ 20 ธันวาคม 2559  เวลา 15.09 น. พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วย นายธัญญา เนติธรรมกุล อธิบดีกรมอุทยานแห่งชาติ สัตว์ป่า และพันธุ์พืช ส่งมอบไม้จันทน์หอม จำนวน 1,461 แผ่น ปริมาตร 4.57 ลูกบาศก์เมตร ให้แก่นายวีระ โรจน์พจนรัตน์ รัฐมนตรีว่าการกระทรวงวัฒนธรรม เพื่อนำไปจัดสร้างพระโกศ ในงานพระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพลอดุลยเดช โดยมีผู้ว่าราชการจังหวัดประจวบคีรีขันธ์ ผู้ว่าราชการจังหวัดนครปฐม ผู้บริหาร ข้าราชการกรมอุทยานแห่งชาติฯ หน่วยงานที่เกี่ยวข้องและประชาชน ร่วมพิธี ณ อาคารกลุ่มประณีตศิลป์ (อาคาร 1) สำนักงานช่างสิบหมู่ กรมศิลปากร จังหวัดนครปฐม

ที่มา : http://www.thaigov.go.th/news/contents/details/1080
