รัฐบาลไทย-ข่าวทำเนียบรัฐบาล-รมว.ยุติธรรม ลงพื้นที่ภาคใต้หนุนเครือข่ายเกษตรกรอาสาพัฒนาประชารัฐ  สร้างกลไกภาคประชาชนแก้ปัญหายาเสพติดในระดับพื้นที่อย่างยั่งยืน

วันศุกร์ที่ 18 พฤศจิกายน 2559
รมว.ยุติธรรม ลงพื้นที่ภาคใต้หนุนเครือข่ายเกษตรกรอาสาพัฒนาประชารัฐ  สร้างกลไกภาคประชาชนแก้ปัญหายาเสพติดในระดับพื้นที่อย่างยั่งยืน
พลเอก ไพบูลย์ คุ้มฉายา รัฐมนตรีว่าการกระทรวงยุติธรรม เป็นประธานเปิดการฝึกอบรมหลักสูตร “เครือข่ายเกษตรกรอาสาพัฒนาประชารัฐ” รุ่นที่ ๓
เมื่อวันพฤหัสบดีที่ ๑๗ พฤศจิกายน ๒๕๕๙ เวลา ๐๙.๓๐ น.
พลเอก ไพบูลย์ คุ้มฉายา รัฐมนตรีว่าการกระทรวงยุติธรรม
เป็นประธานเปิดการฝึกอบรมหลักสูตร “เครือข่ายเกษตรกรอาสาพัฒนาประชารัฐ” รุ่นที่ ๓
เพื่อมอบนโยบายการขับเคลื่อนงานป้องกันและแก้ไขปัญหายาเสพติดในระดับพื้นที่
ให้กับผู้บริหารของ ๑๔ จังหวัดภาคใต้ หัวหน้าส่วนราชการระดับจังหวัด และระดับอำเภอที่เกี่ยวข้อง
โดยมีพลเอก อภิชัย หงษ์ทอง เลขานุการรัฐมนตรีว่าการกระทรวงยุติธรรม
นายชาญเชาวน์ ไชยานุกิจ ปลัดกระทรวงยุติธรรม
นายธวัชชัย ไทยเขียว รองปลัดกระทรวงยุติธรรม
นายศิรินทร์ยา สิทธิชัย เลขาธิการ ป.ป.ส.
นางสาวรื่นวดี สุวรรณมงคล อธิบดีกรมบังคับคดี
พ.ต.อ. ไพสิฐ วงศ์เมือง อธิบดีกรมสอบสวนคดีพิเศษ
ว่าที่ร้อยตรี สมพูนทรัพย์ กล้าวิกรณ์ เลขาธิการสภาเกษตรกรแห่งชาติ
นายทรงพล สวาสดิ์ธรรม ผู้ว่าราชการจังหวัดสงขลา
พร้อมด้วยผู้บังคับการตำรวจภูธรจังหวัด จาก ๑๔ จังหวัดภาคใต้
หัวหน้าส่วนราชการหน่วยงานในสังกัดกระทรวงยุติธรรม และเครือข่ายเกษตรกรอาสาพัฒนาประชารัฐ เข้าร่วมฯ
ณ โรงแรมหรรษา เจบี อำเภอหาดใหญ่ จังหวัดสงขลา
จากนั้นในเวลา ๑๔.๐๐ น. รัฐมนตรีว่าการกระทรวงยุติธรรม พร้อมคณะ
ลงพื้นที่ตรวจเยี่ยมการดำเนินงานป้องกันและแก้ไขปัญหายาเสพติด
และพบปะแกนนำหมู่บ้านหัวควน หมู่ที่ ๑๑ ตำบลท่าหมอไทร อำเภอจะนะ จังหวัดสงขลา
เพื่อติดตามผลการดำเนินงานป้องกันและแก้ไขปัญหายาเสพติดในชุมชน

ที่มา : http://www.thaigov.go.th/news/contents/details/820
