รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม เข้าร่วมกิจกรรมรวมพลังแห่งความภักดี ณ สนามหญ้าหน้าตึกไทยคู่ฟ้า ทำเนียบรัฐบาล

วันอังคารที่ 22 พฤศจิกายน 2559
รัฐมนตรีว่าการกระทรวงยุติธรรม เข้าร่วมกิจกรรมรวมพลังแห่งความภักดี ณ สนามหญ้าหน้าตึกไทยคู่ฟ้า ทำเนียบรัฐบาล
กิจกรรมรวมพลังแห่งความภักดี ณ สนามหญ้าหน้าตึกไทยคู่ฟ้า ทำเนียบรัฐบาล
เมื่อวันอังคารที่ ๒๒ พฤศจิกายน ๒๕๕๙ เวลา ๐๘.๐๐ น.
พลเอก ประยุทธ์ จันทร์โอชา นายกรัฐมนตรี
เป็นประธานกล่าวนำคณะรัฐมนตรี ข้าราชการ รัฐวิสาหกิจ และพสกนิกรทุกหมู่เหล่าทั่วประเทศ ปฏิญาณตนเพื่อน้อมรำลึกถึงพระมหากรุณาธิคุณและถวายความอาลัย
พระบาทสมเด็จพระปรมินทรมหาภูมิพลอดุลยเดช
โดยมีพลเอก ไพบูลย์ คุ้มฉายา รัฐมนตรีว่าการกระทรวงยุติธรรม เข้าร่วม
ณ สนามหญ้าหน้าตึกไทยคู่ฟ้า ทำเนียบรัฐบาล
ต่อจากนั้น นายกรัฐมนตรีและผู้เข้าร่วมพิธี ได้ร่วมร้องเพลงสรรเสริญพระบารมี
และถวายความเคารพพระบรมฉายาลักษณ์ฯ
สำหรับการจัดกิจกรรมรวมพลังแห่งความภักดี รัฐบาลจัดขึ้นเพื่อประกาศความจงรักภักดี
และร่วมกันน้อมรำลึกถึงพระมหากรุณาธิคุณหาที่สุดมิได้ของพระบาทสมเด็จพระปรมินทรมหาภูมิพลอดุลยเดช
ในโอกาสวันคล้ายวันพระราชสมภพปีที่ ๘๙

ที่มา : http://www.thaigov.go.th/news/contents/details/866
