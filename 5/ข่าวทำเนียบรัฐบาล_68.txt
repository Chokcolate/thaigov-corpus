รัฐบาลไทย-ข่าวทำเนียบรัฐบาล-โฆษกรัฐบาลขอความร่วมมือประชาชนแจ้งหน่วยงานที่เกี่ยวข้องหากพบเว็บไซต์เผยแพร่ข้อมูลหมิ่นพระบรมเดชานุภาพช่วยกันสกัดกั้นเว็บไซต์ที่ทำลายความรู้สึกและหัวใจคนไทยที่มีความจงรักภักดี

วันอังคารที่ 1 พฤศจิกายน 2559
โฆษกรัฐบาลขอความร่วมมือประชาชนแจ้งหน่วยงานที่เกี่ยวข้องหากพบเว็บไซต์เผยแพร่ข้อมูลหมิ่นพระบรมเดชานุภาพช่วยกันสกัดกั้นเว็บไซต์ที่ทำลายความรู้สึกและหัวใจคนไทยที่มีความจงรักภักดี
โฆษกรัฐบาลขอความร่วมมือประชาชนแจ้งหน่วยงานที่เกี่ยวข้องหากพบเว็บไซต์เผยแพร่ข้อมูลหมิ่นพระบรมเดชานุภาพช่วยกันสกัดกั้นเว็บไซต์ที่ทำลายความรู้สึกและหัวใจคนไทยที่มีความจงรักภักดี
วันนี้ ( 18 ต.ค. 59) เวลา 13.30 น. ณ ศูนย์แถลงข่าวรัฐบาล ตึกนารีสโมสร ทำเนียบรัฐบาล ภายหลังเสร็จสิ้นการประชุมคณะรัฐมนตรี (ครม.)  ซึ่งมี พลเอก ประยุทธ์ จันทร์โอชา นายกรัฐมนตรี เป็นประธานฯ พลโท สรรเสริญ แก้วกำเนิด โฆษกประจำสำนักนายกรัฐมนตรี ได้ชี้แจงกรณีมีเว็บไซต์เผยแพร่ข้อมูลข่าวสารหมิ่นพระบรมเดชานุภาพว่า หากประชาชนหรือบุคคลใดพบเจอเว็บไซต์เผยแพร่ข้อมูลในลักษณะดังกล่าวทั้งการเผยแพร่ผ่านทางเฟสบุ๊ค ยูทูป หรือลิงค์ข้อมูลต่าง ๆ  ขอให้แจ้งหน่วยงานที่เกี่ยวข้องดำเนินการเพื่อที่จะช่วยกันสกัดกั้นเว็บไซต์หมิ่นพระบรมเดชานุภาพต่าง ๆ เหล่านี้ เพราะการกระทำดังกล่าวถือเป็นการทำลายความรู้สึกและหัวใจของประชาชนคนไทยที่มีความจงรักภักดีต่อพระองค์ท่าน ในส่วนเว็บไซต์ต่างประเทศกระทรวงดิจิทัลเพื่อเศรษฐกิจและสังคมได้ร่วมกับหน่วยงานด้านความมั่นคงพยายามดำเนินการอย่างเต็มที่อีกทางหนึ่ง อย่างไรก็ตามแม้การดำเนินการเกี่ยวกับเว็บไซต์ต่างประเทศที่เผยแพร่ข้อมูลในลักษณะดังกล่านั้นไม่ใช่เรื่องง่าย แต่ทุกหน่วยงานที่เกี่ยวข้องก็ได้พยายามทำงานอย่างเต็มที่ เพื่อดูแลหัวใจคนไทยในสิ่งที่ประชาชนคนไทยเคารพรักและเทิดทูนอย่างที่สุด
ดังนั้น ขอประชาชนอย่าได้ตั้งข้อรังเกียจหน่วยงานราชการคิดว่าเพิกเฉยไม่ดำเนินการใดๆ เพราะในช่วงที่ผ่านมาเริ่มมีการแชร์ข้อมูลจะดำเนินการฟ้องร้องกับเจ้าหน้าที่ ถ้าหากไม่ดำเนินการอย่างหนึ่งอย่างใด จึงขอเรียนให้ทราบว่า เจ้าหน้าที่ทุกคนพยายามทำงานอย่างเต็มที่แต่ก็ไม่ใช่เรื่องง่ายเพราะเป็นข้อมูลที่มาจากต่างประเทศ
-------------------------
กลุ่มประชาสัมพันธ์และเผยแพร่ สำนักโฆษก

ที่มา : http://www.thaigov.go.th/news/contents/details/585
